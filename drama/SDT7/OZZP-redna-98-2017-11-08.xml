<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZP-redna-98-2017-11-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BD4C07F22EC39646C12581C2003577F9</idno>
               <idno type="custom" subtype="day">0D8607BD8DCC60FAC12581DE00405335</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=0D8607BD8DCC60FAC12581DE00405335</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZP-redna-98-2017-11-08.OZZP" n="98">
               <name>redna seja</name>
               <date when="2017-11-08"/>
            </setting>
         </settingDesc>
         <particDesc>
            <listOrg>
               <org xml:id="OZZP-redna-98-2017-11-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZP-redna-98-2017-11-08.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">98. seja</stage>
            <stage type="date">(8. november 2016)</stage>
            <stage type="chairman">Sejo je vodil Jožef Horvat, predsednik Odbora za zunanjo politiko. </stage>
            <stage type="time">Seja se je začela ob 9.07. </stage>
            


            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Spoštovane kolegice, spoštovani kolegi, spoštovani gostje, pričenjam 98. sejo Odbora
               za zunanjo politiko.</p>
               <p>Obveščam vas, da sta se za današnjo sejo opravičila člana odbora kolega Janez Janša
               in kolega Andrej Šircelj.</p>
               <p>Vse prisotne prav lepo pozdravljam! Še posebej ministra za zunanje zadeve, gospoda
               Karla Erjavca in njegovo ekipo in seveda tudi vas kolegice in kolegi.</p>
               <p>Prehajamo na <title>določitev dnevnega reda</title> seje odbora. S sklicem seje ste
               prejeli dnevni red seje. Ker v poslovniškem roku nisem prejel predlogov za njegovo
               širitev, je sprejet dnevni red tak kot je bil predlagam s sklicem.</p>
               <p>Prehajamo na <title>1. TOČKO DNEVNEGA REDA – VPRAŠANJA IN POBUDE ČLANOV ODBORA ZA
                  ZUNANJO POLITIKO.</title>
               </p>
               <p>Dovolite mi, da prvi postavim ministru poslansko vprašanje. Spoštovani gospod
               minister, vi ste v sredini oktobra prejeli pismo ameriškega državnega sekretarja
               gospoda Rexa Tillersona, to pismo naj bi bilo posvečeno mejnemu vprašanju med
               Slovenijo in Hrvaško. Bolje rečeno razreševanju mejnega vprašanja. Moja prošnja v
               imenu odbora, upam, da se članice in člani strinjamo, je najprej ta, da bi mi želeli
               to pismo od vas tudi prejeti. Moje vprašanje pa je vaš komentar. Kako to pismo
               komentirate? Je to rezultat silovitega delovanja hrvaške diplomacije? Je to pismo
               mogoče uvrstiti med tako imenovane redne diplomatske stike? Ali je res, kot poročajo
               nekateri slovenski mediji, da ameriška retorika vezana na mejno vprašanje med
               Slovenijo in Hrvaško postaja enaka hrvaški retoriki? In ali je res, da v pismu
               pravzaprav ni omenjenega spoštovanja oziroma poziva k spoštovanju razsodbe
               Arbitražnega sodišča? Torej vaš kratek komentar tega pisma bi vas lepo prosil gospod
               minister.</p>
               <p>Naslednja bo ministru postavila poslansko vprašanje podpredsednica mag. Julijana
               Bizjak Mlakar.</p>
               <p>Izvolite.</p>
            </sp>
            <sp who="SDT7:BizjakMlakarJulijana">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa gospod predsednik za besedo.</p>
               <p>Lep pozdrav tudi v mojem imenu vsem prisotnim!</p>
               <p>Sama bi pa postavila vprašanje v zvezi z našo neposredno sosedo Avstrijo.  Tam vemo, da se dogajajo kar
               precejšnje spremembe. Na čelo Vlade se bo po vsej verjetnosti zavihtel Sebastian
               Kurz, ki je do položaja, do zmage, volilne zmage prišel tudi s precej lahko rečemo
               takšno retoriko, ki je bila usmerjena proti migrantom, proti beguncem, tudi proti
               našim delavcem, ki so zaposleni v Avstriji in seveda tudi proti-slovensko retoriko.
               Mi vemo sicer, da se po navadi retorika, predvolilna pa po-volilna razlikujeta,
               vendar pa glede na to, da bi pa po vsej verjetnosti, ker takšna retorika je bila bolj
               značilna za svobodnjake in sedaj naj bi z njimi sestavil koalicijo, torej ali je
               kakšen razlog po vašem mnenju ali obstaja kakšen razlok za zaskrbljenost glede
               nadaljnjih odnosov Avstrije s Slovenijo oziroma glede položaja naše manjšine v
               Avstriji.</p>
               <p>Hvala lepa za odgovor.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa vam.</p>
               <p>Toliko v prvem krogu.</p>
               <p>Gospod minister, imate besedo za odgovore in komentarje.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Hvala lepa.</p>
               <p>Najprej vsem lep pozdrav! Zlasti vam predsednik in vsem članicam in članom Odbora za
               zunanjo politiko in seveda vsem prisotnim!</p>
               <p>Kar se tiče pisma državnega sekretarja Rexa Tillersona, ni nobene težave, da vam
               posredujem to pismo, čeprav je naslovljeno meni, in sicer kot odgovor na moje pismo v
               začetku meseca julija, ko glede na stališče ZDA, da je to dvostransko vprašanje sem
               želel v pismu pojasniti, da ima arbitražni spor širši pomen, tako v upravnem smislu,
               kot tudi kar se tiče situacije v regiji. V upravnem smislu sem v svojem takratnem
               pismu opozoril zlasti, da gre za odločitev Arbitražnega sodišča, ki temelji na
               arbitražnem sporazumu, ki je bil sprejet kot veste na podlagi volje, ki je bila
               izražena na referendumu in da takšen arbitražni sporazum je tudi del mednarodnega
               prava in glede na to, da vemo, da Združene države Amerike so zavezane k spoštovanju
               mednarodnega prava, k spoštovanju odločitev sodišč, sem želel ta pravni vidik
               osvetliti, da tukaj ne gre samo za bilateralno vprašanje. Seveda lahko govorimo, da
               gre za bilateralno vprašanje, ko govorimo o sami implementaciji arbitražne odločbe.
               Tukaj seveda potrebujemo dialog, potrebujemo sodelovanje in lahko rečem, da pismo, ki
               mi ga je naslovil Rex Tillerson, je lahko tudi na takšen način razumljeno. Moram
               reči, da sicer ne omenja arbitražnega sporazuma, ampak pismo ga tudi ne zanika.
               Poziva pa obe strani k dialogu in seveda mi razumemo ta dialog zlasti v smeri dialoga
               v smislu kako implementirati arbitražno odločbo. Tako da ne držijo te navedbe, da to
               pismo kaže na to, da je ameriška retorika povsem enaka hrvaški retoriki. V tem pismu
               ne boste zasledili navedb, da ni potrebno spoštovati arbitražne odločbe, da ni
               zavezujoča, da ne obstaja, to so po navadi stališča Hrvaške strani. Da tukaj ne gre
               za mednarodno pravo in podobno. Seveda pa v pismu zelo izrazito pozivajo k dialogu.
               Mi ta dialog razumemo predvsem v smislu implementacije arbitražne odločbe. V tem
               pismu tudi opozarja, da se ZDA ne bodo postavili ne na eno ne na drugo stran, ker obe
               državi sta tudi članici zveze Nato in Združene države Amerike so tudi kot veste
               pomemben strateški partner tako Republike Slovenije kot tudi Republike Hrvaške, ker
               vemo, da države članice iz Evropske unije so pač zavezane  k tako imenovanemu transatlantskemu sodelovanju.
               No v medijih je bilo marsikaj zaslediti, moram reči, da prvo kar mene moti je, da
               takšno pismo sploh pride v javnosti, pa ne zato, da bi to pismo skrivali. Tako ali
               tako bi predstavil Odboru za zunanjo politiko pa tudi širši javnosti vsebino tega
               pisma. Bi pa seveda zanikal navedbe, da je to pismo posledica tudi dogodkov v
               Sloveniji. Tukaj se zlasti omenja zadeva domnevnega pranja denarja preko Nove
               ljubljanske banke s strani Irana. Mislim, da to nima nobene zveze s tem. Tudi, da bi
               ta vsebina bila vezana na odnose Slovenije z Rusijo. Tam so očitki, ne vem, da sem
               petkrat obiskal Rusko federacijo. Moram pa povedati in pojasniti to mojo vlogo, ker
               očitno v javnosti ni razumljena. Jaz sem predsednik medvladne komisije za gospodarsko
               sodelovanje in če želimo res dati podporo slovenskemu gospodarstvu, je prav, da se ta
               medvladna komisija za gospodarsko sodelovanje vsako leto sestane in pogledamo pač
               kateri projekti so bili izpeljani, kateri projekti so naletel na kakšne birokratske
               ali druge ovire in katere projekte načrtujemo v smislu bodočega gospodarskega
               sodelovanja. Tukaj je način dela takšen, da enkrat na leto se ta medvladna komisija
               za gospodarsko sodelovanje sestaja, eno leto v Sloveniji, naslednje leto v Ruski
               federaciji. S tem, da je pravilo takšno, če zasedanje v Republiki Sloveniji, potem se
               priprava za to medvladno komisijo za gospodarsko sodelovanje opravi v Rusiji. To se
               pravi drugo leto mislim, da bo medvladna komisija za gospodarsko sodelovanje v
               Sloveniji. Preden bo ta sklicana in preden jo bomo realizirali, bomo imeli
               pripravljalni sestanek, ki bo pa potekal v Ruski federaciji. In iz tega naslova je
               pač teh mojih pet obiskov, ki se jih problematizira, v smislu, da vodimo neko
               <q>»ruskofilstvo«</q> in ne vem kakšno politiko. Res pa je, da sem bil še dvakrat. Enkrat po
               sklepu Vlade, enkrat, ko je šlo za obisk predsednika Pahorja, sem bil pač član te
               delegacije in enkrat sem bil na mestu predsednik republike na tisti 70. obletnici
               konca 2. svetovne vojne. Mislim, da sem dolžan to pojasniti, ker ustvarja se vtis, da
               so ti obiski predvsem vezani na, ne vem, na neko drugo bolj poglobljeno politično
               sodelovanje. Gre zgolj iz funkcije predsednika medvladne komisije za gospodarsko
               sodelovanje in enak očitek bi lahko bil deležen glede recimo Turčije, ker tam sem
               tudi predsedujoči te medvladne komisije za gospodarsko sodelovanje in praktično vsako
               leto obiščem Turčijo. Bi lahko tudi nekdo začel govoriti o tem, da imam mogoče ne vem
               kakšno politiko. Mislim, da sem dolžan to pojasniti.</p>
               <p>Zdja kako naprej? Jaz moram reči, da pač Združene države Amerike v zvezi s tem sploh
               niso spremenile svojega stališča. Tudi pisma ni za razumeti, da podpirajo stališča
               hrvaške ampak mi bi želeli, da bi bolj jasno izrazili to, da je potrebno arbitražne
               razsodbe upoštevati, da so zavezujoče, da velja mednarodno pravo, zlasti zato, ker
               poznamo stališča Združenih držav Amerike, ko gre za vprašanje Južno kitajskega morja.
               Tam zelo jasno so povedali, da odločbe sodišč, arbitraž so zavezujoče in da je
               mednarodno pravo potrebno spoštovati. Toliko morda glede tega pisma.  Seveda bom pa skušal ob prvi
               priliki, ko sem bom srečal z državnim sekretarjem, jaz moram reči, da ob robu tudi se
               dostikrat srečava, mogoče še bolj natančno pojasnil zakaj je pomembno spoštovanje
               arbitražne razsodbe, zlasti z vidika stabilnosti za zahodno balkansko regijo. Vi
               imate zdajle tukaj eno konferenco oziroma seminar parlamentarne skupščine zveze NATO
               in mislim, da so nekateri sogovorniki, ki prihajajo iz regije ravno to posebej
               izpostavili na tem seminarju kako je pomembno, da se uredijo meje med nekdanjimi
               republikami, sedaj novimi državami v zahodnem Balkanu in, da glede to 25 letno
               izkušnjo, da na bilateralen, na dvostranski, na miren način to očitno ni mogoče, ker
               nobena meja praktično še ni definirana, ko gre za mejno vprašanja med Hrvaško,
               Srbijo, Bosno in Hercegovino, Črno Goro in pa tudi Slovenijo in seveda mi
               izpostavljamo, da arbitražni način razreševanja mej, odprtih mejnih vprašanj najbolj
               ustrezen način. Toliko glede tega pisma. Če je še kakšno vprašanje pač seveda bom z
               veseljem odgovoril.</p>
               <p>Kar se tiče vprašanja, ki mi ga je postavila poslanska gospa Bizjak Mlakar, glede
               Avstrije. Najprej moram povedati, da v zadnjih letih so se ti odnosi z Avstrijo močno
               izboljšali na vseh področjih, tudi kar se tiče položaja slovenske narodne skupnosti,
               moram pa reči, da zdaj čakamo kaj se bo zgodilo, rezultat volitev je jasen, jutri
               imajo konstitutivno sejo parlamenta kjer bo bolj jasno ali bo prišlo do koalicije med
               Ljudsko stranko in pa Svobodnjaško stranko. Zdaj kar se tiče mandatarja gospoda
               Sebastiana Kurza, jaz imam pač to srečo, da sem imel priložnost z njim sodelovati kot
               minister za zunanje zadeve Avstrije in moram reči, da kar se tiče vprašanj migracij
               in tovrstne vsebine, da tukaj je trd zagovornik tega, da je pač potrebno utrditi
               zlasti kontrolo na zunanjih mejah Evropske unije, oni so šli še en korak dlje, da
               tudi so zaostrili kontrolo na svojih notranjih mejah, vi veste, da Slovenija se s tem
               ne strinja, ker ne vidimo posebnega razloga. Mi ocenjujemo, da so te koraki tudi
               posledica volilnega obdobja, bomo videli kaj bo prinesla prihodnost, moje mnenje je,
               da kar se tiče politike do migracij in do teh vprašanj, da se ta politika ne bo
               bistveno spremenila, tudi ne bistveno omehčala. Kar se pa tiče Slovencev pa moram
               reči, da, ko se je sprejemala koroška ustava in je prišla zadeva tako daleč, da ne bi
               bila sprejeta, vsaj tisto določilo, da so tudi Slovenci omenjeni v koroški ustavi, da
               takrat je bila blokada storjena s strani ljudske stranke in, da sem opravil pogovor s
               Sebastianom Kurzom in mu pač povedal, da to ne bi bilo dobro, da ne bi tega koraka
               naprej naredili kar se tiče koroške ustave, da ne bi Slovenci bili omenjeni, da sem
               ga pač zaprosil, da naj pač preveri ali je to res takšna politična ovira za Ljudsko
               stranko na Koroškem in moram reči, da kmalu po tem smo prišli do kompromisnega
               besedila, tako, da kar se tiče tega moram reči, da moje izkušnje z zunanjim ministrom
               in sedanjim mandatarjem niso negativne in jaz nekako pričakujem, da se položaj
               Slovencev zaradi te nove koalicije ne bi smel poslabšati. Morda bo pa težje doseči še
               kakšen večji napredek, ampak to so moje domneve, jaz mislim, da ta Vladna koalicija
                   ne bi smela pretirano
               negativno vplivati na položaj Slovencev, kar se pa tiče delavcev, ki ste jih omenili,
               to pa seveda ni bila zadeva zunanjega ministra, ampak to je bila zadeva splošne
               avstrijske vladne politike, ki je želela z poostrenimi ukrepi zlasti zaščititi svoje
               delodajalce ali pa svoje gospodarstvo.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Gospod minister, hvala lepa, hvala za komentar za katerega sem vas prosil in tudi za
               vašo pripravljenost, da odboru pošljete pismo Rexa Tillersona, če se strinjate bi
               zdaj tukaj k temu dodal še prošnjo, da zato, da bi dobili celovito sliko, da dobimo
               tudi vaše julijsko pismo, ki ste ga pisali gospodu Tillersonu. Prav je, da za to mizo
               in z argumenti, da se pogovarjamo, da nismo nekak odvisni od raznih informacij, ki
               pridejo, prihajajo iz različnih virov, ampak tukaj je pravo mesto za to, da zadeve
               razčistimo, ko gre za zunanje, katerokoli zunanjepolitično vprašanje. Jaz osebno
               nimam prav nobenih problemov s tem, če razvijamo dobre odnose z Rusko federacijo,
               predvsem kar se tiče gospodarskega področja, gospodarskega sodelovanja, veste, da
               stranka, ki ji pripadam, Nova Slovenija posebej in vedno izpostavlja odprto
               gospodarstvo. Moram pa reči, da pa, zdaj v tem kontekstu, ko ste omenjali, detajlno
               opisali vašo aktivnost kot predsedujoči komisije in tako dalje, bi, se avtomatično
               generira tudi vprašanje, gospod minister, ali so, zdaj to je kot dopolnilno
               vprašanje, ali so v bližnji prihodnosti načrtovani pa kakšni obiski, tudi v Združenih
               državah ali kakšni obiski funkcionarjev Združenih držav pri nas? Sem zelo konkreten,
               da sem zelo konkreten, ali načrtujete še v tem mandatu morda obisk oziroma so kakšne
               možnost obiska ameriškega predsednika v Republiki Sloveniji? Toliko, zdaj moje
               dodatno, dopolnilno vprašanje.</p>
               <p>Vprašanje pa vam želi postaviti tudi podpredsednik mag. Rajić.</p>
            </sp>
            <sp who="SDT7:RajićBranislav">

               <speaker>MAG. BRANISLAV RAJIĆ (PS SMC):</speaker>

               <p>Hvala lepa gospod predsednik. Spoštovani gospod minister, dobro jutro vsem
               ostalim.</p>
               <p>Jaz se želim pred zastavitvijo svojega vprašanja navezati na kolega predsednika
               odbora. Jaz namreč menim, da vsi z Rusko federacijo imajo zelo intenzivne kontakte, s
               tem, da jih eni tajijo, drugi jih pa ne. In v tem smislu štejem, da za vaše
               plemenito, pogumno in pametno dejanje, da te odnose vzdržujete na način kot jih
               vzdržujete. Moje vprašanje se pa nanaša na dejavnosti, ki jih je Republika Slovenija
               imela pretekli teden v Združenih narodih kjer je potekal teden mednarodnega prava
               oziroma aktivnosti v zvezi z mednarodnim pravom in zanima me bolj kolokvijalno pa v
               tem smislu tudi konkretno, ko gre za situacijo, ki jo imamo danes, da se večina držav
               in subjektov sklicuje na mednarodno pravo samo takrat, ko jim to ustreza in, ko bi
               radi nekaj iz tega potegnili, me zanima kakšna so bila stališča Republike Slovenije
               in, če so bili kakšni konkretni predlogi iz naše strani?</p>
               <p>Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa kolega Rajić.</p>
               <p>Gospod Marko Ferluga ima besedo za poslansko vprašanje, izvolite.</p>
            </sp>
            <sp who="SDT7:FerlugaMarko">

               <speaker>MARKO FERLUGA (PS SMC):</speaker>

               <p>Hvala za besedo, pozdrav ministru in ekipi.</p>
               <p>Jaz imam dve klasični vprašanji. Prvo se nanaša seveda na zadevo s Palestino, zdaj jo
               meljemo že mislim, da dve leti pa pol dobrih in to. Pa me zanima v kakšni fazi je to,
               ker glede na to čakanje kdo se bo še iz Evropske unije opogumil in, da bi lahko
               priznal tole nesrečno državo, očitno ne bo, vsaj v tem mandatu, če ne bomo mi
               naredili en korak naprej in me s tem v zvezi zanima, kakšno je, če se je spremenilo
               mnenje Vlade oziroma v kakšni fazi so zdaj ti postopki s strani Slovenije, da bi to
               naredili sami, če že? In drugo vprašanje bi se nanašalo na zadeve z Katalonijo, mi
               smo na 96. seji odbora govorili o temu, da smo sprejeli sklep, da smo dali neko
               priporočilo Vladi, da se na ravni Evropske unije nekako  rešujejo, ampak zanima kaj je s tem v zvezi
               naredila Slovenija, katere aktivnosti so bile izpeljane, da se ta sklep uresničuje in
               uredi. Toliko z moje strani.</p>
               <p>Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala kolega Ferluga.</p>
               <p>In zdaj še moje druge vprašanje. Pa se nanaša na proračun oziroma rebalans proračuna
               Republike Slovenije za leto 2018 in leto in proračun za leto 2019. Gospod minister,
               ko smo imeli na Odboru za zunanjo politiko proračunsko sejo, če smem tako reči, ste
               vi imeli vaše obveznosti v tujini in zdaj to priložnost v obliki poslanskega
               vprašanja izkoriščam za naslednje. Glejte, takrat smo izrazili zaskrbljenost, vsaj
               osebno sem to izrazil, da ne vidimo proračunske postavke v okviru Ministrstva za
               zunanje zadeve za priprave Republike Slovenije za predsedovanje svetu Evropske unije.
               Kaj se da na tem področju še narediti? Proračuna še nista sprejeta v Državnem zboru,
               vi imate izkušnjo z predsedovanjem, veste, da je to izjemno, izjemno zahteven
               projekt, da je potrebno usposobiti kadre, druga polovica leta 2021 se bliskovita
               bliža, je praktično jutri in v nekem zelo kratkem času, v neki časovni stiski gotovo
               ne bomo mogli pripraviti predsedovanje svetu Evropske unije in potrebnih kadrov, da
               bi dovolj kvalitetno tako kot v prvi polovici leta 2008 izvedli to poslanstvo. Zanima
               me ali obstajajo, vidite, so kakšne možnosti, da bi vendarle zagotovili dovolj
               finančnih sredstev, zdaj, ko imamo gospodarsko rast in tako dalje in tako dalje, da
               so davčni prihodki menda nad načrtovanimi, ampak vendarle gre tukaj za interes države
               in ne smemo se, res se ne smemo obnašati tako kot je na prvi pogled razvidno, češ,
               takrat itak ne bomo v Vladi, takrat bo nekdo drugi, kaj nas pa briga kako bo to
               predsedovanje izvedeno. Tukaj smo članice in člani Odbora za zunanjo politiko, ki
               zagovarjamo interes države in na takšen projekt se je potrebno, kot rečeno in kot vi
               sami veste, pripraviti. Kaj lahko tukaj tudi Odbor za zunanjo politiko naredi, da se
               bodo povečala proračunska sredstva za pripravo za, na predsedovanje svetu Evropske
               unije? Hvala tudi za ta vaš odgovor.</p>
               <p>Je še kakšno vprašanje? Ne, potem gospod minister, izvolite, imate besedo.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Ja, hvala lepa.</p>
               <p>Najprej bi odgovoril poslancu gospodu Rajiću. Šesti odbor je potekal generalne
               skupščine organizacije Združenih narodov, naša stališča, ki smo jih tam zastopali so
               bila načelu univerzalnosti kar pomeni spoštovanje univerzalnosti mednarodnega prava,
               da je to temelj za urejanje mednarodnih odnosov, potem spoštovanje seveda arbitražnih
               razsodb in drugih sodb in pa mi smo dali tudi eno posamezno pobudo kjer smo želeli,
               da bi dosegli mednarodni dogovor o medsebojni pomoči na področju pregona najhujših
               zločinov. To vemo, da je hud problem v mednarodnem prostoru, ko se nam dogajajo
               hudodelstva, nimamo pa ustreznih inštrumentov, ko gre za tako imenovano medsebojno in
               to mednarodno pomoč in tukaj pač smo dali to pobudo, da bo treba na tem segmentu več
               postoriti, vi veste, da je Slovenija tudi velika zagovornica mednarodnega kazenskega
               sodišča, vendar tam pač sodelujejo tiste države, ki so podpisale dogovor. Problem je
               pa pripeljati ljudi do te točke in tukaj mislimo, da bi bil potreben en mednarodni
               dogovor o medsebojni pomoči na področju pregona teh najhujših hudodelstev, teh pa kot
               vemo žal imamo kar preveč v mednarodnem prostoru, zlasti  Afrika, pa tudi tam, kjer so krizna žarišča.
               Vidimo kaj se je dogajalo v Siriji in podobno.</p>
               <p>Poslanec Ferluga me je spraševal glede Palestine. Glede Palestine veste, da je
               procedura prekinjena na Vladi. Dogovor in stališče Vlade je, da gremo v priznanje
               Palestine tisti trenutek, ko bi še ena od članic Evropske unije, ker smatramo, če
               bomo to sami storili ne bo to imelo takšnega odmeva kot če bi to storila še ena
               članica ali pa več članic Evropske unije. Moram pa reči, da tudi sledim razpravo, ki
               se dogaja v tretji veji oblasti ali pa parlamentarni veji oblasti, zlasti s strani
               predsednika Državnega zbora, ki dostikrat izjavlja, da je sedaj čas, da je potrebno
               priznati Palestino. V zvezi s tem bom zelo odkrit. Kar se tiče stranke DeSUS, mi
               nimamo nobenega problema, da to storimo jutri. Ampak to je odločitev, ki jo mora
               sprejeti koalicija na Vladi. In če stranka SMC, če se predsednik Vlade in predsednik
               Državnega zbora strinjata, da to jutri naredimo lahko to jutri naredimo. Ne bi pa
               želel, da je to breme sedaj na Ministrstvu za zunanje zadeve oziroma na ministru za
               zunanje zadeve, ker je pa to zadeva, ki je vladna zadeva in ki je koalicijska zadeva.
               Tisti, ki govorijo o tem, da želijo to storiti, predlagam, da se skliče koalicija, se
               o tem pogovorimo in če bo zadosti podpore to tudi naredimo. Veste pa, da je bil
               sprejet sklep tudi zaradi tega, ker takšna odločitev bo pa tudi imela določene
               učinke. To pa vsi vemo.</p>
               <p>Kar se tiče Katalonije. Glejte, mi to razpravo kot Slovenija, kot minister za zunanje
               zadeve, ne bom odpiral, zato ker je stališče Evropske unije povsem jasno. Gre za
               notranjo zadevo Španije. Vidimo kako se zadeve v tem trenutku razvijajo. Moram reči,
               da vse bolj se kaže kako se je predsednik katalonske vlade Demont? zelo
               avanturistično lotil te zadeve. Ta pristop je bil zelo avanturističen. Mi smo
               opozarjali, da je treba spoštovati določene okoliščine. Tudi ta primerjava s
               Slovenijo je povsem neustrezna. V Sloveniji je bilo več kot, mislim, da skoraj 90 %
               populacije za to, da Slovenija dobi svojo državo. V Kataloniji je žal ta rezultat
               nekje pol na pol. Ne vem kaj bodo pokazale ankete in volitve, ampak ni te enotnosti.
               Drug problem, ki ga vidim je, da v Sloveniji smo to delali v skladu s pravnim redom,
               v skladu z nekimi mednarodnimi pravili. Tam tega sploh niso upoštevali. To ne pomeni,
               da zanikamo pravico do samoodločbe. To je univerzalna pravica. Vendar pa mora biti
               realizirana v skladu z nekimi mednarodnimi principi. In tretja težava, ki jo tudi sam
               ugotavljam pa je, da Katalonija sploh ni imela izoblikovane institucije, da bi lahko
               sploh samostojno zaživela, če smo iskreni. Ne vem, Narodne banke tako kot smo jo mi
               imeli verjetno nimajo. Pa še kakšne stvari. Hočem reči, da se je to vodstvo tega
               lotilo zelo neprofesionalno, sedaj pa posledice tukaj. Se bojim, da bo ta zadeva
               imela še dolgo časa globoko rano, kar se tiče Katalonije. Tukaj pričakovati od
               Slovenije ali pa od ministra za zunanje zadeve, da bomo sedaj odpirali razpravo na
               Svetu ministrov za zunanje zadeve glede Katalonije, tega ne pričakujte od mene. Res
               pa je, da ob vsakem koraku in vsakem trenutku pa obsojam policijsko nasilje, ki je
               bilo izvedeno v času referenduma, ker to je bilo nepotrebno in celo sem mnenja, če bi
               bil referendum izpeljan, bi vsaj  vedeli kakšna je dejanska volja katalonskega ljudstva po
               svoji državi.</p>
               <p>Sedaj pa dopolnilna vprašanja. Kar se tiče obiska v Združenih državah Amerike, moram
               reči, da ves čas imamo to za kosilo. Nekateri bodo rekli, da se temu zaprosilu ne
               ugodi zopet zaradi naših odnosov z Rusijo, ali pa zaradi zadeve Nova Ljubljanska
               banka ali pa zato, ker nakupujemo zadosti orožja. Poglejte, vmes so se ti državni
               sekretarji že tudi menjali. Recimo prva državna sekretarka je bila Hilary Clinton. Z
               njo sem imel bilateralno srečanje in je bilo tudi namenjeno odnosom s Hrvaško, ampak
               to je bilo še pred časom memoranduma itd<gap n=".."/> Potem je bil John Carie?, z njim sem tudi
               večkrat imel pogovore. Sicer so bili to pogovori ob robu. S Silversonom? sva imela
               kratek pogovor mislim, da v Washingtonu takoj, ko je bil izvoljen. Kdaj bo prišlo do
               uradnega obiska težko ocenjujem. Treba je vedeti, da ameriški državni sekretar je
               zelo zaseden in ima verjetno zelo polno agendo. Ampak ne glede na to, kadarkoli sem
               želel karkoli izraziti, je bila zmeraj priložnost ob robih ali sestankih Zveze NATO
               ali koalicije za boj proti Daješu? itd.</p>
               <p>Kar pa se tiče ekspertne ravni, pa moram reči, da to sodelovanje ves čas poteka. Mi
               imamo redne konzultacije z Američani na vseh nivojih, tudi kar se tiče kongresnikov,
               senatorjev. Mislim, da jih v tem obdobju nikdar ni bilo toliko na obisku v Sloveniji.
               Mislim, da so bile štiri delegacije, če se prav spominjam. Ocenjujem, da so pač ti
               odnosi na ustrezni ravni. Želeli pa bi si še več teh stikov in kontaktov.</p>
               <p>Kar se tiče proračuna 2018 2019 in načrtovanja sredstev za naše predsedovanje, ki bo
               v drugi polovici leta 2021. Res je, da je ena težava to, da ta Vlada zaključuje
               mandat in ne bi bilo prav, da bi tukaj zadeve že začrtali na takšen način, da bi bila
               naslednja Vlada preveč vezana na okvir, ki bi bil že danes ustavljen. Mi smo zato
               napravili eno izhodišče kaj pravzaprav potrebujemo v letu 2018 in naj povem, da bo v
               četrtek na seji Vlade dopolnitev proračuna, ki bo šel v smeri, da bo Ministrstvo za
               zunanje zadeve imelo postavko glede predsedovanja EU v znesku 2 milijona evrov. Mi
               ocenjujemo, da za leto 2018 je to zadostna višina sredstev. Treba pa je vedeti, da ko
               bodo prihajala leta 2019, 2020 bodo pa ta sredstva bistveno višja, zato ker bo treba
               imeti ustrezne ekipe, toliko dodatnih ljudi. Ena ocena je tam 320 ljudi. Mislim, da
               bomo potrebovali za samo predsedovanje. Ampak kot rečeno tukaj ne gre zgolj za
               projekt Ministrstva za zunanje zadeve, ampak je to vladni, medresorski projekt. Moram
               pa reči, da se intenzivno že sedaj ukvarjamo s prostori, ker predstavništvo v
               Bruslju, verjamem, da ste že bili tam, ste videli zelo dotrajano, imamo tudi nekaj
               težav in bo potrebno za čas predsedovanja pridobiti ene večje prostore. Ideja je, da
               bi pridobili v najem večje prostore za čas predsedovanja, v tem času pa bi to
               predstavništvo popolnoma obnovili, zato ker je zunaj vseh standardov in se bojimo, da
               bi tudi s strani belgijskih oblasti že bili deležni kakšnih prepovedi itd. Objekt je
               pač v tako slabem stanju. Star je 40 let, nikdar se ni kaj posebej  vlagalo. Tako da tukaj delamo pač, že
               sedaj razmišljamo kaj vse je potrebno. Moram pa reči, da grem konec meseca mislim, da
               v Romunijo, ker mislim, da so Romuni pred nami.</p>
            </sp>
            <sp who="SDT7:unknown-M">

               <speaker>GOSPOD_____:</speaker>

               <p><stage>/ mikrofon izključen/</stage> Tudi.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Ja pred nami in bi tiste prostore, ki jih bodo oni najeli za svoje potrebe, nekako bi
               tudi mi najeli. Tako da bi samo naredili preselitev, v tem času bi pa obnovili te
               prostore, ki jih imamo v lasti v Bruslju, ki so pa v zelo slabem stanju. Ampak saj
               pravim, želim vam predvsem predstaviti, da delamo, da razmišljamo. Na kakšen način se
               bo pa zadeva razrešila je pa še stvar dogovorov pa stvar tudi ocen kako bo to vse
               skupaj stalo.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Gospod minister, hvala lepa za vaše odgovore in komentarje.</p>
               <p>Tudi sam sem zdaj nekoliko bolj pomirjen, ko govorimo o nekoliko bolj jasno glede
               priprave Republike Slovenije na predsedovanje Svetu Evropske unije, ki se sicer ne bo
               začelo z drugo polovico leta '21 ampak že prej, ko bomo v tako imenovani trojki
               predsedujočih držav, predvsem pa sem izpostavil pripravo kadrov na ta projekt, tistih
               kadrov zelo dobrih iz leta 2008 praktično nimamo več. Vi ste odprli tudi vprašanje
               prostorov, ki ga je seveda treba optimalno rešiti, mislim pa, da tudi kot nek,
               pravzaprav minister za zadeve Evropske unije ste pa tukaj prvi, da na Vladi vztrajate
               in zahtevate vse potrebno za odlično pripravo Slovenije za predsedovanju Svetu
               Evropske unije.</p>
               <p>Je še kakšna želja za poslansko vprašanje? Podpredsednik mag. Rajić, izvolite.</p>
            </sp>
            <sp who="SDT7:RajićBranislav">

               <speaker>MAG. BRANISLAV RAJIĆ (PS SMC):</speaker>

               <p>Hvala gospod predsednik.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Gospod Rajić ima besedo.</p>
            </sp>
            <sp who="SDT7:RajićBranislav">

               <speaker>MAG. BRANISLAV RAJIĆ (PS SMC):</speaker>

               <p>Ni v redu.</p>
               <p>Samo eno kratko vprašanje, mislim pa, da je koristno za članice in člane odbora.</p>
               <p>V preteklih tednih je Republika Slovenija, predvsem vaše ministrstvo, opravilo veliko
               razgovorov med njimi tudi bilateralnih z ostalimi državami članicami Evropske unije
               na temo vizije prihodnosti Evropske unije. Mislim, da bi bilo dobro, če nam lahko
               zaupate vaše stališče, to zadnjo kvalifikacijo, katere od držav članic so najbližje
               slovenskim stališčem. Torej če lahko opredelite skupino držav članic s katerimi
               delimo skupno vizijo v najvišji meri.</p>
               <p>Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Gospod minister izvolite.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Hvala lepa.</p>
               <p>Ja res, v letošnjem letu sem imel številna bilateralna srečanja, tako doma kot v
               tujini. Mislim, da sem imel v zadnjem mesecu tukaj luksemburškega zunanjega ministra,
               poljskega zunanjega ministra, danski zunanji minister, italijanski zunanji minister,
               danes grem zvečer v Rim, ker imam jutri srečanje z italijanskim zunanjim ministrom in
               pa s predsednikom italijanske vlade in vedno je ena od tem tudi kakšna je prihodnost
               Evropske unije. To je bila tudi tema na <stage>/ nerazumljivo/</stage>, ki smo ga imeli v začetku
               meseca septembra. Moram reči temeljno sporočilo je to, da vsi želimo močno tesno
               povezano Evropsko unijo, vendar problem je včasih v predstavi kaj je močna in tesno
               povezana. Jaz moram reči, da so naša stališča zelo blizu stališčem ustanoviteljicam,
               to se pravi Nemčiji, Italiji, Franciji in tako dalje, Luksemburg, Beneluks države,
               kjer se zavzemamo za enotnost sedemindvajseterice, kjer se zavzemamo za bolj
               učinkovito Evropsko unijo in <gap n="…"/> To je ta razprava, ki je ves čas prisotna. Moram pa
               reč, da je veliko še neznank. Veliko stvari je odprtih, zlasti zaradi Brexita. Dokler
               ne bo to vprašanje Brexit razrešeno, je tudi zelo težko govoriti o tem na kakšen
               način  vidimo prihodno
               Evropsko unijo. Jaz bi se mogoče naslonil na govor Jeana Clauda Junckerja, ki ga je
               imel v Strasbourgu v Evropskem parlamentu. Tam je zelo jasno postavil izhodišča
               kakšna naj bi bila bodoča Evropska unija, zlasti v smislu večje povezanosti. To se
               pravi tako monetarna povezanost, fiskalna povezanost, zlasti pa je poudaril to
               socialno komponento, da bo treba več pozornosti posvetiti državljanom Evropske unije.
               Potem imamo tukaj tudi govor Emanuela Macrona, ki pa se zlasti dotika varnosti
               Evropske unije, ki postaja vse bolj pereč problem, zlasti zaradi dogodkov v zadnjih
               letih, kot je terorizem, masovne migracije in tukaj Macron favorizira, da bi pač
               države imele specialne enote, ki bi lahko vsak trenutek posredovale. Tukaj moram
               reči, da so tudi še določene razlike glede stališč Nemčije na kakšen način
               organizirati boljšo varnost in obrambo Evropske unije, mislim pa da je en pomemben
               kora PESCO, to je pač ta iniciativa, ki bi zagotavljala celotni Evropski uniji več
               varnosti in boljše odvračanje različnih groženj.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa gospod minister.</p>
               <p>Naslednji bo poslansko vprašanje postavil kolega Kamal Izidor Shaker.</p>
            </sp>
            <sp who="SDT7:ShakerKamalIzidor">

               <speaker>KAMAL IZIDOR SHAKER (PS SMC):</speaker>

               <p>Hvala lepa predsednik.</p>
               <p>Dobro jutro tudi v mojem imenu!</p>
               <p>Jaz bi v bistvu naredil nadgradnjo tega vprašanja. Mislim, jaz razumem minister, da
               ste naredili nek opis stanja vezano na belo knjigo in obnovo teh vseh dogodkov, ki so
               se zgodili v preteklosti. Pa vendar me zanima ali ima Slovenija neko svoje stališče
               do bele knjige ali se bo Vlada opredelila do bele knjige in tudi predlagala morda
               kakšne scenarije, ki bi morda bili taki, da bi <q>»pasali«</q> po meri Slovenije? Ali bomo
               še naprej tisti, ki bomo sledili nekaterim državam članicam ustanoviteljicam Evropske
               unije?</p>
               <p>Hvala lepa.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Gospod minister izvolite.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Kot veste mi smo že imeli razpravo glede bele knjige, glede teh pet politik, ki jih
               prinaša bela knjiga. Mi smo v zvezi s tem opravljali tudi različne razprave znotraj
               Slovenije z različnimi javnostmi – od strokovne javnosti do gospodarstva, mladih,
               tudi ko je Jean Claude Juncker bil tukaj na obisku, je bila ena od razprav o bodoči
               Evropi zlasti kar se tiče perspektive mladih. Ta razprava tudi se nadaljuje znotraj
               Slovenije. Seveda se pa nadaljuje tudi v formatu držav članic Evropske unije in še
               enkrat bom ponovil, Slovenija se vidi v prihodnji Evropski uniji zlasti kot država,
               ki je v jedru Evropske unije. Mi si ne predstavljamo, da bi Slovenija izpadla iz tega
               jedra. Mislim, da že po predpostavkah, ki jih imamo ta trenutek, da lahko govorimo o
               Sloveniji, da je v jedru teh držav. Ne nazadnje smo del Schengena, imamo evro. Tako
               da jaz mislim, da je pač treba v tej smeri naprej delovati. Je pa res, da Slovenija
               posebej poudarja še to dimenzijo mladih in pa ta socialni del za katerega smatramo,
               da tukaj je premalo narejenega kar se tiče socialnega  položaja evropskih državljanov. Tukaj se mi zdi,
               da bo treba okrepiti različne politike, okrepiti podporo in tako naprej. Drugače pa
               zagovarjamo močno monetarno unijo, bančno unijo, fiskalno unijo. To kar dejansko
               lahko naredi Evropsko unijo bolj povezano.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Kolega Kamal Izidor Shaker dopolnilno vprašanje.</p>
            </sp>
            <sp who="SDT7:ShakerKamalIzidor">

               <speaker>KAMAL IZIDOR SHAKER (PS SMC):</speaker>

               <p>Ja hvala minister za odgovor.</p>
               <p>Jaz sem želel, da bi bili nekako bolj konkretni. Zdaj v Državnem zboru smo tudi v
               okviru Odbora za zadeve Evropske unije pa tudi v nekaterih drugih forumih opravili
               tudi razprave vezane na belo knjigo. Smo imeli tudi javno predstavitev mnenj. Ampak
               jaz bi si želel na nek način, da to kar ste zdaj te, bom rekel, želimo močno
               monetarno unijo, želimo povezano Evropo. Okej, to že vse vemo. Zdaj mene zanima ali
               bo Slovenija pripravila stališče do te knjige? Ne vem, rekli ste mladi. Ali želimo,
               da se okrepi program Erasmus + in se dodatno financira v okviru proračuna prihodnjega
               proračuna Evropske unije. Ali si Slovenija zavzema za to, da bo naslednja finančna
               perspektiva financirala izgradnjo infrastrukture, ne vem, železniške, šolske
               kakršnekoli že? Da imamo črno na belem Slovenija želi ena, dve, tri, štiri, pet,
               deset točk. To me zanima. Ali bo Vlada pripravila tak dokument? Vem, da je bilo tudi
               v okviru kabineta predsednika Vlade opravljen tudi nek tak malo širši posvet na temo
               prihodnosti Evropske unije in me zdaj res zanima, če bomo te stvari kaj
               konkretizirali. Vsi tudi poudarjamo tam Macronov govor. Zakaj mi nimamo nobenega
               takega govora? Ne saj morda se vam zdi smešno. Jaz se strinjam, da mi si želimo biti
               v povezani Evropi, v tem najožjem jedru in tudi smo, zato, ker smo evrotvorni in
               vedno bomo ostali evrotvorni, ker vemo kakšne bonuse nam prinaša Evropska unija. Bi
               si pa resnično želel, da Vlada pripravi nek dokument, neka jasna trdna stališča do
               določenih vprašanj, ki so tudi navedena v beli knjigi, ali pa ne vem, na pamet
               govorim, šesti scenarij. Mi si zavzemamo za to, da ne vem, bo šel vsak mlad na
               potovanje po Evropski uniji ali pa študirati za pol leta, na pamet govorim, na
               Portugalsko, Bolgarijo, kamorkoli že pač.</p>
               <p>Hvala lepa.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa vam.</p>
               <p>Gospod minister izvolite.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Ja jaz razumem vašo vnemo, da hočete zelo konkretne odgovore. Vendar kot rečeno. Ta
               razprava še teče. Lahko povem, gre to za vladni projekt in da smo imeli vladni posvet
               o tem in da smo tudi tam določili katere prioritete Slovenija vidi. Seveda zdaj te
               prioritete lahko na splošno povem, da se vidimo v jedru Evropske unije, v večji
               povezanosti, pa ne bom vsega ponavljal, da ne bo izgledalo kot da imava ping-pong.
               Ampak bi rad povedal to, da na podlagi tega vladnega posveta je tudi dogovorjeno, da
               resorji za svoje področje pripravijo kaj so tiste prioritete in te prioritet morajo
               biti nekako obsežene tudi v večletnem finančnem načrtu. Ta se sedaj sprejema,
               oblikuje in na podlagi tega se bo videlo kam gre Evropska unija in kaj so prioritete.
               Recimo večletni finančni načrt bo gotovo zahteval več sredstev za varnost in za
               obrambo zaradi situacije v kateri se nahaja Evropska unija. Mi si želimo, da bi
               večletni finančni načrt zagotavljal tudi več sredstev za to kar ste povedali. Za
               mlade pa tudi kar se tiče za infrastrukturo, potem za socialno dimenzijo, ki je
               včasih zanemarjena. Tako da to se pripravlja. Morate pa razumeti, da se morajo te
               razprave zaključiti, najprej znotraj države in tudi znotraj Evropske unije ta
               razprava teče.  Seveda
               omenil sem Brexit, ko govorimo o večletnem finančnem načrtu je zelo pomembno kako
               bodo izpadla pogajanja z Združenim kraljestvom, kakšna bo zdaj ta kompenzacija
               oziroma kakšen bo ta dogovor o finančnih obveznostih Združenega kraljestva glede na
               to, da izstopa iz Evropske unije in tukaj je zelo težko v tem trenutku natančno
               načrtovati kaj vse bomo, če ne vemo kakšen bo obseg teh sredstev, recimo ima
               Slovenija zelo jasno stališče, da sredstva se ne bi smela zmanjšati, ker, če se bodo
               sredstva zmanjšala pomeni, da bomo imeli manj evropskih projektov. Mi smo
               zagovorniki, da morajo sredstva ostati na isti ravni, ali bo to uspelo ali ne bo,
               težko zdajle ocenjujem, zato tudi težko zelo konkretno odgovarjamo dokler te stvari
               niso definirane, ker mi lahko načrtujemo lepe politike, prijazne, atraktivne, vendar,
               če to ni pokrito s finančno dimenzijo potem to so samo črke na papirju in zato sem v
               začetku omenil, da kakšna bo prihodnost Evropske unije, je tudi odvisno od tega kako
               se bodo iztekla ta pogajanja z Združenim kraljestvom, ker Združeno kraljestvo,
               mislim, da koliko, 13 % ali koliko prispeva k evropskemu proračunu, to je pa že tak
               delež sredstev, ki je ključen zato kaj bomo pravzaprav si lahko privoščili. Pri tem
               pa moram reči, da še enkrat ponavljam, sredstva, ki so bila doslej namenjena za našo
               varnosti so bistveno prenizka in zaradi več sredstev, ki bodo vložena v varnost
               Evropske unije bo to gotovo šlo tudi na račun nekih drugih programov, ki so zelo
               prijazni, zelo atraktivni, vendar tukaj bomo tudi postavljali si prioritete kaj je na
               prvem mestu, varnost ali ne vem kakšno železniško povezavo več, jaz osebno sem prej
               zato, da si zagotovimo boljšo varnost kot pa kakšen železniški tir več, to je pač
               moje osebno mnenje, ampak o teh stvareh se bo tehtalo in tukaj Slovenija mislim, da
               imamo zelo jasna, izdelana stališča, bolj problem je kaj se bo zgodilo na ravni
               najpomembnejših držav v tem smislu kateri največ prispevajo v proračunu, gotovo imajo
               večjo težo pri tem oblikovanju večletnega finančnega načrta. Tako, da v tem trenutku
               pa res zelo težko konkretno odgovorim, karkoli bi konkretno bi to bilo zelo na
               majavih tleh, zato, ker izhodišča še niso povsem jasna in veste, da se ta pogajanja z
               Združenim kraljestvom, da zamujamo, ker sploh jaz se bojim črnega scenarija, kaj, če
               ne bo do tistega trenutka, ko je treba večletni finančni načrt sprejeti, mislim, da
               je to v začetku leta 2019, če ta pogajanja ne bodo zaključena, si ne predstavljam,
               mislim bo zadrega, zato tudi pozivi, da je treba čim prej priti do dogovora in
               finančne obveznosti je pa ključen del dogovora, dokler se to ne razreši tudi ne
               moremo o ostalih stvareh, ne glede odnosov med Združenim kraljestvom in EU, ki bodo
               tudi temeljili na tem, ko bo pač zaključen ta proces glede finančnih obveznosti s
               strani Združenega kraljestva, kakšen status bo pravzaprav imelo Združeno kraljestvo,
               vis-á-vis Evropske unije. Potem imamo različne modele, od švicarskega, norveškega, da
               jih ne omenjam, potem imamo pa še lastno razpravo sedemindvajseterice o tem kakšna bo
               prihodnja Evropska unija in prihodnja Evropska unija je vezana na večletni finančni
               proračun, ki velja za obdobje 2019-2023,  če prav vidim, sedem leto, no to se pravi 2026.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Gospod minister, hvala lepa za te odgovore in komentarje.</p>
               <p>Zdaj imam seveda tudi pri tej točki poslovniško možnost, da ministru dam pobudo,
               glede na to, da se boste čez nekaj ur sestali z vašim kolegom, italijanskim ministrom
               za zunanje zadeve, bi res prosil, da odprete tudi vprašanja financiranje pouka
               slovenskega jezika. Govorim seveda za avtohtono slovensko narodno skupnost v
               avtonomni pokrajini Furlaniji – Julijski krajini. O tem bo seveda pristojna komisija
               govorila jutri, vendar prav ta raven, raven zunanjih ministrom mislim, da je tista,
               ki lahko in si mora prizadevati za sistemsko rešitev, ne pa, da se vsako šolsko leto
               znova in znova pogovarjamo ali bo financiran pouk slovenskega jezika, gre za
               približno 250 otrok in tukaj tudi glede na to, da sva na prejšnji seji s kolegico
               podpredsednico Julijano Bizjak Mlakar odpirala to vprašanje, najbrž ima to vprašanje,
               to odprto vprašanje neko težo, da ga lahko zunanja ministra in, da ga morata rešiti,
               torej nas zanima sistemsko, sistemska rešitev kar pomeni nek sporazum, nek dogovor,
               ki ga podpišeta ali zunanja ministra ali kdorkoli že pač. Jaz se ob tej priliki tudi
               zahvaljujem Ministrstvu za zunanje zadeve, ki nama je poslalo pisni odgovor oziroma
               dodatne informacije glede aktivnosti ministra pristojnega za odnose s Slovenci v
               zamejstvu in po svetu, to pismo ste dobili tudi vsi članice in člane Odbora za
               zunanjo politiko.</p>
               <p>Zaključujem to točko dnevnega reda, ministru se zahvaljujem in sem vesel, da ostaja
               tudi pri drugi točki z nami.</p>
               <p>Druga točka dnevnega reda pa je</p>

               <p>
                  <title>POROČILU O MEDNARODNEM RAZVOJNEM SODELOVANJU REPUBLIKE SLOVENIJE ZA LETO 2016,
               EPA 2226-VII.</title>
               </p>

               <p>Poročilo je objavljeno na spletni strani Državnega zbora in ga bomo obravnavali na
               podlagi 15. člena Zakona o mednarodnem razvojnem sodelovanju Republike Slovenije. Za
               dopolnilno obrazložitev kar prosim ministra za zunanje zadeve gospoda Karla
               Erjavca.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Ja, hvala lepa.</p>
               <p>Na podlagi Zakona o mednarodnem razvojnem sodelovanju, je Ministrstvo za zunanje
               zadeve v sodelovanju z vsemi deležniki, ki pripravljajo poročilo pač dolžan tudi
               informirati Odbor za zunanje zadeve, kaj pravzaprav smo počeli v letu 2016 na tem
               področju. Moram reči, da smo pred dobrim mesecem tudi imeli tako imenovane slovenske
               razvojne dneve kjer je bila tudi pomembna predstavnica s strani OECD kar moram reči,
               da pri pripravi tega poročila smo tudi upoštevali pravila Odbora za razvojno pomoč
               OECD, za poročanje o uradni pomoči, razvojni pomoči ter tudi določila resolucijo v
               mednarodnem razvojnem sodelovanju do leta 2015 kjer se uporabljajo pač do sprejema
               nove resolucije, ki je bila pa sprejeta zdajle v mesecu septembru. Rad bi povedal, da
               na teh razvojnih dnevih je bila Slovenija zelo pohvaljena s strani predstavnice OECD,
               zlasti zato, ker ves čas dvigujemo ta znesek ali pa višino razvojnih sredstev, veste,
               da zaveza je 0,33 % BDP, mi smo v tem trenutku na 0,19, mislim pa, da, ko sem postal
               minister za zunanje zadeve, da je bilo pa 0,12 %, če se prav spomnim odstotkov. Kar
               kaže na to, da dejansko želimo doseči ta cilj, da bo Slovenija prispevala za razvojno
               pomoč 0,33 % BDP, to v znesku 0,19 pomeni nekje 76 milijonov evrov, oziroma 73
               milijonov, skoraj 74 milijonov evrov.  Zdaj, če pogledamo kam je šlo to povečanje, 29 %
               povečanje obsega uradne razvojne pomoči glede na leto prej, je predvsem posledica
               povečanja večstranske razvojne pomoči kjer so k povečanju največ pripomogli prispevek
               v proračun EU, porabljen za razvojno sodelovanje EU, prispevek v evropski razvojni
               sklad in prispevek za mirovne operacije Združenih narodov. Vi veste, da v zvezi s tem
               smo imeli vedno velike težave, tudi smo imeli vedno visoko zadolžitev, zdaj mislim,
               da zadeve kolikor toliko sproti poravnamo. Za večstransko pomoč je Slovenija namenila
               66 % svoje razvojne pomoči kar znese nekje več kot 48 milijonov evrov, za dvostransko
               pomoč pa 34 % ali 25 milijonov evrov. Večstranska razvojna pomoč od leta 2013
               zvišujemo, v zadnjem letu celo nadpovprečno glede na prihodno leto, saj se je zvišala
               za kar 40 % in največji delež razpoložljive te pomoči namenjamo zahodnem Balkanu in
               tudi največ dvostranske razvojne pomoči namenjamo državam zahodnega Balkana.
               Posamično je v letu 2016 največ bilo v Bosni in Hercegovini in pa v Črni gori, moram
               pa reči, da smo tudi v okviru dvostranske pomoči vplačali v instrument EU za begunce
               v Turčiji in sicer je šlo za te šolnine in pa štipendije, mislim, da glede na to, da
               je Turčija ključen partner Evropske unije, ko gre za obvladovanje zahodne balkanske
               migracijske poti, da je prav, da pač en del sredstev tudi namenjamo za te namene.
               Potem imamo tudi tako imenovano humanitarno in pa post konfliktno pomoč, ta se je
               glede na leto prej znižal za 11 % in je znašala 2 milijona evrov, razlog za znižanje
               pa je v dejstvu, da smo v letu 2015 zabeležili 55 % porast, to pa zato, ker smo
               sodelovali pri odpravljanju posledic katastrofalnih poplav v Bosni in Hercegovini ter
               v Srbiji. Zdaj pač k sreči ni bilo nobene takšne katastrofe, zato je normalno, da smo
               manj sredstev namenili in, da zaradi tega je pač tukaj razvidno to znižanje, ampak to
               ne pomeni, da smo znižali, ko gre za humanitarno pomoč namenoma, ampak gre za to, da
               pač ni bilo neke take naravne nesreče v takšnem obsegu, da bi bilo potrebno več
               sredstev nameniti tem namenom. Potem eno od prednostnih vsebin je bila v letu 2016
               tudi tako imenovana oskrba beguncev, tukaj je šlo 6,5 milijonov evrov in pa tudi
               področje izobraževanje, tukaj pa je 6,5 milijonov evrov. Izvajalci projekta
               dvostranskega razvojnega sodelovanja so pretežni slovenski subjekti, jaz bi rad
               povedal, da Slovenija ne glede nato, da smo lahko zadovoljni, da zvišujemo vsako leto
               ta delež bruto domačega produkta za razvojno, za mednarodno razvojno pomoč, da je ta
               delež v primerjavi z kakšno drugo državo še vedno zelo nizek, nekatere države posebej
               spodbujajo mednarodno razvojno pomoč, zlasti z vidika interesa njihovega
               gospodarstva. Ker je treba vedeti, da, ko govorimo o mednarodni razvojni pomoči gre
               za zelo konkretne projekte, recimo ne vem, v Črni gori smo financirali sortirnico
               odpadkov, izvajalci so bile pa slovenske družbe, slovenska podjetja, tako, da tukaj
               je vedno ena sinergija, nekaj daš, ampak potem tudi po drugi strani  sodeluješ pri teh projektih. To je
               tudi ena od zanimivih možnosti kako lahko tudi vstopaš v neke nove trge. Recimo
               države, ki imajo razvito gospodarsko diplomacijo in razvit instrument mednarodne
               razvojne pomoči, s temi instrumenti skušajo zasesti nove trge, zlasti v Afriki.
               Mislim, da dolgoročno bi morala tudi Slovenija bolj razmišljati v tej smeri. Moram
               reči, da interes s strani slovenskih podjetij je zelo velik. Mi težko s temi sredstvi
               zadostimo vsem potrebam. Če pogledam samo zahodni Balkan vam lahko povem, da so tukaj
               interesi večji kot imamo na razpolago sredstev. Tukaj so tudi zelo zanimive
               kombinacije, ker veste, da Evropska unija financira določene projekte v državah, ki
               pristopajo k Evropski uniji. Recimo gre za projekte s področja infrastrukture, s
               področja upravljanja z vodami, odpadne vode, sortirnice itd. Tukaj bi lahko
               kombinirali lastna sredstva z evropskimi sredstvi in pa sredstvi, ki jih nudi
               posamezna država za te projekte. Tukaj mislim, da bi bilo dolgoročno, perspektivno,
               da se sredstva za razvojno pomoč povečujejo, ker ta sredstva se na nek način tudi
               delno vračajo. Ne v celoti, ampak delno pa prav gotovo.</p>
               <p>Ne vem ali bi še kaj več. Mislim, da tisto bistveno sem povedal. Kot rečeno, še
               enkrat poudarjam, da mednarodna razvojna pomoč postaja vse bolj pomemben instrument
               zunanje politike in morda tako kot smo še v letu 2012 dajali posebno težo gospodarski
               diplomaciji, ki veste, da ni bila v ospredju, bi morda morali v naslednjih letih dati
               več pomena in večjo pomembnost ravno mednarodni razvojni pomoči. Tukaj vidim veliko
               priložnosti za utrditev naše politike, ker če si gospodarsko prisoten v regiji
               pomeni, da si tudi akter. Po drugi strani pa gre za sinergijo, ki je povezana tudi s
               slovenskim gospodarstvom in z interesi slovenskega gospodarstva.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Gospod minister, hvala lepa za to uvodno predstavitev oziroma dopolnilno
               obrazložitev. Hvala tudi za pisno poročilo o mednarodnem razvojnem sodelovanju
               Republike Slovenije za preteklo leto, ki smo ga prejeli. Pri tej točki bi želel tudi
               posebej pozdraviti dr. Melito Gabrič, ki je vršilka dolžnosti vodje sektorja za
               razvojno sodelovanje in humanitarno pomoč. Sedaj pa dajem besedo poslankam in
               poslancem. Gospod Marko Ferluga.</p>
            </sp>
            <sp who="SDT7:FerlugaMarko">

               <speaker>MARKO FERLUGA (PS SMC):</speaker>

               <p>Hvala za besedo. Sam sem zelo zadovoljen, moram priznati, minister, nad to logiko in
               načinom razmišljanja, ki ste ga sedaj povedal. To je ta pravi način, ki ga absolutno
               pozdravljam. Hvala za poročilo. Sam sem si ga prebral in mi je všeč. Pomembno je to,
               da ste tudi tukaj zaznali posebno pozornost pri uresničevanju tudi ciljev
               trajnostnega razvoja v podsaharski Afriki. Mislim, da je to eden zelo pomemben
               element, ki je ključen tudi za Evropo, tudi za te migracijske tokove, da se tukaj
               prepreči, da se tukaj naredi ena bahr? cona, da lahko te ljudi nekako zaustavimo, da
               je gredo proti Evropi. Mislim, da je pravilno to razmišljanje, da se tam nekako dajo
               ta sredstva, da nekako zaustavljamo ljudi. Tisto, kar smo govorili prej pri viru vseh
               teh problemov, ki se nahajajo.</p>
               <p>Zelo vesel sem za to, da na podlagi te strategije zunanje politike Slovenije dejansko
               uresničujemo to mednarodno razvojno pomoč, tako kot ste rekli. Imamo ta poudarek na
               zahodnem Balkanu. Tukaj imam eno podvprašanje. Omenili ste, da zelo pomagamo in Bosni
               in Črni gori. Kako je tukaj z Makedonijo? Mislim, da smo tukaj malo pozabili na to
               nesrečno Makedonijo. Absolutno sem zato, da se te dvostranske razvojne pomoči
                  vključujejo v to,
               kar ste že omenjali, da je uradno razvojna pomoč nekako vključena v gospodarsko
               diplomacijo. To kar ste povedali, da se potem te multiplikativni faktorji nekako
               osredotočijo na to, da nekaj daš, ampak s tem, da odpiraš vrata in gospodarstvu in
               daš možnost, da se ta sredstva nekako tudi nazaj vrnejo.</p>
               <p>Edino kar me je zmotilo je ta delež VRP, da je defakto porabljen doma. To govorim za
               te prejemnike bilateralne razvojne pomoči kot so ti zavodi za izobraževanja. To je
               tako mogoče malo, bom rekel, zanimivo ali pa nekako ostaja v naši državi. Ampak ok.
               To je to.</p>
               <p>Imam pa še eno konkretno vprašanje, in sicer časovnico za pripravo novega zakona o
               mednarodnem razvojnem sodelovanju in humanitarni pomoči. Mislim, da je to vseeno
               pomembno glede na to, da smo sprejeli te nove srednjeročne dokumente. Tukaj pa še ni
               prenovljene te krovne zakonodaje. Zanima me, če imate kakšno časovnico kdaj bo.
               Drugače pa vse pohvale in pozdravljam to logiko razmišljanja, ki ste jo postavili na
               ministrstvu. Hvala.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Naslednja razpravljavka mag. Julijana Bizjak Mlakar. Izvolite.</p>
            </sp>
            <sp who="SDT7:BizjakMlakarJulijana">

               <speaker>MAG. JULIJANA BIZJAK MLAKAR(PS DeSUS):</speaker>

               <p>Hvala lepa. Tudi sama se pridružujem pohvali glede tega poročila. Lahko rečem, da je
               to eno izmed poročil, ki je bolj pregledno. Lahko rečem, najboljše poročilo, ki smo
               jih poslanci prejeli glede na strukturiranost, glede na vsebino, glede na
               informacijsko bogatost. Tukaj dobimo resnično pregled nad celotno vsebino tega
               področja in tudi gospod minister je dejansko povzel že vse tiste vsebine, ki so
               bistvene. Podrobnosti pa si lahko vsak prebere. Opozorila bi, da tudi kar se tiče
               Makedonije, boste na strani 30 našli tudi to področje 2,7 milijona je namenjeno za to
               pomoč. Res da sredstva niso ne vem kako visoka, ampak so primerno visoka glede na
               druge države. Čeprav bi si vsi želeli, da bi lahko že imeli za ta namen, torej za
               uradno razvojno pomoč, da bi že dosegli željeni cilj 0,33 bruto družbenega proizvoda.
               To naj bi po tem poročilu dosegli v letu 2030. Mislim, da gre v pravo smer, da so vse
               vsebine resnično tukaj. Vesela sem, da so zajete v to pomoč, da je zajet zahodni
               Balkan, vse bivše republike Jugoslavije, kjer je zelo pomembna tudi s stališča
               gospodarstva in povezav, ki jih imamo z narodi, ki živijo v Jugoslaviji. Pomembna je
               prisotnost Slovenije na tem področju tudi s stališča gospodarstva in tudi sicer
               ostalo. Torej da pomagamo tem državam pri njihovem razvoju kolikor je to možno in da
               smo nekako v stiku z njimi. Zavedamo se, da je ta razvojna pomoč, ki jo vlagamo, da
               pomeni povezavo med narodi, pomeni tudi gospodarsko povezavo, kulturno povezavo,
               skratka to je izjemno pomembno.</p>
               <p>In kot ste povedali za podsaharsko Afriko, torej tudi ta del je notri vključen in
               tudi še nekatere druge države. Čeprav kot rečeno želeli bi si, da bi bilo tega
               denarja več. Upam, da bo šel razvoj v to smer. In temu, kar je minister povedal za
               naprej, za nazaj, mislim, da je težko kaj bistvenega dodati. Zdelo se mi je pa
               primerno povedati, da gre resnično za eno boljših poročil, bolj preglednih, bolj
               transparentnih in vsebinsko zelo bogatih. Upam, da bo šlo res v to smer kot je tudi
               gospod minister nakazal in da bo šlo tako tudi naprej. Hvala lepa.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa vam. Tudi sam se želim vključiti v to razpravo. Slovenija je v letu 2016
               povečala obseg sredstev za uradno razvojno pomoč. Absolutna številka je, kot je
               povedal minister, 73,57 milijona evrov, kar predstavlja 0,19 % BDP.  Seveda zdaj imamo pa pred seboj naš
               cilj, do leta 2030 ena tretjina % BDP. Zelo preprosti izračun pokaže, da do leta 2030
               moramo v proračunu vsako leto za stotinko % BDP ta sredstva povečevati, kar pomeni,
               da bomo seveda povečevali odstotek, ni pa rečeno, da bomo povečevali tudi absolutni
               znesek, zakaj? Zato, ker do leta 2030 bo gotovo spet prišla neka nova recesija, pač v
               skladu z nekimi normalnimi ali, če hočete naravnimi gibanji gospodarskih ciklusov.
               Toliko o tej aritmetiki. Seveda tudi sam še kako pozdravljam, da imamo tukaj vsi,
               tudi ta odbor skrb, da so ta sredstva, ki niso tako majhna, da so učinkovito
               porabljena, pozdravljam, da so izvajalci v glavnem pa pretežno slovenski subjekti
               ali, če hočete slovenskega podjetja, slovenske ustanove, zakaj? Zato, da jih lahko
               tudi najbrž bolj natančno nadziramo. Pravim, da sredstva niso tako velika, saj me
               poznate, takoj sem šel delati primerjavo, recimo koliko smo pa v povprečju v zadnjih
               10 letih dali za razvoj Pomurja v skladu z zakonom, 22-krat manj na leto kot v letu
               2016 za mednarodno razvojno sodelovanje, to ni primerljivo, ampak toliko samo, da
               imamo neke gabarite, da vidimo v kakšnih številkah se pogovarjamo. Tu se mi zdi tudi
               logično, kar ne nazadnje, odločitev parlamenta, da največji delež razpoložljive
               dvostranske pomoči Slovenije nameni regiji zahodnega Balkana, sem je šlo dobrih 13
               milijonov evrov, v letu 2016 pa posamično največ Bosni in Hercegovini, tudi to
               pozdravljam. Pozdravljam, da gre gospod minister, tukaj za financiranje
               infrastrukturnih projektov, izobraževanja, okoljskih projektov in tako dalje, ampak
               sami najbolje veste, ko govorimo in omenjamo Bosno in Hercegovino, se nam avtomatično
               generira in odpre vprašanje politične stabilnosti oziroma politične prihodnosti. Ali
               ste razmišljali, zdaj v letošnjem letu in seveda tudi v naslednjih letih pa o
               financiranju kakšnih projektov, to mora stroka povedati kakšnih in katerih, ki bi pa
               prispevali k večji politični stabilnosti v Bosni in Hercegovini? Tukaj je prav
               seveda, da nam to poročilo predstavlja minister za zunanje zadeve, ministrstvo tukaj
               ima neko povezovalno funkcijo, ker, če pa gledamo tudi to gradivo in gledamo uradno
               razvojno pomoč po ministrstvih in drugih uradnih institucijah pa vidimo, da je tukaj
               Ministrstvo za finance pravzaprav prednjači na nek način, pri večstranski pomoči je
               njegov delež 92 %, pri dvostranski pomoči 8 %, skupaj 52 % in seveda so tudi drugi
               resorji tukaj vključeni, Ministrstvo za zunanje zadeve pa ima seveda tukaj najbrž
               včasih tudi nehvaležno povezovalno funkcijo. Prav tako tudi razdelitev razpoložljivih
               dvostranskih, torej sredstev za tako imenovano dvostransko razvojno pomoč, če
               pogledamo po ministrstvih je v ospredju Ministrstvo za obrambo, potem Ministrstvo za
               izobraževanje, znanost in šport, Ministrstvo za zunanje zadeve in tako dalje in tako
               dalje in spet Ministrstvo za finance in tako dalje kar je seveda zelo jasno vidno
               tudi iz gradiva. Toliko z moje strani.</p>
               <p>Je še kakšna razprava kolegice in kolegi? Ugotavljam, da ne, zato dajem besedo za
               odgovore in komentarje gospodu ministru, izvolite.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Hvala.</p>
               <p>Mogoče bom začel tu zadaj, najprej bi odgovoril predsedniku. Moram reči, da zame
               osebno je izjemno pomembno, da je ta mednarodna razvojna pomoč dana transparentno in
               učinkovito.  Vi veste,
               da so tudi lahko določene težave, ko beremo in slišimo, da recimo, ko se nudi neka
               razvojna pomoč v Afriko ali pa ne vem kam, da se ta denar potem izgubi za čisto neke
               druge zadeve. In moram reči kar se tiče slovenske mednarodne razvojne pomoči, mi zelo
               natančno vemo zakaj je bil porabljen denar in vedno stoji nek projekt, nek izdelek,
               neka storitev. To se mi zdi zelo pomembno poudariti, da imamo proceduro, sistem, ki
               omogoča veliko transparentnost. Zdaj kar se tiče Bosne in Hercegovine in njene
               stabilnosti lahko povem, da imamo projekt, ki kot prioritetno jemlje eno zelo
               pomembno vsebino, ki je problematična v Bosni in Hercegovini in sicer dobro
               upravljanje. Veste, da že sam sistem je zelo zapleten, imajo številne institucije na
               različnih ravneh in seveda ta množica različnih institucij, različnih oseb,
               ministrov, preko 100 ministrov imamo na primer v Bosni in Hercegovini, seveda vpliva
               tudi na to kako se z državo upravlja in zato bo ena od prioritet pravzaprav kako
               izboljšati to upravljanje. Sicer sem pa prepričan, da bomo prispevali k stabilnosti
               Bosne in Hercegovine, če bomo prepričali mlade, da ostanejo v državi. Eden od perečih
               problemov Bosne in Hercegovine je, da mladi nimajo perspektive in zaradi tega
               odhajajo in seveda s tem se država tudi avtomatično siromaši, zato smo mi kot
               Ministrstvo za zunanje zadeve v okviru Brdo-Brioni precej salansirali tako imenovano
               agendo za prihodnost mladih. To je zelo pomemben inštrument kjer recimo Ministrstvo
               za zunanje zadeve financira recimo za mlade diplomate, da lahko pridejo za določen
               čas na izobraževanje na Ministrstvo za zunanje zadeve in zlasti jih usmerjamo na
               tisti del Ministrstva za zunanje zadeve, ki je usmerjen na politike Evropske unije,
               sami ste povedali, da nismo samo Ministrstvo za zunanje zadeve, ampak tudi za
               evropske zadeve in kot sami veste, so tudi vas obiskali in zato mi smo prepričani,
               več kot se bo vlagalo tudi v samo infrastrukturo, v neko temeljno osnovo, ki omogoča
               pravzaprav, da lahko mladi ostanejo in se razvijajo v Bosni in Hercegovini, da s tem
               prispevamo k večji stabilnosti. Zato bomo usmerjali sredstva v prihodnje zlasti v
               smeri boljšega upravljanja, potem v projekte, ki so pomembni za mlade in seveda v
               infrastrukturne projekte kar je tudi v našem interesu, da je v Bosni in Hercegovini
               čisto naravno okolje, ker vemo, da onesnaženje ne pozna meja.</p>
               <p>Kar se tiče pohval poslanke gospe Bizjak Mlakar, zelo sem vesel, da ste tako dobro
               ocenili poročilo, moram pa reči, da je to rezultat dela mojih sodelavcev in jaz bi se
               na tem mestu, zlasti svojim sodelavcem na Ministrstvu za zunanje zadeve zahvalil za
               izredno kvalitetno delo, ker brez njih tudi poročilo ne bi bilo kvalitetno, tako, da
               hvala za to pohvalo, jaz pa izkoriščam to priložnost, da pohvalim vse in se zahvalim
               vsem svojim sodelavcem, ki delujejo na področju mednarodne razvojne pomoči, ker sem
               prepričan, če ne bi imeli na teh mestih pravih ljudi, tudi ne bi bilo pravih
               rezultatov in to je izkušnja, ki jo imam kot minister na različnih resorjih. Tam kjer
               je pravi kader so tudi pravi rezultati.</p>
               <p>No poslanec Ferluga mi je pa več vprašanj postavil, prvo se nanaša na to
               izobraževanje doma, moram reči, da mi to izobraževanje izvajamo zlasti v  smislu ozaveščanja, jaz
               mislim, da še vedno premalo ljudi pozna kaj pravzaprav je mednarodno razvojno
               sodelovanje, kaj pomeni mednarodna razvojna pomoč. Vi ste zelo lepo opredelili
               recimo, ko govorimo o podsaharski Afriki, recimo mi bomo lahko ta migracijski val
               ustavili proti Evropi samo na način, če bomo tam več vlagali, potrebno bo več vlagati
               v infrastrukturo, v izobraževanje mladih in mislim, da, ko govorimo o teh problemih,
               ki povzročajo tudi različne mednarodne krize, mislim, da je edini pravi inštrument,
               da se dotaknemo korenin problemov, ravno inštrument mednarodne razvojne pomoči. Mi
               vemo, lahko pridemo z vojsko, umirimo zadeve, ampak s tem še nismo zaključili krize,
               vidimo recimo v Afganistanu, kaj je tam glavni problem? To, da se premalo vlaga
               oziroma se veliko vlaga, ampak še vedno je ta znesek premalo in izkušnja, zdaj je
               NATO tam prisoten več kot 10 let je, da smo z vojaškimi inštrumenti ni mogoče
               zagotavljati dolgotrajnega miru in mi, če želimo sanirati takšne dele sveta sem
               prepričan, da je to možno samo preko inštrumentov mednarodne razvojne pomoči. In še
               druga zadeva, klimatske spremembe, podnebne spremembe, jaz sem prepričan za države v
               razvoju ni druge rešitve kot pomoč preko mednarodne razvojne pomoči, tako, da tukaj,
               zato pravim, da inštrument bo ključen v prihodnje, če želimo zagotoviti večjo
               stabilnost v mednarodnem prostoru. Kar se tiče zakonodaje, omenil sem, septembra je
               Državni zbor sprejel resolucijo in na podlagi te resolucije zdaj pripravljamo tudi
               ustrezno zakonodajo, mi bi želeli, da bi ta bila zaključena nekje aprila, da bi bila
               sprejeta, treba je pa vedeti, da tukaj pač so postopki, treba je tudi ustrezen
               razmislek opraviti, da ne bi zadeve mogoče zapeljali v napačno smer. Kar se tiče
               pomoči Makedoniji, Slovenija je tradicionalno vedno veliko vlagala v Makedonijo, tudi
               preko mednarodne razvojne pomoči, problem zadnjih let pa je bila ta politična kriza,
               vi veste, da je bila situacija izjemno zahteva, da je morala posredovati tudi
               Evropska unija in praktično ni bilo pravih sogovornikov na eni strani, po drugi
               strani pa tudi niso imeli ustreznih finančnih sredstev, ker vedno za <stage>/ nerazumljivo/</stage><gap n="…"/>
               Mednarodni razvojni pomoči gre tako, da mora država nekaj sama zagotoviti, potem pa
               mi zagotavljamo pa še preostali del in, ker to pač ni bilo mogoče nismo mogli
               izvajati kakšnih večjih projektov. Moram pa reči sedaj, ko je nova Vlada, da je tudi
               pripravljen nov program sodelovanja in, da bomo skušali pač povečati sodelovanje v
               okviru mednarodne razvojne pomoči tudi za Makedonijo, ker vemo, da Makedonija
               potrebuje projekte, tako kot Črna gora, kot Bosna in Hercegovina, tudi v Srbiji
               sodelujemo, tako, da upam, da bomo pač bolj uspešni v naslednjih letih, ko gre za
               Makedonijo.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa gospod minister.</p>
               <p>Samo na kratko želim še ponovno izpostaviti in podčrtati učinkovitost porabe teh
               sredstev, to je gotovo naš skupni cilj. In tukaj imamo seveda na eni strani številke,
               to je leto 2030, ena tretjina odstotka BDP, vsebinski cilj pa je pravzaprav, je naša
               želja in tudi naša zaveza, iztrebiti revščino iz zemeljske oble, to je cilj. Še ena
               novost in te se zdaj želim v tem delu razprave dotakniti, to je, to so podnebne
               finance, zelo inovativno ime za finance, tega do nedavnega nismo poznali in res je to
               tudi novost, namreč na podnebni konferenci v Kopenhagnu leta  2009, se je razviti svet, torej tudi mi,
               smo se zavezali, da bomo skupno mobilizirali približno 100 milijard ameriških
               dolarjev letno, vse do leta 2020 za, iz najrazličnejših virov za pomoč državam v
               razvoju pri soočanju z učinki podnebnih sprememb in prehodu na nizkoogljično družbo.
               In od takrat se v okviru uradne razvojne pomoči spremlja tudi tako imenovano podnebno
               financiranje, mi smo v lanskem letu angažirali dobre 3 milijone sredstev, to
               predstavlja kar 25 % povečanje glede na leto poprej, od tega je en dober milijon v
               letu 2016 Slovenija namenila za podnebno financiranje v delu večstranske razvojne
               pomoči, slaba dva milijona pa za tako imenovane dvostranske prispevke in projekte. In
               seveda se nam zdaj, ko govorimo o podnebnih financah postavi tudi vprašanje, ali so
               to, tudi te finance, ti projekti, tisti projekti, ki sledijo pariški podnebni
               konferenci in kdo so bili zdaj v lanskem izvajali ali pa porabniki teh dobrih treh
               milijonov?</p>
               <p>Ja, prosim gospod minister, izvolite.</p>
            </sp>
            <sp who="SDT7:ErjavecKarlViktor">

               <speaker>KARL VIKTOR ERJAVEC:</speaker>

               <p>Ja, zdaj glede teh treh milijonov bi morali natančno pogledati, ampak generalno bi
               rad odgovoril. Mi vsak razvojni projekt, ki ga izpeljujemo ga tudi ocenjujemo iz
               okoljskega vidika. To je izjemno pomembno, recimo, ko govorimo o infrastrukturnih
               projektih, o ne vem, kanalizacije, vodovodov, vse to prispeva k temu, sortirnice za
               odpadke, tako, da ta dimenzija okoljska je zmeraj vključeno. Če projekt obremenjuje
               okolje ga ne financiramo preko mednarodne razvojne pomoči. Vsi projekti, ki so
               financirani morajo tudi nekaj doprinesti k zmanjšanju bremen v okolju. Zdaj okoli teh
               tri milijone bi pa moral pogledati, lahko naknadno.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Ja, potem dam besedo dr. Melita Gabrič, izvolite.</p>
            </sp>
            <sp who="SDT7:GabričMelita">

               <speaker>DR. MELITA GABRIČ:</speaker>

               <p>Hvala lepa gospod predsednik.</p>
               <p>Čisto natančno vam ne morem odgovoriti kako so bili ti trije milijoni razporejeni,
               lahko pa povem, da smo z novo resolucijo sprejeli, se pravi Državni zbor sprejel dve
               presečni temi, se pravi enakost spolov in okoljski vpliv. V skladu s tem vsi naši
               projekti, ki jih financiramo kot je minister povedal iz mednarodnega razvojnega
               sodelovanja upoštevajo ta vidik, kar pomeni, da mora vsak prijavitelj navesti
               natančno kako ta projekt prispeva k varovanju okolja, tako, da je to eno od teh
               bistvenih elementov, ki jih upoštevamo pri izbiri projektov.</p>
            </sp>
            <sp who="SDT7:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa za vaše pojasnilo.</p>
               <p>Upam, da nismo preveč zahtevni, če vas prosimo, da nam morda v pisni obliki daste
               odgovor na to in tudi, če se da seveda izvajalce oziroma porabnike teh sredstev.</p>
               <p>Je še kakšno vprašanje, razprava na to temo? Ugotavljam, da ne, zato razpravo
               zaključujem. Ministru in njegovim sodelavcem se zahvaljujem in ugotavljam, da se je
               Odbor za zunanjo politiko seznanil s poročilom o mednarodnem razvojnem sodelovanju
               Republike Slovenije za leto 2016 in s tem je obravnava poročila na matičnem delovnem
               telesu tudi končana.</p>
               <p>Zaključujem to točko dnevnega reda in se še enkrat sodelujočim lepo zahvaljujem.</p>
               <p>Mi pa prehajamo na <title>3. TOČKO DNEVNEGA REDA, MEDNARODNA DEJAVNOST DRŽAVNEGA ZBORA.</title> Pri tej točki ni nobenega gradiva, zato to točko zaključujem.</p>
               <p>In prehajamo na <title>4. TOČKO DNEVNEGA REDA, TO JE TOČKA RAZNO.</title> In tukaj bi vas
               drage kolegice in kolegi želel obvestiti, da ste bili povabljeni, da smo bili
               povabljeni na pogovor z veleposlanikoma Iztokom Grmekom, ki je zaključil mandat
               veleposlanika Republike Slovenije v Bosni in Hercegovini in Milijanom Majhnom, ki je
               zaključil mandat veleposlanika Republike Slovenije na Kosovu.  Pogovor bo potekal danes, 8. novembra 2017
               ob 14. uri in 30 minut v veliki sejni sobi Ministrstva za zunanje zadeve. Lepo
               vabljeni k temu razgovoru, sam se bom tega razgovora tudi udeležil.</p>
               <p>Zdaj pa dajem besedo še vam članice in člani, želi še pri tej točki kdo kaj odprti,
               kakšno vprašanje, kakšno temo? Ne.</p>
               <p>Potem to točko zaključujem in zaključujem tudi 98. sejo Odbora za zunanjo politiko in
               vam želim uspešen dan tudi naprej. <stage type="time">Seja se je končala 8. novembra 2017 ob 10.46.</stage>
               </p>
            </sp>
         </div>
      </body>
   </text>
</TEI>