<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZ-redna-15-2016-09-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0557C41D84E14F19C1257FFC00243D27</idno>
               <idno type="custom" subtype="day">B3B1D3412E69C49AC125803000470E90</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=B3B1D3412E69C49AC125803000470E90</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZ-redna-15-2016-09-07.OZZ" n="15">
               <name>redna seja</name>
               <date when="2016-09-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZ-redna-15-2016-09-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZ-redna-15-2016-09-07.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZDRAVSTVO</stage>
            <stage type="session">15. redna seja</stage>
            <stage type="date">(7. september 2016)</stage>
            <stage type="chairman">Sejo je vodil Tomaž Gantar, predsednik Odbora za zdravstvo.</stage>
            <stage type="time">Seja se je začela ob 14.00.</stage>


            <sp xml:id="SDT7-OZZ-redna-15-2016-09-07.sp1">

               <speaker>PREDSEDNIK TOMAŽ GANTAR:</speaker>

               <p>Spoštovane kolegice poslanke, kolegi poslanci, ministrica, državna sekretarka,
               vabljeni gostje, vsem lep pozdrav. Pričenjamo s 15. sejo Odbora Državnega zbora
               Republike Slovenije za zdravstvo sklicane na podlagi 47. člena Poslovnika Državnega
               zbora. Trenutno imam eno opravičilo, in sicer gospoda Matjaža Hanžka zaradi službene
               odsotnosti.</p>
               <p>Prehajamo na določitev dnevnega reda seje odbora. S sklicem ste prejeli 23. 8. 2016
               predlog dnevnega reda, in sicer dve točki:</p>
               <p>1. Predlog priporočila v zvezi s problematiko podaljševanja čakalnih dob v slovenskem
               zdravstvu</p>
               <p>2. Problematika vzpostavljanja pediatričnih urgentnih centrov</p>
               <p>3. Razno.</p>
               <p>V roku nisem dobil predloga za širitev dnevnega reda ali pa za umik katerekoli od
               predlaganih točk, zato je dnevni red takšen kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA – PREDLOG PRIPOROČILA V ZVEZI S PROBLEMATIKO
                  PODALJŠEVANJA ČAKALNH DOB V SLOVENSKEM ZDRAVSTVU.</title> Kot gradivo objavljeno na
               spletni strani Državnega zbora imamo na voljo še mnenje Zakonodajno-pravne službe in
               mnenje Vlade Republike Slovenije.</p>
               <p>Pričenjamo z drugo obravnavo predloga priporočila, o kateri bomo na podlagi 171.
               člena opravili razpravo in glasovanje o predlogu priporočila.</p>
               <p>Besedo dajem zato najprej predstavniku predlagatelja. To je gospa Jelka Godec za
               obrazložitev predloga. Izvolite.</p>
            </sp>
            <sp xml:id="SDT7-OZZ-redna-15-2016-09-07.sp2">

               <speaker>JELKA GODEC (PS SDS):</speaker>

               <p>Najlepša hvala za besedo. Lep pozdrav vsem. V poslanski skupini Slovenske demokratske
               stranke smo že meseca junija vložili priporočila Vladi Republike Slovenije glede
               problematike podaljševanja čakalnih dob v slovenskem zdravstvu. Danes bom na kratko
               predstavila zakaj ta priporočila in katera so ta priporočila.</p>
               <p>Nacionalni institut za javno zdravje že nekaj let zbira podatke o čakalnih dobah v
               slovenskem zdravstvu. Če pogledamo te podatke v zadnjih letih je število čakajočih na
               različnih področjih v različnih ambulantah močno povezano. Za primerjavo me samo med
               letom 2015 in letom 2016, pa bom potem tudi še navedla še za prejšnja leta, so recimo
               podatki 1. 8. 2015 v trinajstih specialističnih ambulantah na so prvi pregled čakali
               107.203 pacienti, 1. 8. 2016 pa 114.282 pacientov, kar je za 6 % več, torej povečanje
               v enem letu. Pri 47 zbranih zdravstvenih storitvah pa je to povečanje 19 %. Če
               gledamo v bistvu tisto, kar je skorajda, po mojem mnenju, zelo pereče ali pa najbolj
               boli, da na nedopustno dolgo, torej več kot 90 dni, so se v enem letu povečali v
               prvem pregledu za 26 % število čakajočih, pri <stage type="mag">(nadaljevanje)</stage> 47 zbranih zdravstvenih storitvah pa za 32 %.</p>
               <p>Zakaj v Slovenski demokratski stranki opozarjamo na te zadeve? Res je, da to
               ministrstvo in ta ministrica ni kriva sama za podaljševanje čakalnih dob in, da se to
               že nekaj let kopiči. Vendar pa je Vlada RS pod predsedovanjem ministra gospoda Mira
               Cerarja in sedanje ministrice, obljubila takojšnjo in pa učinkovito zdravstveno
               reformo ravno na podlagi teh podatkov, torej podaljševanje čakalnih dob in pa tudi
               zaradi vseh ostalih posledic, ki jih prinaša nesprejetje čiste zdravstvene
               reforme.</p>
               <p>Ministrica v tem času, kot vemo, ni speljala oziroma še ni predlagala spremembe
               nobenega zakona s področja zdravstvenega sistema, torej zakonov, ki bi omogočili,
               poleg tega, da se uredijo kadrovske in finančne zadeve, s tem, da zmanjšajo tudi
               čakalne dobe.</p>
               <p>Torej čakalne v obdobju ministrovanja gospe Kolar Celarc se podaljšujejo, kar kaže
               tudi statistika tako Nacionalnega inštituta za javno zdravje, kar povzema tudi
               Zdravniška zbornica, konec koncev tudi Zavod za zdravstveno zavarovanje Republike
               Slovenije.</p>
               <p>Da so čakalne dobe pereč problem, je bila ministrica opozorjena oziroma je sama
               videla že v začetku svojega mandata. Tudi večkrat poudarjala, da se bo zavzela za
               zmanjšanje čakalnih dob in nekako v letošnjem letu namenila 7,9 milijona za
               skrajševanje čakalnih dob, vendar le na določenih področjih in nekako smatra kot 7,9
               milijona dovolj veliko sredstev, da se bodo čakalne dobe zmanjšale na tistih
               področjih, ki jih je nekako določilo ministrstvo.</p>
               <p>Po zakonu o pacientovih pravicah je zapisano v 5. členu, da ima pacient pravico do
               enakopravnega dostopa in obravnave pri zdravstveni oskrbi, pravico do primerne
               kakovosti in varne zdravstvene oskrbe itn. Torej kar nekaj alinej. Jaz sem omenila
               samo dve.</p>
               <p>Sprašujem tudi v imenu predlagatelja, ali se je ministrica pri tem populističnem
               projektu zmanjševanja čakalnih dob in namenjeno 7,9 milijona evrov za skrajševanje
               čakalnih dob, prebrala ta pa 5. člen, ki govori torej do enakopravnega dostopa in
               obravnave pri zdravstveni oskrbi vseh pacientov. Ne le tisti, ki jih nekako
               ministrstvo določi, da bodo prednostno obravnavani.</p>
               <p>Podatki po določenih virih kažejo, da bi v bistvu za takojšnje skrajšanje čakalnih
               dob bilo potrebnih več kot 100 milijonov evrov denarja, namenjenega torej za to
               skrajševanje. Vendar pa, ali so za skrajševanje čakalnih dob dovolj le finančna
               sredstva? Po mnenju Slovenske demokratske stranke poslanske skupine, ki je vložila
               priporočila, to vsekakor ni dovolj. Na področju zdravstva bo ministrica morala takoj
               sprejeti določene ukrepe na področju zakonodaje in pravilnikov, ki bodo dolgoročno
               skrajševali oziroma omogočali vedno postopno skrajševanje čakalnih dob.</p>
               <p>Teh zakonov in teh, bom rekla, nekako dolgoročnih ciljev pa nikakor s te strani torej
               iz ministrstva ne vidimo oziroma jih pa ne poznamo. Če jih ministrica mogoče načrtuje
               ali jih ima pripravljene, vsekakor v javnosti pa tudi, bom rekla, smo spraševali tudi
               na strokovne službe, o tem ni govora. To je tako, kot da bi ne vem pred Karavankam
               zdaj ko imate 6 km vsak dan 100 avtov usmerite prek Jesenic. Ampak vsak dan imate
               novo čakalno dobo tam. Spet 6 km. Torej kratkoročno ne naredimo popolnoma nič s 7,9
               milijoni.</p>
               <p>Kar pa je v bistvu še druga stvar, je pa ta, da zaradi čakanj v javnem zdravstvu,
               podaljševanje čakalnih dob se veliko pacientov odpravlja na zdravljenje v tujino ali
               v privatni sektor. Vendar v privatni sektor lahko gredo samo tisti bolniki, ki si to
               lahko privoščijo. Vsi ostali morajo pa čakati, mesec, tri mesece, pol leta, dve leti
               itn. Gre seveda zato, da <stage type="mag">(nadaljevanje)</stage> tukaj delamo tudi socialne razlike. Ministrica se močno
               zavzema za javno zdravstvo, kar mislim, da se zavzemamo vsi za kakovostno javno
               zdravstvo. Vendar s tem, ko dobesedno ignorira zadeve na področju čakalnih dob in
               dolgoročnih ukrepov v bistvu nekako tudi pahne ljudi v stiske, kot so
               socialno-ekonomske itn. Torej, lahko gremo k privat zdravniku in smo takoj na vrsti.
               Recimo v javnem zdravstvu čakamo dve leti, če gremo k privatniku plačamo in smo takoj
               na vrsti, naslednji teden. Ampak vprašanje je kdo si lahko to v državi Republiki
               Sloveniji privošči. Ne vsi. In po ustavi imajo vsi državljani pravico do javnega
               zdravstva in do zdravstvene oskrbe.</p>
               <p>Tudi s projektom skrajševanja čakalnih dob, ki ga ministrica tako veselo oziroma tako
               suvereno nastopa, da bo to pripomoglo k temu, da se bodo skrajšale čakalne dobe v
               bistvu ločuje državljane na tiste, ki bodo prednostno obravnavi in tisti, ki bodo še
               vedno morali čakati in na tiste, ki gredo lahko k privatnikom in tiste, ki ne morejo.
               Potem bom mogoče v nadaljevanju govorila tudi o zdravljenju v tujini.</p>
               <p>Vrnila bi se k predlogom priporočila. V Slovenski demokratski stranki smo pripravili
               priporočila v zvezi s problematiko podaljševanja čakalnih dob v slovenskem zdravstvu,
               in sicer, da Državni zbor Republike Slovenije priporoča Vladi Republike Slovenije in
               pa Ministrstvu za zdravje, da prouči vse možnosti in naredi vse potrebno, da se
               čakalne dobe čimprej skrajšajo in da je nujno potrebno napraviti ločen načrt za
               takojšnje skrajševanje čakalnih dob in načrt za dolgoročnejšo rešitev, kot je bilo
               narejeno v obdobju od 2006-2007.</p>
               <p>Državni zbor Republike Slovenije priporoča Vladi Republike Slovenije in pa
               Ministrstvu za zdravje, da v roku treh mesecev poročata o vseh izvedenih aktivnostih
               ter nadaljnjih ukrepih v zvezi s skrajševanjem čakalnih dob.</p>
               <p>Državni zbor Republike Slovenije priporoča Vladi Republike Slovenije in Ministrstvu
               za zdravje, da prouči posledice predolgih čakalnih dob za zavarovance, poslabšanje
               zdravstvenega stanja ali celo smrti itd. in za javne finance <stage>(daljšanje možnosti za
               delo, dražja obravnava, poslabšanje stanja itd.)</stage> in o vseh teh ugotovitvah seznani
               Državni zbor.</p>
               <p>Toliko z moje strani. Hvala.</p>
            </sp>
            <sp xml:id="SDT7-OZZ-redna-15-2016-09-07.sp3">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj dajem besedo najprej predstavniku Zakonodajne-službe dr. Samu
               Divjaku. <stage>(Ne bo govoril.)</stage> </p>
               <p>Potem pa dajem besedo Ministrstvu za zdravje. Ministrica gospa Milojka Kolar Celarc.
               Izvolite.</p>
            </sp>
            <sp xml:id="SDT7-OZZ-redna-15-2016-09-07.sp4">

               <speaker>MARIJA MILOJKA KOLAR CELARC:</speaker>

               <p>Hvala za besedo, gospod predsednik. Čakalne dobe so realnost v vseh državah sveta.
               Seveda pa so čakalne dobe tiste, ki so v mejah nekega normalnega sprejemljivega
               čakanja in pa tako kot ste omenili čakalne dobe prekomerne in ki imajo lahko določene
               posledice.</p>
               <p>Tega se kot ministrica in ta Vlada zavedamo od vsega začetka, zato smo že lani
               pristopili k aktivnostim za reševanje obvladovanja in odpravljanja čakalnih dob v
               Sloveniji. To ni zadeva in problem te Vlade. To je zadeva, ki se vleče že vrsto let,
               tudi zaradi številnega neukrepanja preteklih vlad in preteklih ministrov.</p>
               <p>Treba je pa na začetku vseeno povedati, da je zelo pomembna metodologija kako se
               pripravljajo ti čakalni seznami, kaj se uporablja po tem, ko se ti čakalni seznami
               objavljajo zaradi tega, da vemo v kakšnih številkah govorimo, da enostavno kar ne
               seštevamo jabolk in hrušk in računamo neka povprečja.</p>
               <p>Problem čakalnih dob je zelo kompleksen in zahteven. Ni samo problem ali <stage type="mag">(nadaljevanje)</stage> pa način večjega denarja, ki
               bi odpravljanje ali pa boljše upravljanje teh čakalnih dob, usmeril, temveč so
               dejavniki številni. Prvič je, vsekakor demografski trendi ali starajoča se populacija
               in s tem razširjenost kroničnih bolezni, zelo hiter razvoj medicinskih novih
               tehnologij, veliko večja ozaveščenost pacientov, informiranje glede njihov pravic ter
               skrbi za zdravje. Poleg tega so pa še drugi številni dejavniki. To pa govorim zdaj v
               posebej tudi v našem okolju. Neprimerni in stari obračunski modeli financiranja,
               nekateri iz leta 1983 drugi iz leta 2005, ki niso bili ustrezno prilagojeni novim
               potrebam in zahtevam. Pomanjkanje finančnih virov, veste, kaj je naredila kriza. Tudi
               slaba učinkovitost in organiziranost izvajalcev zdravstvenih storitev in upravljanje,
               če hočete. Prav tako tudi slabo upravljanje čakalnih seznamov in pa seveda tudi
               nedosledno izvajanje pravnih podlag.</p>
               <p>Zato smo mi letu 2015 pristopili s posebnim pilotnim projektom z naslovom za boljše
               upravljanje čakalnih dob, v katerega smo prostovoljno pritegnili določeno število
               bolnišnic in pa določeno število zdravstvenih domov oziroma zdravnikov, ki napotujejo
               na preglede in posege v te bolnišnice.</p>
               <p>Namen tega projekta je, ki se še izvaja, je pa tudi dal že določene rezultate in
               ugotovitve: prvič, pripraviti pregled trenutnega stanja glede nekaterih čakalnih dob,
               prepoznati vzroke za njihov nastanek in jih analizirati, oceniti njihove posledice in
               pripraviti ukrepe kako to boljše organizirati, upravljati, da bomo bolje
               obvladovali.</p>
               <p>Cilj tega projekta, ko bo končan, je predlagati sistemske ukrepe z obvladovanje, ki
               bodo še letos predstavljeni skozi spremembe zakona o pacientovih pravicah in na
               njegovi podlagi tudi spremembe pravilnika, ki ureja oblikovanje in upravljanje
               čakalnih dob.</p>
               <p>Večkrat je bilo že povedano, zato ne bom več ponavljala katere vse bolnišnice so
               sodelovale. Naj med drugim povem, da je tudi že z boljšo komunikacijo, tesnejšim
               stikom med primarno in sekundarno ravnjo, prišlo vsaj v nekaterih bolnišnicah že do
               pomembnega napredka in skrajševanja čakalnih dob. En tak dober primer je recimo,
               Splošna bolnišnica Celje, kot tretja največja bolnišnica v Sloveniji. To kaže nato,
               da se v okviru sredstev, da del problema rešiti tudi že z boljšim organiziranjem,
               procesom upravljanja itn. Seveda pa je potrebno zato imeti dovolj kadrovskih
               potencialov, prostorskih, da se lahko delo tako organizira.</p>
               <p>Analiza, ko bo končana, bo seveda predstavljena javnosti, skupaj seveda z ukrepi in
               rešitvami, ki bodo potem v zakonu o pacientovih pravicah. Zaradi tega danes ne bi
               podrobneje govorila, kaj je prva faza tega projekta pokazala, da je zelo kompleksno
               in so številni vzroki začenši, če hočete, tudi pri nas samih kot pacientih,
               primarijev, sekundarijev, načinu plačevanja, organizacije, <stage type="mag">(nadaljevanje)</stage> upravljanju in na konec koncev tudi
               financiranju.</p>
               <p>Strinjam se, da je za to potreben tudi dodatni denar. Zaradi tega smo pristopili tudi
               k zelo kratkoročnim ukrepom. Ne samo tako kot ste omenili, da smo s posebnim vladnim
               projektom namenili 7,9 milijonov evrov denarja za skrajševanje čakalnih vrst v
               letošnjem letu. Da smo pri tem uporabili zdravstvene kriterije katere posege, zelo
               konkretno, s konkretnimi številkami, z vsakim posameznim izvajalcem, ki jih bo
               opravil izven rednega delovnega časa, kar pomeni popoldne, petek, soboto in tudi
               nedeljo s posebnim nagrajevanjem in posebnim plačilom vseh zdravstvenih delavcev, ki
               bodo sodelovali pri teh posegih, tako da je bil pristop pravi v smislu tistih
               prekomernih čakalnih dob, pri katerih ima lahko čakanje bodisi zmanjšanje kvalitete
               življenja ali pa ima lahko prekomerno čakanje določene posledice na zdravstvenem
               stanju.</p>
               <p>Poleg tega ukrepa je bilo dodatno zagotovljenih tudi še 8 milijonov evrov za opravo
               vseh prvih specialističnih pregledov z vso ustrezno diagnostiko, v kolikor bodo
               dopuščale kadrovske in pa opremske kapacitete, da bodo vsi ti pregledi lahko v celoti
               opravljeni.</p>
               <p>Prav tako so plačani vsi pregledi z magnetno resonanco, plačani posegi za zdravljenje
               za rakove bolnike, CT. Kot veste, so bili že v preteklosti v splošnem dogovoru in k
               aneksu k splošnim dogovorom dodana dodatna sredstva glede financiranja posameznih
               programov zdravstvenih storitev že v letu 2015 in z nadaljevanjem v letu 2016.</p>
               <p>Še pomembna zadeva je, da bo po 13 letih v celoti implementiran v prakso tako
               imenovana E-zdravje, posebej E-napotnica, kjer so že posamezni izvajalci vključeni.
               Predvideno je, da se bo E-naročanje nekako zaokrožilo z oktobrom letošnjega leta in
               predvideno je najkasneje z januarjem naslednjega leta praktično papirnatih napotnic
               ne bo več.</p>
               <p>Kaj to pomeni tudi z vidika čakalnih dob? To pomeni, da bomo v Sloveniji prvič v
               zgodovini imeli centralni elektronski register čakalnih dob, kjer bo lahko vsak
               posameznik, ko bo dobil svojo kodo ali številko za E-napotnico doma pregledal kje je
               ta doba najkrajša in se prijavil.</p>
               <p>Dolgoročni ukrepi so vsi v izvajanju, prinašajo že določene rezultate. V nadaljevanju
               bomo glede na kadrovske omejitve nadaljevali te programe skrajševanja čakalnih dob
               tudi še z dodatnimi sredstvi. Med dolgoročne sistemske ukrepe, kjer pa vemo, da je
               tako pomanjkljiv sedanji zakon in tudi pravilnik, kar smo ugotavljali s tem pilotnim
               projektom in analizo, bo potrebno nagraditi napotnico, kjer bo treba bolj smotrno,
               vsebinsko, opredeliti več stopenj nujnosti in različna obdobja naročanja, nadgraditi
               elektronsko vodenje čakalnih seznamov, zakonske spremembe, <stage type="mag">(nadaljevanje)</stage> pravilnike in pa kar je zelo pomembno, kar
               danes zakonodaja ne omogoča in en zelo pomemben element teh čakalnih seznamov,
               vpeljavo ločenih seznamov za paciente, ki so danes na rednih seznamih pa se ali še
               niso odločili, da pridejo na poseg ali pa jim zdravstveno stanje ne omogoča, da bi
               poseg z medicinskega zdravniškega vidika opravili. Po nekaterih analizah v nekaterih
               bolnišnicah so odstotki tovrstnih pacientov 20 % in tudi več, ki so vsi v teh
               čakalnih seznamih.</p>
               <p>Toliko bi povedala za uvod. Hvala.</p>
            </sp>
            <sp xml:id="SDT7-OZZ-redna-15-2016-09-07.sp5">

               <speaker>PREDSEDNIK TOMAŽ GANTAR:</speaker>

               <p>Hvala lepa. Prehajamo na razpravo. Predlagam, da bi razpravljali o vseh točkah
               priporočila skupaj. Najprej bi dal besedo vabljenim gostom, potem bomo mi, kolegice
               in kolegi, in v kolikor bo še kaj časa ostalo po koncu tudi, če bo še za kakšno
               obrazložitev s strani vabljenih gostov. Prosil bi tudi to, ker se nekateri poznamo,
               nekateri pa ne, če se lahko predstavite zaradi magnetograma.</p>
               <p>Prvega imam že prijavljenega. To je gospod Metod Mezeg iz Združenja zdravstvenih
               zavodov Slovenije. Izvolite.</p>
            </sp>
            <sp xml:id="SDT7-OZZ-redna-15-2016-09-07.sp6">

               <speaker>METOD MEZEG:</speaker>

               <p>Hvala lepa, predsednik. Čakalne dobe so prisotne v vseh celo najuspešnejših
               zdravstvenih sistemih. To je dejstvo. So posledica, kot je bilo že rečeno, hitrega
               razvoja medicinske stroke in tehnologij kot takih in vse višje povprečne starosti
               prebivalcev oziroma tistih, ki zdravstveni sistem potrebujejo.</p>
               <p>Pri naših čakalnih dobah, ki jih beležimo pri nas je zaskrbljujoče predvsem to, da so
               v posameznih področjih nadpovprečno dolge oziroma zelo dolge. Predvsem pa je trend
               povečevanja, kar kaže na to, da se je potrebno s tem aktivno soočiti.</p>
               <p>Ukrepi, ki jih je povzelo Ministrstvo za zdravje, kar nekaj, gospa ministrica jih je
               omenila, ampak še sam bom dodal, očiščenje sedanjih celotnih seznamov. Ti seznami
               čakajočih se vodijo vrsto let in notri je tudi vrsto takih, ki ne sodijo oziroma, ki
               so morebiti že opravili ali pa niso v takem stanju, da bi lahko poseg, ki ga čakajo,
               opravili. Zagotovo je potrebno te sezname očistiti in rezultati se najmanj za
               četrtino oziroma tretjino v posameznih bolnišnicah potem ta očiščena doba
               skrajšuje.</p>
               <p>Drugo orodje za obvladovanje čakalnih dob je tudi E-naročanje. E-naročanje zagotovo
               vidimo oziroma bo zagotovo učinkoviteje zagotavljalo pregled nad čakalnimi dobami.
               Kot je ministrica napovedala, s 1. 10. 2016 naj bi to začelo oziroma steklo in tudi v
               Združenju zdravstvenih zavodov Slovenije smo k temu aktivno pristopili, predvsem k
               usposabljanju tistih, ki bodo sistem E-naročanja uporabljali. V prihodnjem tednu
               imamo dogovore oziroma potem že realizacijo v tekočem mesecu teh skupin, ki bodo
               potekale po vseh bolnišnicah.</p>
               <p>Skratka s temi ukrepi bomo dosegli, da se bo čakalna doba vsaj <stage type="mag">(nadaljevanje)</stage> nehala povečevati oziroma morebiti celo
               zniževati, vendar ti ukrepi so potrebni in pravilni, vendar po našem mnenju
               nezadostni. Mnenja smo, da je večji del razlogov za vse daljše čakalne dobe tudi
               podfinanciranost sistema zdravstva. To že kar vseskozi poudarjamo. To nam predvsem iz
               gospodarstva oziroma realnega sektorja odgovarjajo, da je denar v sistemu, da ga je
               potrebno racionalneje izrabiti oziroma bolje organizirati procese.</p>
               <p>K racionalizaciji zdravstva smo in so direktorji v vseh bolnišnicah oziroma
               zdravstvenih zavodih permanentno izpostavljeni oziroma primorani in to tudi
               počenjajo, vendar to ni tisto, kar bi zadoščalo tudi v bodoče bo ta usmeritev. Tako
               da zagotovo je in bo potreben dodaten denar. Edino na tak način bomo dosegli tisto,
               kar si želimo, da se naš sistem zdravstva ne bo oddaljeval od sodobnih sistemov,
               ampak da se bo nasprotno približeval in da bo pacient v nekem sprejemljivem času
               dobil vse tisto, kar mu pripada oziroma kar v danem trenutku potrebuje. Hvala
               lepa.</p>
            </sp>
            <sp xml:id="SDT7-OZZ-redna-15-2016-09-07.sp7">

               <speaker>PREDSEDNIK TOMAŽ GANTAR:</speaker>

               <p>Hvala lepa. Kdo je naslednji, ki bi želel besedo? Izvolite. Med nami lahko pozdravimo
               prihajajočega v.d. direktorja gospoda Sušlja. Izvolite.</p>
            </sp>
            <sp xml:id="SDT7-OZZ-redna-15-2016-09-07.sp8">

               <speaker>MARJAN SUŠELJ:</speaker>

               <p>Hvala lepa, gospod predsednik. Spoštovani gostje, Marjan Sušelj iz Zavoda za
               zdravstveno zavarovanje Slovenije.</p>
               <p>Čakalne vrste so dejansko velik problem slovenskega zdravstva, ki pa dejansko terja
               sistemske ukrepe za reševanje. Strinjamo se s tem, kar so moji predhodniki povedali.
               Zdravstvo je finančno potrebno okrepiti. Se pa da tudi s teh sredstev, ki jih imamo
               morda tudi narediti še kakšen korak naprej.</p>
               <p>Ne bom ponavljal tistega, kar je bilo že povedano, vendar se mi zdi, da je problem v
               letu 2015-2016 bil tudi, da so bila dodatna sredstva razporejena izvajalcem relativno
               pozno, da se je potem malokaj dalo narediti v decembru oziroma v letošnji drugi
               polovici tega leta. Če bomo sprejeli finančne načrte pravočasneje, potem bo ta zadeva
               nekoliko boljša, nekoliko lažja.</p>
               <p>Zavod za zdravstveno zavarovanje Slovenije je na hitro naredil pregled koliko je
               tistih, ki danes čakajo preko dopustne čakalne dobe. Teh je po zadnjih podatkih, 1.
               8. 2016, 39.719. To gre za preko dopustne čakalne dobe. Mislim, da je potrebno ravno
               za te narediti nekaj, da se ta seznam postopno zmanjša ali pa celo ukine. Če bi
               poenostavljeno pogledali koliko to stane po sedanjih sredstvih, ki jih plačuje Zavod
               za zdravstveno zavarovanje Slovenije – tukaj gre za tri kategorije. Ena kategorija je
               čakanje na ambulantne specifične preglede. V tej kategoriji je 13.991 čakajočih nad
               dopustno čakalno dobo. Če bi hoteli vse te storitve plačati dodatno, bi bilo potrebno
               360.000 evrov. Druga kategorija – slikovna diagnostika, čakajočih preko dopustne
               čakalne dobe je 10.666. Če bi hoteli vse te dodatne storitve plačati, bi potrebovali
               dober 1.240.000 evrov. In najtežje kategorija, čakanje na posege.<stage type="mag">(nadaljevanje)</stage> V tej vrsti je čez dopustno čakalno dobo
               15 062 zavarovanih oseb. Če bi hoteli te stvari plačati, torej z dodatnim denarjem,
               bi to potrebovali v obveznem zdravstvenem zavarovanju 24.194.000. Poenostavljeno
               govorim. Ni problem samo denar. Ravno v tej zadnji kategoriji, ki je finančno
               najtežja, so od približno 20 posegov, po katerih se spremlja čakalna doba, samo štiri
               taki, ki so omejeni s planom, torej, da se plača samo do plana. Vsi ostali so, ali je
               dopustno preseganje 10% ali pa so celo plačila zagotovljena brez omejitev, torej po
               realizaciji. Ampak to očitno ne pomaga, to očitno ni dovolj in tukaj dejansko bo
               potrebno narediti kakšne ukrepe v smeri boljše organizacije, verjetno v smeri tudi
               boljšega sodelovanja med primarnim in sekundarnim nivojem v izogib nepotrebnim
               preiskavam, v izogib obravnavi pacientov dvakrat, trikrat za isto zadevo, ali pa
               ponavljanje preiskav. Tukaj mislimo, da so še rezerve.</p>
               <p>Zelo pozdravljam tudi napredovanje elektronskih rešitev, ki nam bodo pomagali k večji
               preglednosti. Če bomo imeli večjo preglednost seveda bomo tudi vedeli kaj se dogaja
               in lahko tudi ustrezno ukrepali.</p>
               <p>Vse te številke, s katerimi delamo, so žal podvržene določeni verjetnosti, tudi
               dokazano kdaj pa kdaj tudi napačne. Veliko je seznamov, ki imajo notri ljudi, ki so
               nepotrebni posegov ali so pa so ostali notri, ali pač ne morejo na preiskave, tako
               da, mislim, da bo tukaj potrebno še veliko strokovnega dela, da se ti seznami zares
               sčistijo in da imamo dejansko pregled. Seveda pa, kot rečeno, dodaten denar bo
               nedvomno potreben in tukaj mislim, da bo treba narediti tudi korak naprej. Hvala
               lepa.</p>
            </sp>
            <sp xml:id="SDT7-OZZ-redna-15-2016-09-07.sp9">

               <speaker>PREDSEDNIK TOMAŽ GANTAR:</speaker>

               <p>Hvala lepa. Naslednji. Imate kot predlagatelj? Za razpravo? Samo malo. Prvo smo
               rekli, da bodo razpravljali gostje. Ne želi nobeden več besede? Potem gremo na
               kolegice in kolege, poslanke in poslance, in sicer je prva prijavljena gospa
               Brinovšek Nada.</p>
            </sp>
            <sp xml:id="SDT7-OZZ-redna-15-2016-09-07.sp10">

               <speaker>BRINOVŠEK NADA (PS SDS):</speaker>

               <p>Hvala za besedo. Lepo pozdrav vsem tukaj zbranim.</p>
               <p>Poglejte, res je, da se v Sloveniji staramo in da zato potrebujemo več zdravstvenega
               varstva. Ampak v čakalnih vrstah tistih dopustnih in nedopustnih, kot jih imenujemo,
               in pa v zavodovih in zdravstvenih domovih je trenutno okrog 246.000 čakajočih na
               preglede oziroma posege. To pa pomeni, da že vsaki osmi državljan Slovenije čaka
               nekje v vrsti ali na pregled ali na neki poseg.</p>
               <p>Slišali smo že danes, da bi za odpravo vseh čakalnih vrst porabili okrog 120.000.000
               evrov. Ampak Ministrstvo za zdravje se je v začetku letošnjega leta oziroma maja
               rajši nekako odločilo, da je tisti dobiček Zavoda za zdravstveno zavarovanje
               Slovenije raje namenilo za zvišanje cene zdravstvenih storitev. Mislim, da je bilo
               nekaj čez 3%, ostalo je pa res šlo za dodatne operacije, 7,9 milijonov in pa 8
               milijonov za prve preglede. To je pohvalno. Žal da s temi dolgimi čakalnimi vrstami
               vsekakor povezujemo odhod naših najboljših zdravnikov v tujino in pa tudi naših
               bolnikov v tujino na zdravljenje.</p>
               <p>Tukaj iz mnenja Vlade za današnjo sejo lahko vidimo, da je v letu 2015 bilo,
               .22.519.000 evrov namenjenih za povračilo stroškov, ki so jih uveljavljali slovenski
               zavarovanci zaradi zdravljenja v tujini. <stage type="mag">(nadaljevanje)</stage> To ni tako nezanemarljivo.</p>
               <p>Ministrstvo pa, kot vidimo v letošnjem letu, se nekako več ukvarja s kadrovskimi
               menjavami, s politično ustreznimi kadri, namesto da bi več odgovornosti posvetilo
               spremembi zakonodaje, v prvi vrsti spremembi zakona o zavodih, kjer naj bi se več
               pristojnosti in odgovornosti dodelilo oziroma zahtevalo od direktorjev posameznih
               zavodov in prepričana sem, da bi bili rezultati teh zavodov marsikje drugačni in
               boljši.</p>
               <p>Izboljšanje zdravstvenega sistema vključno s čakalnimi vrstami je tudi prioriteta te
               Cerarjeve vlade, ampak mislim, da ste tu, tako premier kot ministrica in koalicija,
               pozabili na denar. Da je treba za to zagotoviti tudi finančna sredstva. Slišali smo
               že 120 milijonov za odpravo čakalnih vrst.</p>
               <p>V zdravstvu se pretaka okoli 3,2 milijarde evrov na letni ravni in 2,4 milijarde
               evrov zberemo s prispevki, nekaj z dopolnilnim zdravstvenim zavarovanjem, mislim, da
               okoli 400 milijonov in pa iz privat žepov tudi okoli 400 milijonov. Samo 3 % nameni
               država iz svojega proračuna za zdravstvo.</p>
               <p>Ravno sinoči sem poslušala oddajo na TV3 in je bilo rečeno, da če bi želeli neko
               dobro javno zdravstvo bi potrebovali ta trenutek eno milijardo dodatnega denarja.
               Vidimo, da pač do tega denarja nikakor ne bomo prišli in mislim, da bo potrebno
               počasi začeti razmišljati ali res samo javno zdravstvo ali bomo dopustili tudi
               zasebno zdravstvo. Javni zdravstveni sistem, tudi sinoči je bilo v tej oddaji
               čudovito rečeno, da kaže zelo mačehovski odnos do naših državljanov oziroma bolnikov.
               Dolge čakalne dobe, da o korupciji sploh ne govorimo. Pri zasebnem pa je potrebno
               paziti, da na področju zdravstva ne bo prišlo tako kot na vseh ostalih področjih do
               privatizacije, ki se bo imenovala kraja. Tu mislim, da ponavljam vaše besede, gospod
               Kuštrin.</p>
               <p>Ustava pravi, da je država dolžna poskrbeti za pravičen dostopen za vse državljane
               enak zdravstveni sistem. Če nimamo tega denarja, govorimo enkrat o 120 milijonih,
               enkrat o milijardi evrov, se bo potrebno za nekaj odločiti, ampak ministrstvo in pa
               ta Vlada pripravlja samo neke pilotne projekte, analize, prioritete. Ampak sprašujem
               vas, dragi kolegi, ali imamo potem vsi bolniki enake možnosti in smo enaki pred
               ustavo?</p>
               <p>Če že govorimo o številkah, Slovenija namenja le 8 % BDP-ja za zdravstvo in smo nekje
               na 13 mestu, na neki zlati sredini s primerljivimi državami.</p>
               <p>Če še malo omenim, samo za obresti iz naslova zadolževanja državnega proračuna
               namenimo kar polovico zdravstvenega denarja, če s tem primerjam. Ampak ministrstvo se
               ukvarja z nekimi pilotnimi projekti in analizami. Sedaj se tukaj sprašujem zakaj so
               potrebne analize? Mislim, da je bilo rečeno, da je prav naslov neke analize zakaj
               čakalne vrste. Te čakalne vrste niso samo za to, da bi ljudje oziroma bolniki čutili
               neko potrebo, da so v neki čakalni vrsti ali pa z nekega heca, ampak zato, ker neko
               zdravstveno storitev res potrebujejo.</p>
               <p>Res je tudi, da nekateri pravite, da je vzrok za dolge čakalne vrste tudi to, da
               imamo 1,7 zdravnika <stage type="mag">(nadaljevanje)</stage> v
               primerjavi z Evropo, ki imajo 3,2 zdravnika na ne vem koliko glavarine. Ampak, tu bi
               rada poudarili, da je stroka zelo dobra, in tudi ta stroka, s tem številom zdravnikov
               bi si bi verjetno lahko delala veliko boljše, če bi ne imeli tako slab sistem kot ga
               imamo. Vemo, da se na tem področju zdravstva srečujemo in govorimo -že v samo v naši
               stranki smo v letošnjem letu oz. v tem mandatu sklicali samo 17. izrednih sej, na
               temo neke problematike o zdravstvu. Od korupcije, normativom, standardov, javne
               mreže, ki jo še zmeraj nimamo, konkurenčnost, vodenje, odgovornost itd.</p>
               <p>Čakalne vrste vse od leta 2008 strmo naraščajo. To bo kolega Vrtovec potem prikazal
               tako, da boste videli, da to pač ni to ni kar nekaj iz rokava streseno ampak, da so
               to res podatki, ki držijo.</p>
               <p>Nedvomno bo potrebna neka reforma na tem zdravstvenem področju pa naj bo to
               ministrstvu še všeč, kot pač imenujemo to reforma, ampak ne spremembe, ampak nedvomno
               zakonodaja na tem področju - na vseh področjih - je stara več kot 20 let in zelo
               zastarela. Poglejte, mediji, državljani, stroka, opozicija če hočete, vseskozi
               opozarjamo na nemogoče razmere na področju celotnega zdravstva in pa tudi na področju
               čakalnih vrst.</p>
               <p>Opozorila bi tudi na mnenje Vlade za današnjo sejo, ki tudi navaja oziroma je bilo že
               tudi danes rečeno, da se s problemom čakalnih dob soočajo vse razvite države. Lahko
               vam povem, da to ni res. Poglejte, v začetku maja sem imela možnost, da sem
               sodelovala v neki delovni skupini na obisku na Tajvanu. Pa ne boste rekli, da je
               Tajvan najbolj razvita država na svetu? Ali pa, da spada med najbolj razvite na
               svetu? Ampak, tem ko smo se pogovarjali o čakalnih vrstah, so spraševali kaj so to
               čakalne vrste? Ali lahko poveste, kaj so to čakalne vrst? Ampak, a veste zakaj nimajo
               čakalnih vrst? Zato, ker je mislim 90% zdravstva v zasebni lasti. Hvala lepa.</p>
            </sp>
            <sp xml:id="SDT7-OZZ-redna-15-2016-09-07.sp11">

               <speaker>PREDSEDNIK TOMAŽ GANTAR:</speaker>

               <p>Hvala lepa. Zdaj ima besedo gospod Marijan Pojbič in za njim gospa Alenka Bratušek.
               Izvolite.</p>
            </sp>
            <sp xml:id="SDT7-OZZ-redna-15-2016-09-07.sp12">

               <speaker>MARIJAN POJBIČ (PS SDS):</speaker>

               <p>Hvala lepa. Spoštovani gospod predsednik, spoštovane kolegice in kolegi.</p>
               <p>Poglejte, veliko stvari je bilo danes tukaj povedanih in mislim, da te stvari mi
               poslušamo ne vem koliko časa že. Zato moramo reči, da enostavno očitno, da tisti, ki
               opozarjamo na probleme in ki imamo argumente, nismo slišali. Pa to ni važno kdaj o
               tem vprašanju razpravljamo in kje o tem vprašanju razpravljamo.</p>
               <p>Danes bi se najprej na začetku navezal na nekaj trditev, ki jih je izrekla gospa
               ministrica, ker se mi zdi zelo pomembno. In seveda o eni zadevi je govorila tudi moja
               kolegica, čakalne dobe so realnost vsega sveta. Tako približno je rekla gospa
               ministrica. Zdaj pa vas, gospa ministrica, sprašujem, če je realnost vsega sveta to,
               kar bom zdaj prebral. Na primer za operacijo krčnih žil, čakalna doba 518 dni. Je to
               realnost vsega sveta? To zdaj vas sprašujem. Tisti, ki si upate izgovoriti takšno
               neumnost? Skrajno neodgovorno. In potem za revmatološko ambulanto čakalna doba 466
               dni. Je, to svetovna realnost? Potem za operacije kile pri odraslih 220 dni. Je to
               svetovna realnost? Sprašujem vas. Je to svetovna realnost? In se nekdo, ki je na
               najvišji poziciji v tej državi dovoli zlorabiti tako besedno zvezo zato, da govori
               absolutne neresnice, ker to ne drži. Svetovna realnosti ni takšna! <stage type="mag">(nadaljevanje)</stage> To vam povem. Potem si pojdite
               pogledati evropske države in si dajte seznam samo za te tri stvari in si izberite
               kakšne so čakalne dobe v teh razvitih evropskih državah. Bomo videli ali govorite
               resnico vi ali jaz. Bomo videli kdo govori resnico. Pacienti oziroma navadni
               državljani imamo tega poln kufer, da pridete sem in z nami manipulirate na tak in
               drugačen način. Pridete sem in ne poveste nič. Samo kaj ste povedala je, da vi niste
               nič kriva. Moja vlada ne more biti kriva, za to kar se je doslej dogajalo v
               zdravstvenem sistemu. Seveda je kriva. Saj že dve leti vodite državo. Kaj ste
               naredili na tem področju? Povejte mi. Kaj? Poglejte, nula. To vam povem. Nula, čista
               nula. Ne morete se dogovoriti niti z Zdravniško zbornico, ne morete se dogovoriti z
               nobenim, da bi skupaj nastopali in skupaj reševali stvari. Vsi ti ključni ljudje so
               povedali na tiskovnih konferencah kako funkcionira zgodba. In kdo je tukaj krivec?
               Kdo je tukaj tisti, ki nosi največjo odgovornost? Veste kdo je tisti? Tisti, ki je na
               čelu te zgodbe, glava in to je ministrica. In že zaradi tega, ker niste sposobni
               skleniti dogovore z vsemi ključnimi akterji v tej zgodbi, bi morali takoj ponuditi
               odstop, ne da mi vlagamo interpelacijo. To bi bilo človeško, odgovorno in
               sprejemljivo za slovensko družbo in za slovenske državljanke, državljane in paciente.
               Potem bi pokazali neko odgovornost. Tako pa podpirate tisto, kar je najslabše v naši
               družbi in ki se nam dogaja v vseh podsistemih in tudi v zdravstvenem.</p>
               <p>Povedal bom kje je ključna rešitev za to, o čemer se danes pogovarjamo. Zelo na
               kratko. Najprej absolutno denar, sistemske spremembe in preprečitev korupcije
               posrednikov in lubistov. Če bi tisti denar, kolikor ga ti poberejo, med ministrstvom
               in zdravstvenim sistemom na eni strani, ko gre za sanitetni material, ko gre za te
               zdravstvene pripomočke itd., preprečili, verjemite mi, bi imeli popolnoma dovolj
               tistega denarja, ki je potreben za to, da bi lahko razrešili čakalne dobe. Sami
               veste, da s 8 milijoni kolikor ste dali, Klinični center v Ljubljani lahko to zgodbo
               vrši 14 dni, pa je vprašanje če je dovolj za tisto, če bi hoteli vse to speljati, kar
               se pogovarjamo v smislu reševanja problematike čakalnih dob. Lepo vas prosim, ne
               imejte nas za neumneže.</p>
               <p>Sedaj sem vam povedal kje so rešitve. In, gospa ministrica, od vas in zdravstvenega
               ministrstva bi pričakoval najmanj in to, da se lotite v tistem delu, ko govorim o
               sistemskih rešitvah. In jih ni. Mi imamo zdravnike, ki so zelo sposobni in znajo in
               vedo in bi bili pripravljeni svoje delo opraviti tudi prek delovnega časa, če bi bili
               za to plačani in bi zdravstveno ministrstvo zagotovilo denar, zato da bi tudi tisti
               sanitetni material in vse tisto, kar je potrebno, zato da bi te operacije vršili, bil
               zagotovljen. Tega problema ne bi bilo. Če bi iz zdravstvenega sistema izključili
               korupcijo, svinarijo in te lopovske mafijaše, se spomnite gospe Čokl. Kaj ste, gospa
               ministrica, naredili na tem doslej? Vse firme počenjajo enako kot so takrat. Kaj ste
               storili? Ne se hecati in nam pridete k nam prodajati prazno slamo in se delati z nami
               norca, kot da smo tukaj sami bedaki. Kot da nič ne razumemo. Neko predavanje nam tu
               držite pet minut, kar smo slišali tisoč in enkrat v tej družbi in tej državi. Dosti
               imamo tega. Vam povem, da imamo dovolj. Vi nimate kaj iskati na tej poziciji. To vam
               povem kot pacient, kot Marijan Pojbič, kot navaden človek. Resnično tako mislim in
               imam pravico to povedati.</p>
               <p>Gospod predsednik, tudi vam bi rad povedal tole. Kaj je rekla ministrica? Vsi v
               preteklosti so bili krivi, da je stanje tako kot je v zdravstvenem sistemu. Vi ste
               bili tudi minister. Vam je povedala. Na žalost ste hodili tja po plačo. Oprostite.
               Nimam kaj drugega reči.</p>
               <p>Sedaj bom pa povedal, da me bodo ljudje prav razumeli. Nisem tega mnenja, kar je
               ministrica rekla, ker vem, da ste nekaj naredil in da niste hodili tja samo po plačo.
               To vem. Ampak ne more ministrica sedaj vso krivdo prenašati na to, kar je bilo pred
               njo in ona nima s tem čisto nič. To je tisto, kar mene moti. To je gospa ministrica
               rekla. Potem je vas tudi diskreditirala in to mene moti. Upam, da boste potem
               razložil kaj ste v vašem mandatu naredil, da to ni res, kar pravi gospa ministrica.
                  <stage type="mag">(nadaljevanje)</stage> Ampak da se vrnem
               nazaj k sistemu in s tem bom tudi zaključil. Mislim, da sem naštel način kako je
               treba rešiti to problematiko in da nehamo zapravljati čas. Stopimo k tem rešitvam.
               Povedal sem, denar, sistemske rešitve in pa izločiti korupcijo. Če boste to naredili,
               eno leto imate časa, stopite vsa politika skupaj, pa bomo prišli tej zgodbi do dna in
               se ne bomo rabili tukaj en drugega napadati in iskati kdo je za kaj kriv in kdo je
               bil pred tem kriv itd. Našli bi rešitev. V Slovenski demokratski stranki smo
               pripravljeni stopiti k vsaki stvari, ki bo v dobro pacientov, naših državljank in
               državljanov. Upam in pričakujem najmanj tako od ministrstva in vseh ostalih struktur,
               ki so tukaj soudeleženi in odgovorni in morajo prispevati svoj delček k temu, da to
               storijo. Sam kot član Slovenske demokratske stranke bom maksimalno naredil, da bi tej
               rešitvi prišli do konca na način kot sem ga povedal. Tisti, ki pa imate škarje in
               platno v rokah, pa začnite delati. Ne hoditi sem, da se nič ne da in zakaj se nič ne
               da. Takih ljudi v tej dvorani ne potrebujemo.</p>
               <p>Moj interes in cilj je, da pridete z rešitvami. Danes, ko ste, gospa ministrica,
               prišla sem, bi morali povedati to smo naredili. Povedali ste kaj ste naredili, ampak
               po moji oceni je bore malo in je škoda časa zapravljati in kaj bomo v naslednjih
               šestih mesecih postorili. Konkretno, toliko denarja, toliko tega, toliko tega in
               toliko tega. In na koncu suma sumarum in bomo skrajšali čakalne dobe v enem letu za
               60 % in polovico naslednjega leta še za 40 %. Zgodba bi bila rešena. Mi se
               pogovarjamo, ampak se ne slišimo. To mene strašno moti, stalno bolj. In na vsaki
               seji, ali je to Državni zbor ali tukaj, ko govorim konkretno o zadevah, me vsi samo
               gledajo, kot da sem priletel iz lune. Vsi me samo gledajo. Da bi me pa kdo razumel
               kaj sem govoril, pa ne glede na to kdo sem in kaj sem, pa od tega bore malo ostane v
               glavah, tistih, ki imajo škarje in platno v svojih rokah. To je tisto, kar je narobe
               in tega več ne razumem. Tudi naši ljudje in pacienti več ne morejo tega razumeti
               zaradi številk, ki sem jih navedel. Ali greste sploh med ljudi in poslušate kaj vam
               govorijo? Ne vem, da ne bi slišali. Tega resnično ne razumem več. Prosim vas, da
               postanemo enkrat že v tej državi operativni. Začnimo reševati stvari, ne pa se o njih
               pogovarjati.</p>
               <p>Kaj ste še rekli, ministrica? Rekli ste, da pripravljate pregled stanja, analiziramo
               stanje. Med drugim ste tudi to rekla. Kako dolgo še? Še kar naslednjih 50 let bomo
               analizirali, ko bodo vsi ti pacienti, ki so v čakalnih dobah že petkrat umrli. Vi
               govorite o nekem javnem zdravstvu, kot je moja kolegica že razlagala itd. Ne bom se
               spuščal nazaj v neke stvari, ki so bile že tukaj povedane. Ne.</p>
               <p>Še enkrat in s tem zaključujem svojo razpravo. Začnite delati in pridite sem povedati
               in pridite sem povedati kaj ste naredili. In ne kaj ne morete narediti za to, da je
               stanje tako kakršno je. Ne hodite več sem, če nimate rešitev. Potem pa, če vi nimate
               rešitev, pa dajte možnost nekomu drugemu, ki rešitve ima. To je vsa filozofija. Če
               bomo vsi pri sebi to razčistili, ne bomo imeli težav in bomo vsi lahko lažje zadihali
               v tej družbi in v tej državi in tudi pacienti ne bodo imeli 600 in ne vem koliko
               čakalnih vrst in bodo pravočasno obravnavani, da se jim še zdravstveno stanje zaradi
               teh čakalnih vrst bistveno ne poslabša. Potem imamo še toliko in toliko večje stroške
               itd. Upam, da razumete o čem govorim. Želim biti konkreten in želim, da vsi skupaj,
               ki sedimo v tej sobi razmišljamo v tej smeri in iščemo rešitve skupaj, ne pa da smo
               vedno vsak na svojem bregu samo zato, da nekateri, ki jim gre to na roko in to so
               tisti strici, ki obvladujejo celotno zgodbo lepo kasirajo in denar jim teče na račun.
               Tega do sedaj ni noben naredil. Opozoril pa je bilo do tega trenutka dovolj. Sam sem
               povsem prepričan, da te stvari stojijo in držijo. Tisti, ki imate škarje in platno v
               rokah pa to naredite in imeli boste tudi podporo Slovenske demokratske stranke.</p>
            </sp>
            <sp xml:id="SDT7-OZZ-redna-15-2016-09-07.sp13">

               <speaker>PREDSEDNIK TOMAŽ GANTAR:</speaker>

               <p>Hvala lepa. Besedo ima mag. Alenka Bratušek. Potem se bom pridružil razpravi tudi
               sam. Izvolite.</p>
            </sp>
            <sp xml:id="SDT7-OZZ-redna-15-2016-09-07.sp14">

               <speaker>MAG. ALENKA BRATUŠEK (PS NP):</speaker>

               <p>Najlepša hvala in lep pozdrav vsem prisotnim. Dejstvo je, spoštovane gospe in
               gospodje, <stage type="mag">(nadaljevanje)</stage> da današnja
               seja oziroma današnja razprava, konec koncev tudi interpelacija, ne bosta izboljšali
               stanja na področju zdravstva. Samo zavedanje koalicije, da je stanje tako alarmantno
               in da so pri vodenju resorja potrebne spremembe, lahko reši zdravstvu v tem
               trenutku.</p>
               <p>Dokler bo koalicija slepo, slepo, ker na mizi nimamo nič, zaupala in podpirala takšen
               način delovanja ministrice in ministrstva, se stvari na področju zdravstva na žalost
               ne bodo premaknile nikamor. Seveda, najbolj to čutijo ljudje in to ljudje, ki so
               zaradi svoje bolezni še najbolj občutljivi ali pa najbolj prizadeti.</p>
               <p>Dejstvo je, in vedno znova to poudarjam. Ni ne ta Vlada, še manj ta ministrica, kriva
               za vse probleme v zdravstvu. Kriva pa je, da dve leti ni bil premaknjen niti
               kamenček, še huje, stvari se celo slabšajo. S številkami dokazano se čakalne vrste
               enormno povečujejo. 39 000 ljudi čaka nedopustno dolgo, 39 000 ljudi. Mislim, da je
               to več kot 15.000 več kot takrat, ko ste prevzela resor Ministrstva za zdravje. In,
               kar me skrbi je to, da iz vašega uvodnega izvajanja, ne izhaja niti pikice zavedanja,
               da je to, o čemer se danes pogovarjamo, velik problem. To me pravzaprav v tem
               trenutku najbolj skrbi.</p>
               <p>Logično je, da boste koalicijski poslanci branili ministrico, še bolj logično pa bi
               bilo, da bi vsi skupaj s premirjem Cerarjem na vrhu spregledali, da je dve leti
               mandata mimo, da na mizi nimate vi, kaj šele mi, niti ene konkretne rešitve in da je
               stanje bistveno, bistveno slabše.</p>
               <p>Ko sem se pripravljala na to sejo sem si prebrala magnetogram zaslišanja ministrice
               na tem odboru, in bom nekaj poudarkov iz tega nastopa podala.</p>
               <p>»Moj način dela je dogovarjanje, timsko delo, moč argumentov in seveda na koncu na
               osnovi določenih konsenzov in dogovarjanja priti do konstruktivnih rešitev, ki bodo
               dobre za posamezne projekte« To so besede ministrice. Danes poslušamo, da ni
               pogovarjanja. Ga ni za opozicijo. Se je pač ministrica odločila, da lahko vse
               probleme reši sama s koalicijo. Ampak dogovarjanja ni niti z strokovnimi timi, z
               zdravniško zbornico, s FIDES-om in še bi lahko naštevali. To nas lahko resno skrbi.
               Zdravstvo se nas dotika vseh. Ni koalicijsko, opozicijsko, cehovsko, ampak se dotika
               vseh ljudi, zato bi bil konsenz na tem področju še tako bolj pomemben. Ni niti
               iskanje konsenza, če ni niti osnovnega poskusa dogovora. Pravijo, da tudi po tri
               mesece ne odgovorite na pismo. In to ne na pismo poslanke Alenke Bratušek, ampak
               konkretno Zdravniške zbornice. Mislim, to so zanimivi podatki in zaskrbljujoči
               podatki.</p>
               <p>Nadalje, strategija razvoja zdravstvenega varstva, ki je bila obljubljena za obdobje
               2014-2020, naj bi zajemala poleg tega strateškega dokumenta tudi operativni program,
               in sicer v smislu, da bodo ti strateški cilji marljivi. Super. Samo kje to je?
               Napovedala ste ukinitev dodatnega zdravstvenega zavarovanja, nadomestitev tega z
               nekimi novim prispevkom. Po dveh letih ni niti besed več o tem kaj šele dejanja.</p>
               <p>Treba bo pristopiti k racionalizacije mreže zdravstvenih storitev in izvajalcev. Naj
               povem, da smo od leta 2000 dalje povečali <stage type="mag">(nadaljevanje)</stage> število zdravnikov na 100.000 prebivalcev iz 215 na
               249,5 in pa medicinskih sester iz 685 na 837. Tudi tukaj se je nehalo govoriti o
               kakršnihkoli spremembah.</p>
               <p>Naslednja točka ukrepov je tudi izboljšanje upravljanja in vodenja javnih
               zdravstvenih zavodov, in sicer to na vseh ravneh. V dveh največjih zdravstvenih
               institucijah ste zelo plastično pokazali kako se kadruje in opravlja. Eno je Zavod za
               zdravstveno zavarovanje Slovenije, kjer v dveh letih niste bili sposobni speljati
               postopkov, tako da bi dobil direktorja. Upam, da bo ta nov v.d. imel več sreče in bo
               dobil polni mandat. Problemov pa glede na to, da je že dolgo v tej instituciji, jih
               pozna in se verjetno zaveda. Drugi pa je Klinični center.</p>
               <p>Klinični center, kjer ste trikrat zamenjali v.d. Na koncu, včeraj sem slišala po
               televiziji, pa me demantirajte, nezakonito imenovali gospoda, ki je v tem trenutku
               tam. Dve največji instituciji na področju zdravstva. Ena upravlja z denarjem in je
               povezana z vsemi problemi, ki jih imamo danes na mizi, druga pa kot izvajalec.
               Mislim, da nas je lahko vse strah, če v intervjuju prebereš, da bo Klinični center
               preprosto nehal izvajati določene stvari, ker jih ne dobi plačanih. Je pa to
               institucija, v kateri končajo vsi najbolj bolni ljudje. To se v tem trenutku dogaja
               na področju zdravstva.</p>
               <p>Celotna koalicija, vključno z DeSUS in SD, dovoli takšno situacijo. Še posebej pri
               DeSUS-u zanimivo, ker vemo, da prav starejši ljudje največ potrebujejo teh
               storitev.</p>
               <p>Še enkrat ni ne ta Vlada, ne ta ministrica kriva za vse te probleme. Kriva in
               odgovorna pa je, da se v dveh letih ni spremenilo nič.</p>
               <p>In še en konkreten primer z izračuni vam bom povedala kako se v zdravstvu upravlja z
               denarjem. Govorila sem s konkretnim zdravnikom, ne bom povedala imena in priimka, ker
               ga nisem vprašala za dovoljenje, mislim pa, da bo ob interpelaciji čas, da ponovim to
               tudi z imenom in priimkom, če kdorkoli dvomi. 40 bolnikom je pred kakšnim mesecem
               poslal obvestilo, da nujno potrebujejo operacijo, ne more pa jih na operacijo
               naročiti. Ponovno obvestilo bodo dobili po novem letu. 40 bolnikov. In vsi ti ljudje
               so na bolniškem dopustu. Če vsi ti ljudje dobivajo povprečno plačo, verjetno je ne,
               ampak izhajajmo iz povprečja, pomeni to 1.200 evrov na mesec stroška za zdravstveno
               zavarovalnico za enega bolnika. Za 40 bolnikov to pomeni 48.000 evrov v enem mesecu.
               V sedmih mesecih kolikor bo trajala doba, pa če vsi pridejo na vrsto na operacijo v
               januarju, pa ne bodo, v sedmih mesecih bo zdravstveno zavarovalnico to stalo 336.000
               evrov. Tukaj imate strokovnjake, ki lahko povedo koliko operativnih posegov bi lahko
               naredili za to. To so stvari, s katerimi se ministrica in Ministrstvo za zdravje mora
               ukvarjati. Se dve leti ne, ni problem počakati, ni problem koaliciji verjeti, saj bo,
               malo še počakajte, saj bo, ampak zdravstveni sistem bo kolapsiral.</p>
               <p>Povedala sem, da vsi pred vami smo, tudi sebe dam zraven, krivi, da nismo naredili
               več. Smo pa naredili vsaj nekaj. Urgentno smo reševali stvari, ki jih je bilo nujno
               potrebno narediti. In tako kot se je moja vlada in jaz osebno morala ukvarjati z
               bankami, tako bi se premier Cerar vključno z vami moral ukvarjati z zdravstvom in v
               dveh letih bi morali biti vidni napredki, ne pa samo številke<stage type="mag">(nadaljevanje)</stage> o analizah. Mislim, da tega ljudje, ki so
               danes z nami, imajo več kot ste vi vključili v tisti dokument.</p>
               <p>Seveda moramo vedeti kakšno je stanje, če želimo stvari spreminjati. Samo samo od
               analiziranja se pa stvari na žalost ne bodo spremenile.</p>
               <p>In še enkrat. Ne ta razprava, ne interpelacija problemov na področju zdravstva ne
               bodo rešili. Ljudje bodo še vedno čakali, ljudje bodo tudi zaradi čakalnih dob še
               vedno umirali, dokler se ne bo koalicija in predsednik Vlade zavedali, da je stvar
               tako urgentna, da je potrebno ukrepanje.</p>
            </sp>
            <sp xml:id="SDT7-OZZ-redna-15-2016-09-07.sp15">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj bi se v razpravo vključil sam. Za menoj bo naprej predlagatelj te
               seje in potem gospod Jernej Vrtovec.</p>
               <p>Rad bi najprej razjasnil nekaj okrog čakalnih dob. Bilo je kar veliko rečenega in
               moram reči, da se z vsem težko strinjam. Čakalne dobe so v resnici problem držav, ki
               imajo sodobno zdravstvo v bistveno večji meri. Zato ne poznam podatka, kot je bil
               omenjen, ne vem v kateri državi že, da nimajo čakalnih dob. Je pa dejstvo v
               Sloveniji, kot v državi, v kateri smo bili na zdravstvo ves čas ponosni, se ukvarjamo
               s čakalnimi dobami že sigurno 15 let in verjetno še več, ampak po področjih in tudi
               reševale so se po področjih. Spomnim se, da so nekaj časa umirali bolniki, ker so
               čakali na srčne operacije in se je šlo v reševanje teh bolnikov itd. Takšnih primerov
               je bilo veliko in vsak, prepričan sem, se je trudil, da bi takrat tiste kritične
               probleme reševal.</p>
               <p>Zakaj se pravzaprav to dogaja? Morate vedeti, da čakalne dobe naraščajo v vseh
               sodobnih državah. Eno je staranje prebivalstva. Starejši potrebujejo več, kar pa ni
               edini razlog. Veliko je razlogov v napredovanju stroke. Npr. omenil sem srčne
               operacije. Pred leti nismo poznali stentov?, noben ni čakal na vgraditev stenta, ker
               tega ni bilo in kriterij za srčno operacijo je bil pač drugačen kot je danes kriterij
               za vstavitev stenta in a priori imaš takoj, ko dobiš novo možnost zdravljenja, dobiš
               novo čakalno dobo. Dokler ni bilo CT, ni bilo nobenega problema. Ampak ko se je
               pojavil, se je pojavila zelo hitro čakalna doba. In ko se je pojavila magnetna
               resonanca, podobno. Pa ne misliti, da se je prejšnja skrajšala, ker se je začelo
               uporabljati oboje. Pri vsaki metodi, pri vsakem novem zdravljenju vedno temu sledi
               dodatno število bolnikov, dodatno povpraševanje. Ljudje so tudi dosti bolj
               izobraženi. Spremljamo stvari po internetu. Vemo kaj lahko zahtevamo, vemo kaj delajo
               v drugih državah in to pričakujemo tudi od našega zdravstva. Zato se čakalne dobe
               povečujejo, zato se v vseh državah z njimi ukvarjajo in zato se bomo tudi v bodoče
               ukvarjali.</p>
               <p>Strinjam se s tistimi, ki trdijo, da sam denar problema ne rešuje. Res je. Sam denar
               problema ne rešuje. Ampak takšno pomanjkanje denarja kot je v našem sistemu, pa brez
               kakršnegakoli dvoma bistveno prispeva tudi k daljšanju čakalnih dob.</p>
               <p>Ne samo to. Moramo vedeti kaj se je dogajalo s slovenskim zdravstvom in tudi v drugih
               državah. Tudi v času največje konjunkture, dajmo reči do leta 2008, so stroški v
               zdravstvu, zaradi vsega omenjenega, rastli okoli 4 % ne leto v povprečju v OECD-ju. V
               Sloveniji mi nismo izkoristili tega obdobja, da bi zdravstvo okrepili tudi finančno,
               še manj pa kadrovsko. Pričakali smo krizo, v katero smo zašli, kot vse ostale države,
               popolnoma nepripravljeni in takrat smo še dodatno jemali. Danes, zato izpostavljam,
               da je kritičen problem pomanjkanje denarja in pa kadra, na katerem se je <stage type="mag">(nadaljevanje)</stage> tudi ves čas varčevalo.
               Zato je danes pričakovati seveda vse rešitve v paketu, je praktično nemogoče. Če ne
               drugega pri kadru ne moremo stvari več prehitevati, tudi če bi denar zagotovili. Kar
               pa seveda ni opravičilo, da ga ne. In jaz tu, kar zamerim, dajmo reči, politiki, pa
               sem sam del te politike, je, da se ljudem prodaja odličen sistem, ceno zato pa
               plačujejo zdravstveni delavci. Ne čudim se naraščajočem številu konfliktov, pa
               pustimo ekstremne pri miru. Naraščajočemu nasilju v tem delu, da ljudje pač, ko
               pridejo v bolnišnico, v zdravstveni dom, pričakujejo tisto kar se jim drugje
               obljublja, in kjer v resnici vsega ne morejo dobiti, ker to ne gre. Ker namreč dajmo
               se zavedati, to kar je povedal sedanji direktor Kliničnega centra v zadnji sobotni
               prilogi, da 3 000 operacij nima plačanih. Seveda ni nič novega. To se dogaja v
               zdravstvenem sistemu že zadnjih vrsto let.</p>
               <p>Ampak to je ponovno en del alarma, da nekdo, pa tudi direktorji, ki si želijo
               poslovati dobro, pač ni zainteresiran, da bo stvari delal, če niso plačane, ker na
               konec koncev bo on tudi odgovarjal, če bo imel negativen poslovni rezultat. Ne bo
               plačeval dobaviteljev, cene zdravstvenih storitev so bile zaradi teh razlogov nizke,
               se pravi, jih tudi ne motivirajo, da bodo delali. Denar je postal tisti kritični
               faktor. In ta snežna kepa, ki se vali 15 let ali pa še več, je danes velika in vali
               se vedno hitreje, plačujejo pa seveda bolniki in zdravstveni delavci.</p>
               <p>V resnici ne manjka veliko, da pride do zelo slabih izidov tega, o čemer govorimo. In
               tu tudi pričakujem, da se enkrat ljudem pošteno pove. Kaj je v resnici Slovenija kot
               država sposobna plačati, financirati, kakšno zdravstvo? Verjetno bi bilo podcenjujoče
               pričakovati od ljudi, da ne razumejo, da verjetno vsega, visokih plač, odlično
               opremljene vojske, zastonj zdravstvo, zastonj šolstvo in vsega tega, da pač ni mogoče
               zagotoviti. Ampak ko prideš na eno neko kritično točko v neki dejavnosti, se pa je
               potrebno odločiti ali boš namenil zato, ali pa boš namenil pa dal za čisto nekaj
               drugega. Ni pa fer obljubljati enega, delati nekaj drugega. V zdravstvu se to že
               vrsto let dogaja.</p>
               <p>In verjemite mi, da nobeden od ministrov, pa naj so bili rdeči, črni, rumeni, zeleni,
               ga ni po mojem, ki ne bi zagovarjal, da zdravstvo potrebuje več. Ampak žal ni imel te
               podpore ravno v predsednikih Vlad in v finančnih ministrih. In moram reči, da tu,
               verjamem seveda, da je kolegici Alenki za marsikaj žal, ker bi se dalo več narediti,
               ampak kljub vsemu v času največje krize le smo uspeli prepričati, in je pomagala, ker
               brez nje ne bi šlo takrat, da smo zagotovili tudi zdravstvu v nekem kritičnem
               trenutku, vsaj nekaj tistega nujnega denarja, ki ga je bilo potrebno. Pa sem
               pričakoval bistveno več, zahteval več, nisem uspel prepričati, da ZUJF za zdravstvene
               delavce pomeni katastrofo, da zmanjševati število zdravstvenih delavcev ne moreš na
               enak način, kot si je takrat minister Virant zamislil, ko imaš sodnikov v špici, če
               primerjamo z EU ali pa učiteljev, zdravnikov na repu, vsi pa bodo delili enako usodo.
               Žal mi ni uspelo prepričati. Čeprav tudi današnjega problema tudi to ne bi reševalo.
               Ker da danes ni zdravnikov ali pa da je sester premalo, je rezultat zadnjih tudi
               petnajstih let ali pa še več. To je odnos do zdravstva bil. In to v večini vlad.</p>
               <p>Ampak mene za tiste vlade za nazaj pač, zadeva je mimo in ni kaj narediti. Me pa hudo
               moti, ker sedim v tej koaliciji, da ta Vlada tega noče razumeti. Zato pa sem kritičen
               do tega, in kritičen sem do tega, da se ne zavedamo, da če obljubljamo ljudem javno
               zdravstvo tako, kot si ga vsi želimo in pod katerega seveda načrte, ki jih
               predstavlja ministrica - mislim, da ga ni med nami, tudi med zdravniki, ki se jih
               označuje kot zagovornike privatizacije, da ne bi podpisali tega, kar je bilo <stage type="mag">(nadaljevanje)</stage> sprejeto.</p>
               <p>Rad bi pa bil prepričan in verjel, da smo to sposobni tudi financirati. Zato pa ne
               rabimo, sicer danes, kot je bilo rečeno, milijarde. V tem trenutku ne. Ampak če pa
               gledamo projekcije na dolgi rok, OECD napoveduje samo za zdravstvo v naslednjih 20
               letih 2% porast BDP. Predvidevam, da bo Slovenija potrebovala več, ker ima premalo
               kadra, ki je slabo plačan in ker je tudi projekcija staranja še slabša kot v drugih
               državah. In če tega danes ne bomo začeli zagotavljati, je vse zastonj obljubljati
               javno zdravstvo v takšnih oblikah, kot ga danes obljubljamo, in tega nobena država ne
               zmore. Pa čeprav se sliši še tako dobro.</p>
               <p>Zato, moja zavira gre predvsem nato, da se ne pogovarjamo odkrito. Nihče noče
               spregovoriti odkrito, kaj lahko namenimo za zdravstvo. V tem trenutku, ali pa čez 5
               let ali pa ne vem kdaj. In od obljub seveda težko delajo zdravstveni delavci še težje
               pa seveda pacienti, ki v resnici potrebujejo ta zdravljenje, si jih ne izmišljujejo.
               Niti zdravniki, ki jih naročajo, niti bolniki. Pričakujem, da se bomo začeli res
               vsebinsko o tem pogovarjati in stvari začeli premikati tako, kot jih je potrebno,
               predvsem pa ljudem povedati to, kaj v resnici zmoremo. Hvala.</p>
            </sp>
            <sp xml:id="SDT7-OZZ-redna-15-2016-09-07.sp16">

               <speaker>PREDSEDNIK TOMAŽ GANTAR:</speaker>

               <p>Zdaj ima besedo gospod Jernej Vrtovec.</p>
            </sp>
            <sp xml:id="SDT7-OZZ-redna-15-2016-09-07.sp17">

               <speaker>JERNEJ VRTOVEC (PS NSi):</speaker>

               <p>Spoštovane kolegice in kolegi, spoštovana gospa ministrica in ostali gostje, prisotni
               na današnji seji. Po tej razpravi, pa tudi sicer, se zdi, da je celotna zadeva, vsaj,
               kar se čakalnih vrst tiče, nekako tako se zdi, tudi mislim gledalce preko televizije,
               ima lahko takšen občutek, da se zdi nerešljiva. V bistvo samo govorimo, kako so res
               dolge čakalne vrste in se ukvarjamo s to težavo in pričakovanja ljudi so, da se začne
               ukrepati, da se bodo začele čakalne vrste skrajševati.</p>
               <p>Denar, denar je eden izmed glavnih problemov pa ne samo za čakalne vrste, ampak pa
               tudi sicer za stanje v slovenskem zdravstvu. Nedavno je pač padala odločitev pod to
               Vlado, da se bodo plače v javnem sektorju zvišale. To je ta prispodoba. Treba se bo
               dejansko zmeniti, kakšne so naše zmožnosti. In to, kar je gospod Gantar govoril,
               koliko mi zmoremo in doreči pravila igre. Ne moremo mi obljubljati ljudem vsega brez
               denarja. Potrebno se bo dogovoriti. En res družbeni konsenz oziroma konsenz med
               politiko, pogovor med politiko, dialog. To je ena izmed stvari, ki se lahko očita
               ministrici, ampak o tem kdaj drugič.</p>
               <p>Čakalne dobe. Vsi ste govorili, da je to problem več let. Drži. Tudi naša Vlada, vse
               vlade za nazaj so odgovorne, za to stanje kakršno je danes. Ampak za stanje, od leta
               2014 naprej pa je odgovorna ta Vlada. Tako pač je.</p>
               <p>In tukaj recimo, ena dva priročna grafa. Pa to ni kritika ministrici, naj bo morda
               vzpodbuda ministrici, da je tole nastop funkcije septembra 2014, in tale drugi
               stolpec je avgust 2016. Modro, ostale zdravstvene storitve, rdeče specialistične
               ambulante. Primerjava število čakajočih nad dopustno čakalno dobo. Premalo govoriti o
               številkah, potrebno je pokazati tudi grafe, da vemo o čem se pogovarjamo. Za stanje
               smo krivi vsi, ampak v zadnjih dveh letih, kakšno to stanje, pa je najbolj odgovorna
               ta Vlada in mimo tega ne moremo iti. Ali pa ta graf? Tako gredo čakalne dobe po
               uradnih podatkih. In tale rdeča črta je nastop ministrice. Treba si bo naliti čistega
               vina ob tem, ko se tudi pogovarjamo, kako bomo ta problem rešili. Kajti čakalne dobe
               so ta trenutek res en največjih akutnih problemov našega zdravstvenega sistema in zdi
               se na prvi pogled tudi, ko se pogovarjaš z ljudmi, ki so res ogorčeni.</p>
               <p>Zadnjič se vam na Twitterju objavil eno obvestilo kako zgleda čakalna doba oziroma
               obvestilo iz Univerzitetnega kliničnega centra in potem pacient kliče, kje lahko dobi
               podzakonsko <stage type="mag">(nadaljevanje)</stage> mejo, se
               pravi, da bo imel pregled na voljo. In nikjer ga ne dobi na seznamu.</p>
               <p>Slovenskim državljanom se dogaja krivica zaradi tega, ker če nekaj vplačaš, imaš
               denar, se pravi državljani imamo denar, vplačamo v zdravstveni sistem in usluge ne
               dobim zato. Povejte na kateri tržnici se to dogaja. Na katerem bazaru, če hočete.</p>
               <p>Strinjam se čakalne vrste so tudi na Švedskem, ki je primerljiva država za vse ostale
               države manj razvite Evrope. Švedska ima tudi čakalne vrste. Ampak prosim vas eno
               stvar, vse kolegice in kolege in vse ostale prisotne tukaj, ne morejo pa biti čakalne
               vrste v drugih državah Evropske unije izgovor, da se to dogaja tudi pri nas. Ne more
               biti to izgovor. To je krivično.</p>
               <p>Najbolj čakalne vrste prizadenejo, če govorite z ljudmi, tiste, ki imajo najmanj.
               Roko na srce, ampak tukaj med prisotnimi poslanci, če dobimo obvestilo, da v roku 90
               dni ne pridemo nekam na vrsto, imamo primer magnetno resonanco, mislim, da si lahko
               privoščimo tudi iti k zasebniku in nam ta pregled opravi. Mislim, da je na drugi
               strani enako. Ampak tisti z minimalnimi plačami pa si kaj takega ne morejo
               privoščiti. Zaradi tega je takšen ustroj zdravstvenega sistema krivičen do tistih, ki
               imajo najmanj.</p>
               <p>Ob tem se mi porajajo tri vprašanja za Vlado, in sicer predvsem izračuni. Koliko
               čakalne dobe stanejo? Prvič koliko stanejo čakalne dobe ZZZS? Izpadi, če govorimo, je
               to nekaj manj kot 30 milijonov evrov na leto. Vprašanje koliko stanejo čakalne dobe
               zaradi bolniških odsotnosti državo? Če računamo čez nekaj let pridemo takoj na 50
               milijonov evrov ali pa celo več. In koliko stanejo čakalne dobe delodajalce? Koliko
               stanejo čakalne dobe tudi samozaposlene osebe, se pravi s.p., ki so samozaposleni?
               Tukaj imamo mi ta denar, ko mi govorimo o stotih milijonih evrov. Tukaj je ta denar.
               Ta denar bi država lahko drugače uporabila, pa ga v bistvu zaradi lastne
               neučinkovitosti kar tako potrosimo.</p>
               <p>Tukaj bi rad natančne odgovore, če ministrstvo z njimi razpolaga. Potem ko bomo imeli
               tudi te izračune, se bomo lahko tudi pogovarjali o ukrepih.</p>
               <p>7,9 milijona evrov. Tudi zato imam pripravljen graf, zaradi tega, da to ne bo samo
               medijski spin. 7,9 milijona evrov je ta svetlozelena črtica na grafu. 7,9 milijona
               evrov kot finančni ukrep bi bil 3,43 % vseh čakalnih dob. Se pravi načrtovano število
               posegov kot ukrep ministrstva do konca leta. Čakajočih nad dopustno dobo in skupnega
               števila, torej 3,43 %. Zato upam, da to ni edini ukrep.</p>
               <p>Tudi sam se pridružujem mnenju, da samo z denarjem ne moremo vsega narediti. Potrebni
               so strukturni ukrepi oziroma ena temeljita reforma. Verjamem pa v to, da če si
               mislimo, da bo ministrica sama naredila reformo, je ne bo in je ne more. Še enkrat
               bom povedal to, kar sem povedal na zaslišanju ministrice na začetku tega mandata. Ob
               tem pa še to. Dve leti imate še pred seboj, manj kot dve leti, naslednje volitve bodo
               junija ali pa maja 2018. Vi januarja 2018 ne boste delali zdravstvene reforme, niti
               ne bo te zakonodaje v parlamentu, ker bo preveč rizičen čas za same mandate. Dve leti
               časa, recimo, imate še do naslednjih volitev.<stage type="mag">(nadaljevanje)</stage> Veliko dela ste si pustili. Res veliko dela. </p>
               <p>Barak Obama, to sem vam že dejal na hearingu, ko je bil kandidat demokratov za
               predsednika Amerike, je dejal: »Moja prva točka bo zagotovitev učinkovitega
               zdravstva. Naredil bom zdravstveno reformo.« To je bila njegova obljuba. Ko je bil
               izvoljen je vodil team za zdravstveno reformo. Zaradi tega, ministrica zdravstvene
               reforme brez tega, da ji bo ščitil hrbet predsednik Vlade, noben minister, nobena
               ministrica zdravstvene reforme ne bo naredila in noben ne bo skrajšal čakalnih dob.
               Dokler ne bo vajeti v svoje roke, kot svoj ključen projekt mandata, prevzel
               predsednik Vlade. In dokler predsednik Vlade ne bo rekel, tukaj je denar za čakalne
               vrste, tukaj je denar za zdravstveno reformo.</p>
               <p>Tudi ko se bomo kasneje pogovarjali o interpelaciji, zagotovo interpelacija od
               trenutka naprej, ko smo samo v Novi Sloveniji pisali, je hkrati tudi sporočilo
               predsedniku Vlade, da je nekaj z našim zdravstvom hudo narobe. Dejansko hudo narobe.
               Drži teza, da ni ministrica vsega kriva. Ministrica je lahko kriva, da ne vodi tako
               dialoga itd. Ampak kar se pa finančnih sredstev tiče pa se začne pri predsedniku
               Vlade in na Ministrstvu za finance v prvi vrsti.</p>
               <p>Spini. Dobili smo 20 milijonov več, dali bomo 10 milijonov. To so ovadbe? je rekel
               Borut Pahor. To je mnogo premalo v primerjavi s tem, kar naš zdravstveni sistem ta
               trenutek potrebuje in tudi kar potrebujemo za skrajšanje čakalnih vrst in dob.</p>
            </sp>
            <sp xml:id="SDT7-OZZ-redna-15-2016-09-07.sp18">

               <speaker>PREDSEDNIK TOMAŽ GANTAR:</speaker>

               <p>Hvala lepa. Kot predlagatelj gospa Jelka Godec, potem pa Erika Dekleva. Izvolite.</p>
            </sp>
            <sp xml:id="SDT7-OZZ-redna-15-2016-09-07.sp19">

               <speaker>JELKA GODEC (PS SDS):</speaker>

               <p>Hvala. Tukaj bi dopolnila gospoda Vrtovca. Gospod premier ščiti hrbet ministrici z
               izjavami, ki jih daje v javnosti. Ministrica ima vso mojo podporo za delovanje na
               Ministrstvu za zdravje in za zdravstveno reformo. Na začetku mandata je bilo rečeno,
               da reforme ne potrebujemo. Manjše sistemske spremembe pa so potrebne. Potem ko se je
               začelo oglašati v zdravstveni sferi, da je pa potrebna reforma, ker je kadrovska
               podhranjenost, finančno stanje itd., je najprej predsednik Vlade rekel, da je
               potrebna zdravstvena reforma in da bo pri tem vztrajal, da ministrica to
               pripravi.</p>
               <p>Ob interpelaciji in že prej pa poslušamo ponovno predsednika Vlade, da ima ministrica
               vso njegovo podporo in podporo koalicije. Torej, ministrica ima vso podporo
               predsednika Vlade. Ampak ministrica nič. Leto in pol odkar je gospod Cerar izjavil,
               da ima ministrica vso njegovo podporo pri zdravstveni reformi. Ampak ministrica
               nič.</p>
               <p>Konec leta nam obljubljate zakone, ki bodo nekako pomenili zdravstveno reformo: zakon
               o zdravstveni dejavnosti, zakon o pacientovih pravicah glede čakalnih dob, zakon o
               lekarniški dejavnosti, zakon o zdravstvenem varstvu in zdravstvenem zavarovanju itd.
               Gospa ministrica, te zakone nam vi obljubljate dve leti. Če pogledamo normativni plan
               Vlade za leto 2015. Zakon o spremembah in dopolnitvah Zakona o zdravstveni dejavnosti
               skrajni rok obravnave na Vladi 23. 7. 2015. Normativni plan za leto 2016 isti zakon,
               torej zakon o zdravstveni dejavnosti, skrajni rok obravnave 28. 4. 2016. Če
               pogledamo, smo danes 7. 9. 2016. Ta zakon o zdravstveni dejavnosti ni bil
               obravnavan.</p>
               <p>Potem imamo zakon o zdravstvenem varstvu in zdravstvenem zavarovanju. Po normativnem
               planu 2015 skrajni rok konec leta 2015. Tudi ta zakon ste po normativnem planu 2016
               spremenili, da bo za ta zakon skrajni rok obravnave na Vladi 13. 10. 2016.</p>
               <p>Zakon o pacientovih pravicah pa v bistvu, če gledam takole, ga v prejšnjih
               normativnih planih sploh ni bilo, ampak je v letu 2016 in skrajna <stage type="mag">(nadaljevanje)</stage> obravnava 29. 9. 2016. Upam da,
               gospa ministrica, imate čudežno palčko in boste vse te zakone na skrajni rok
               obravnave na Vladi tudi vložili. Ampak tega ne bo. Ker potem imate pa skrajni rok za
               sprejem napisan 2017. To gre v drugo fazo vašega mandata. Kakor mene spomin ne vara v
               drugem delu mandatov se noben ni spravljal delati večjih reform, vsaj ne takih kot je
               zdravstvena reforma.</p>
               <p>Nehajte nas farbati vse skupaj, predvsem pa državljane, da boste zakone spisali na
               skrajne roke oziroma konec leta, ker normativni plani Vlade in pa aktivnosti
               ministrstva kažejo, da to ne drži. Zato je bolje, tako kot je bilo rečeno s strani
               gospoda Gantarja in kolegov, povejte odkrito državljanom kdaj se boste začeli
               zavedati, da je potrebno takoj začeti delati, narediti. Ne pa reči enkrat na začetku
               ni potrebno, potem pa je potrebna reforma. Predsednik Vlade vam daje vso podporo vsem
               na ministrstvu. Delate baje dobro, delate ažurno, normativni plan in rezultati pa
               lažejo. Nekdo zavaja. Državljani pač ne vedo kaj je to normativni plan. Zato jim je
               treba povedati, da je normativni plan Vlade je plan Vlade, s katerim določi kdaj bo
               kakšno zakonodajo sprejela. Tega se Ministrstvu za zdravje ne drži. Če pogledamo vse
               za nazaj, se vidi, da smo pri teh zakonih v bistvu čez vse roke.</p>
               <p>Ministrica je v svojem nagovoru v začetku povedala kakšni so vzroki za čakalne dobe v
               demografskem, kadrovskem, modeli financiranja, finančni viri, organiziranost
               zdravstvenih storitev, upravljanje itd. Torej, ministrica se v bistvu vsega zaveda.
               Očitno analize na analizo se delajo, čeprav mi tudi iz Zavoda za zdravstveno
               zavarovanje, Zdravniške zbornice, zdravniki, zdravstveni domovi povedo, da te analize
               že vse obstajajo. Treba jih je potegniti ven in zadeve narediti. Ni treba nobenih
               novih analiz. Na ministrstvu se menjajo ministrica in sekretarji, ostalo pa večinoma
               ostaja. Ti ljudje, ki delajo na ministrstvu, delajo že več let in imajo te analize,
               bi lahko ministrici pripravili zelo hitro vse podatke, vse potrebne spremembe, vse te
               analize, ki jih plačujemo 340.000 tujim ustanovam, da nam naredijo analizo in potem
               se celo hvalimo, da damo tretjino manj denarja kot Avstrijci, potem pa pogledamo
               posnetke z urologije, da ne govorim še o drugih posnetkih itd., ampak mi se hvalimo,
               da damo še manj denarja kot Avstrijci in kako smo super.</p>
               <p>Ti analize obstajajo, ministrica, in verjetno bi bilo potrebno vsaj malo bolj
               pogledati in tudi naše, ki so te analize naredili. Ker če gledam analize Nacionalnega
               instituta za javno zdravje in Zavoda za zdravstveno zavarovanje se čisto ujemajo.
               Številke o čakalnih dobah tudi kažejo tisto, kar je gospod Vrtovec danes govoril;
               enormno povečanje čakalnih dob.</p>
               <p>Dejali ste, da za skrajševanje čakalnih dob bodo morali zdravniki delati izven
               svojega delovnega časa. Torej še po koncu svojega delovnega časa. Verjetno, upam, da,
               bodo dobili plačane nadure. Po drugi strani pa ministrica ne dovoli dela zdravnikov
               po delovnem času v privat ustanovi. Sedaj pa mi povejte. Tam v privat ustanovi ne sme
               delati, a za skrajševanje čakalnih dob bo pa sposoben delati. Mislim tudi fizično
               sposoben. Če se spomnite primera v Izoli, sedaj ne vem ali ta podatek drži ali ne,
               ampak v medijih je bilo napisano, da je zdravnik opravil tisti dan 60 pregledov in
               potem je še želel s tem pacientov govoriti. 60 pacientov v osmih urah. In to je sedaj
               normalen takšen, mogoče tudi eden izmed teh, ki bo skrajševal čakalno dobo, bo potem
               še delal za skrajševanje čakalnih dob. Potem so naši zdravniki res supermeni. <stage type="mag">(nadaljevanje)</stage> Ne predstavljam si
               zdravnika, sploh pa ne specialista, da naredi 60 pacientov <stage>(meni ni smešno, gospa
               sekretarka, ni mi)</stage>.. Pa nisem zdravnica, ampak ko gledam zdravnike, ko pridem tja,
               vidim, da je ob 10.00 uri že močno utrujen. Ampak, če ta podatek drži, 60 pacientov v
               osmih urah. Potem lahko vidimo koliko je to na uro, 7,5. To ni imel časa za vsakega
               20 minut pregleduje in ne vsakega po minuto, ampak meni je to nepojmljivo. Potem pa
               ni čudno, da se takšne stvari dogajajo. Ni čudno. Zdravniki se ne morejo posvetiti
               pacientom, ker jih čaka nov, potem se podaljša čakanje itd., pacienti nezadovoljni.
               Na ministrstvu se pa smejijo, ko to povem.</p>
               <p>V času sem imela možnost tri primere takšne, ki sem si rekla, da bi tudi jaz šla
               nekam v luft, po domače povedano. Neznosne bolečine, dobiš napotnico za pregled,
               hočeš se naročiti, vidiš že takoj, da je tri mesece čakalna doba, ker nisi pod nujno.
               Bolečine takšne, da ne preneseš več niti antibolečinskih tablet, zdravnik specialist
               na dopustu – pa mu ne očitam dopusta, samo povem vam to – od 25. julija do 25.
               avgusta. Greš iskati drugega specialista po Sloveniji, isto na dopustu. Niti naročiti
               se ne moreš. Torej, prišel boš na vrsto konec avgusta za naročiti, tri mesece boš
               čakal, bolečine neznosne. Ko se odločiš, da to več ne gre, greš privat, tisti, ki si
               to lahko privošči. Ta pacient si to lahko privošči. Kaj mu pove privat zdravnik? Po
               treh mesecih oziroma štirih, če bi prišel na vrsto, bi v bistvu lahko pristal v
               bolnišnici in popoln invalid.</p>
               <p>Naslednji primer. Sploh vemo za čakalne dobe za otroke za ortodonta. Dve leti. Za
               stalni aparat šest let. Poglejte, ko nekoga zdravijo in potem, ko zdravljenje po
               petih letih ni uspešno, želijo drugo mnenje in gredo drugam in mu povedo: tako je,
               ampak dve leti boste čakali. Takrat ta otrok pade v starost 16 let in mora tako ali
               tako plačati ta ortodontski aparat. Eni si to lahko privoščijo, eni pač ne.</p>
               <p>Primerov je še več. Povedati vam hočem, da se ni za smejati. Ni smešno, da še enkrat
               sprašujem ministrico. Tisti zdravniki, ki so že preobremenjeni ali bodo tudi ti
               zdravniki po delovnem času skrajševali čakalne dobe in ali boste potem ob naslednjem
               izolskem primeru spet odšli na dopust in sklicali direktorje in sestankovali? Ali
               boste mogoče takrat prevzeli odgovornost za to, da s tem 7,9 milijona, kar je 6 %
               tega, kar je gospod govoril o 120 milijonih, da je to v bistvu pesek v oči, da je to
               enako kot je bilo na področju dela, kjer je ministrica dala odpis dolgov 50 evrov in
               to je bilo za tistega, ki ima 3.000 dolga prav smešno in da ne govorim o kakšnem situ
               smo takrat govorili. Propadli projekt.</p>
               <p>Še enkrat, ministrica, danes sem od vas vseeno pričakovala, da boste povedali kakšni
               so dolgoročni ukrepi, da ne bo imel zdravnik 60 pacientov na dan in na urologiji tudi
               ne vem kakšne dolge čakalne dobe so. Torej, neke dolgoročne rešitve. Strinjam se s
               gospodom Gantarjem, mislim, da je rekel, da bo treba prioritete postaviti v državi.
               Ali nam je bolj pomembno, da vržemo v banke ponovno neke milijarde za bančno luknjo,
               ki je nastala – ne bom sedaj o tem razlagala – ali bomo dali za zdravstvo. To je spet
               na predsedniku Vlade. Ampak če pravi predsednik Vlade, da je potrebna reforma
               zdravstva, potem je prioriteta zdravstvo. In ministrica je na hearingu dejala, da si
               želi same zdrave državljane, da bi bili vsi državljani zdravi. Potem dajte slediti
               temu. <stage type="mag">(nadaljevanje)</stage> Obljubljate
               zakonodajo do konca leta, reformo do konca leta. Iz medijev se sedaj sliši, da vam bo
               dala koalicija nekako priložnost, ampak da želi od vas čimprejšnje ukrepanje do konca
               leta. Potem pa lahko začne človeka skrbeti, če v dveh letih niste pripravili enega
               zakona, da ga boste sedaj v mesecu dni. Kakšen bo ta zakon? Da ne bo šel spet na
               evropsko komisijo v presojo. Recimo, zakon o lekarniški dejavnosti, ki ste ga nam
               poslalo je dalo negativno mnenje – ne vem koliko stvari smo dobili, med njimi tudi
               Komisija za preprečevanje korupcije itd. Dali so negativne pripombe, niso pa vse
               zavrnili. Mene zanima ali boste res uspeli do konca leta pripraviti te zakone, ki so
               bili obljubljeni, torej tudi zakon o pacientovih pravicah, zakon o zdravstveni
               dejavnosti itd.</p>
               <p>Glede na to pa da je proračun zaklenjen, če lahko tako rečem, z 22. 8. 2016, me pa
               tudi zanima kako je sedaj s temi dodatnimi 8 milijoni, o katerih ste govorili. 7,9
               milijonov je zagotovljenih, za dodatnih 8 milijonov pa je bilo potrebnih, da bi lahko
               opravili vse specialistične preglede.</p>
               <p>Torej še enkrat vprašanja ministrici in bi prosila, če lahko odgovori. Ali do konca
               leta in kdaj lahko pričakujemo vse te zakone, ki nam jih obljubljate? Hvala.</p>
            </sp>
            <sp xml:id="SDT7-OZZ-redna-15-2016-09-07.sp20">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj ima besedo gospa Erika Dekleva in za njo gospod Jani
               Mӧderndorfer.</p>
            </sp>
            <sp xml:id="SDT7-OZZ-redna-15-2016-09-07.sp21">

               <speaker>ERIKA DEKLEVA (PS SMC):</speaker>

               <p>Hvala za besedo. Danes smo slišali res že zelo veliko in najbrž se je nemogoče
               odzvati na vse in vsakega. Bom začela z nekim člankom, ki ima naslov Minister Bručan
               je danes ponudil svoj odstop, saj veste komu, predsedniku Vlade Janezu Janši. Zakaj
               se je odločil za ta korak? Zaradi stalnih napadov in neresničnih očitkov, čeprav je
               svoje delo opravljal vestno, pošteno in v prid bolnikov. Mislim, da naša ministrica
               ravno tako opravlja svoje delo vestno, pošteno in v prid bolnikom, pa je ravno tako
               deležna stalnih napadov in mnogokrat tudi neresničnih očitkov.</p>
               <p>Mislim, da se vsi ministri do sedaj soočajo s približno enakimi težavami, le akterji
               se malo menjajo. Tukaj je bilo že velikokrat danes slišano, da ministrica ni v celoti
               sama kriva za to stanje, ki ga imamo danes. Pa je kdo do sedaj prevzel odgovornost za
               svojo krivdo, da je danes tako kot je? Ni se naredilo nič v 25 letih, ne v dveh
               letih.</p>
               <p>Minister Bručan je takrat hotel spremeniti zakon o pravicah pacientov in pa zakon o
               dolgotrajni negi in oskrbi. Ali mu je uspelo? Ni. In veste v kolikem času mu ni
               uspelo. V treh letih. Ne v dveh, v treh letih tega ni naredil.</p>
               <p>Borut Miklavčič. Prvi korak je osnutek zakona o zdravstveni dejavnosti. Problem je
               bil že dobiti soglasje koalicije, kaj šele opozicije. Da ni to morda kamen spotike
               ali pa resnično razlog vseh teh uporov.</p>
               <p>Dobro se zavedate, da ste imeli čisto vsi enake težave in meni je res iskreno žal, da
               imamo danes tako sejo in da se pogovarjamo o dolgih čakalnih vrstah brez da poiščemo
               resnično vzrok zakaj imamo tako dolge čakalne vrste. Sama nisem v politiki tako dolgo
               kot ste vi, ampak 25 let se ni nič spremenilo. Gospa Brinovšek je malo prej rekla,
               zakonodaja je stara 25 let. Zakaj je stara 25 let? Zakaj? Vi ste imeli<stage type="mag">(nadaljevanje)</stage> dragi kolegi, dva mandata,
               enega celega, zakaj niste spremenili nič? Menjajo se vlade in menjajo se ministri
               nekateri akterji pa tukaj ostajajo enaki. Da ni morda razlog kje drugje? Tako kot je
               kolega iz Nove Slovenije po moji oceni pravilno ugotovil, ministrica sama ne bo
               mogla. Res je ne bo sama mogla. Zakaj jo pa potem rušite?</p>
               <p>In kolegica Brinovšek izpostavlja, kot rešitev oziroma primer dobre prakse Tajvan.
               Zakaj? Zato, ker je tam zasebno zdravstvo. Zanimivo. Torej si želimo, da bi imeli v
               Sloveniji same zasebnike in potem po drugi strani SDS govori, ampak to je nekorektno,
               to ni nepravično, nimajo vsi ljudje v Sloveniji toliko denarja kot poslanci, da si
               lahko plačajo storitev pri zasebniku. Zakaj potem ponujate Tajvan kot zgled?</p>
               <p>In veliko je bilo govora o tem, kako ministrica ne komunicira z akterji. Kolegica
               Bratovšek je celo omenila zdravniško zbornico ker baje gospod Možina očitno ne mora
               priti do ministrice in se z njo pogovarjati. Nešteto pogovorov je bilo. Jaz pa sem
               bila na enemu celo prisotna, sama. Ampak zdaj bom povedala, kaj si mislim. Gospod
               Možina si čisto poenostavljeno, po moji oceni, predstavlja, da je sodelovanje samo
               takrat, ko on spiše zakon, minister, ne glede nato s katere vlade je, pa ga sprejme.
               In če ga ne, se potem ne dogovarjamo. To je dejstvo.</p>
               <p>Ministrstvo za zdravje oziroma Vlada ima izdelan načrt in vključuje kratkoročne in
               dolgoročne ukrepe. In v letošnjem letu so pač uporabili enak pristop, kot je bil
               uporabljen leta 2006. Tudi takrat so se dodatna sredstva namenila za ortopedske
               programe, recimo. Ne gre za neenakost pred zakonom, če ministrica nameni dodatna
               finančna sredstva za neke programe, ki se ji zdijo potrebni oziroma najbolj kritični.
               Tudi leta 2006 se je reševalo na enak način.</p>
               <p>Zavedam se sicer, da je za zdravstvo potrebno nameniti več denarja. Namenja ga vsaka
               evropska uspešna država, ne glede nato, ali govorimo o Norveški ali o Švici ali
               govorimo o Nizozemski. Nekoliko manj pa še veliko več ga namenjajo v Avstriji, v
               Nemčiji in celo v Španiji in v Italiji. In seveda Slovenija sodi med tisto skupino,
               ki ga namenja premalo in tam se pojavljajo Slovaki, Čehi in Madžari.</p>
               <p>Vendar tudi danes smo slišali, da ni denar edina rešitev. V Sloveniji se lahko
               strinjamo, da je v zdravstvo potrebno vložiti več denarja. Je pa treba tudi iskreno
               priznati, da si v Sloveniji želimo vsi brezplačno šolstvo, da si želimo vsi, da bi se
               namenilo in zvišalo plače, pokojnine in vsi si želimo, ali pa celo SDS najbolj, da se
               bistveno več denarja nameni v vojsko. Imamo za vsa ta področja bistveno več? Mislim,
               da ne. Torej je potrebno določiti prioritete. Lahko rečemo, da gre več denarja v
               zdravstvo. Prvi boste v SDS kričali, kako je to grozno, ker vojska ni dovolj denarja
               oziroma že sedaj kričite, ker želimo recimo z davčnimi blagajnami napolniti proračun,
               iz katerega se financira tudi zdravstvo. Ste opozicija. Vam po pravilu ne more biti
               nič prav. Ampak prav zdravstvo se mi zdi eno tako<stage type="mag">(nadaljevanje)</stage> področje, kjer pa bi vam moralo biti in bi se morali
               poenotiti, sprejeti kompromis, ker ste tudi vi imeli enake težave. In vsi ministri so
               imeli enake težave.</p>
               <p>Ljudje si želimo, da bi nas zdravstvo zdravilo takoj ko zbolimo. Nekaj poti je
               pravzaprav zelo enostavnih. Lahko se dogovorimo, da vsak izmed nas prispeva več, pa
               ne vem, če bo takoj prišla kritika, da prav ta Vlada obremenjuje male ljudi z
               dodatnimi prispevki. Lahko spremenimo tudi organizacijo sistema. Pa imamo tukaj
               konsenz kakšen je tisti sistem zdravstva, za katerega bomo vsi dvignili roko. Lahko
               pa tudi zmanjšamo pravice pacientov. Upam, da tukaj nimamo take ideje tako v
               opoziciji kot v Vladi. Pa kljub temu bo nek konsenz nekoč potreben. Tako med stroko
               kot med politiko.</p>
               <p>Se bom za kratek čas vrnila še v zgodovino, ker sem bila pravzaprav zelo razočarana,
               da se je ob tragični smrti v Izoli, izkoristilo to stvar za to, da se ruši ministrico
               in da se to krivdo objektivno in subjektivno pripiše njej. Tudi leta 2007 se je
               Slovenija soočala z umorom, takrat zobozdravnice. Takrat jo je do smrti zabodel 29
               letni moški. Menda je bil duševni bolnik. Zdravniška zbornica je takrat pozvala vse
               zobozdravnike, da se v času pogreba v znak solidarnosti priključijo uri žalovanja.
               Obvestilo na vratih se je glasilo tako: »Dne 5. 12. 2007 bodo med 14.00 in 15.00 uro
               zobne ambulante Zdravstvenega doma Ljubljana prekinile z delom. S tem želimo
               opozoriti na nepotrebno tragično smrt kolegice na delovnem mestu zaradi neurejenih
               razmer v zdravstvu.« Direktor je takrat dejal, da so razmere v zdravstvu neurejene že
               dolgo in pozval vse akterje, da uredijo zdravstveni sistem, predvsem pa finančne
               zadeve. Govorimo o letu 2007. Zobozdravniki so preobremenjeni, čakalne vrste so dolge
               in na tak način ne moremo zagotavljati kakovostne oskrbe pacientov je dejal. Pa si
               poglejmo kaj je takrat dajal predsednik zdravstvenega sindikata Konrad Kuštrin:
               »Vsega kar se jim obljublja, ni mogoče uresničiti, nezadovoljstvo bolnikov pa na to
               občutijo prav zdravniki.« Se vam zdi ta stavek znan? Mislim, da še ni en mesec
               naokoli, ko je povedal ta isti stavek. Pa da ne bomo kopali po zgodovini, to je
               ponavadi delo SDS, gremo na februar leta 2016. V piranskem zdravstvenem domu je 29
               letni Koprčan z nožem večkrat zabodel in porezal 50 letno medicinsko sestro, ki je
               napad preživela. V preteklosti naj bi imel psihične težave, večkrat je bil obravnavan
               zaradi kaznivih dejanj. Za nekatere očitno brez razloga. Zapisali so, da jo je
               zabodel 22 krat.</p>
               <p>Res sem se trudila in se sedaj opravičujem, če nisem našla tistega kar sem želela.
               Želela sem poiskati odziv SDS, Nove Slovenije, predvsem pa sem želela poiskati odziv
               gospoda Možine ali gospoda Konrada Kuštrina. Se opravičujem, ampak sama tega odziva
               nisem nikjer našla. Nobenega komentarja. Ne vem zakaj se niso v Zdravniški zbornici
               odzvali ali v FIDES-u? Upam, da ne zato, ker je bila to medicinska sestra in ne
               zdravnik. Srčno upam, da ne zato, ker je preživela in ne umrla. Se pa bojim, da zato,
               ker je bil ta napad očitno brez razloga <stage type="mag">(nadaljevanje)</stage>in ni bilo agensa za rušenje ministrice, ker to je vse,
               kar potrebujete. Zakaj? Zaradi tega, ker pravzaprav v tej Vladi, v vseh dosedanjih,
               vam najbolj ustreza, da stanje ostane vsaj tako, kot je sedaj.</p>
               <p>Gospod Kuštrin je tudi dejal, da dogodek v Izoli ni bil ekces, ampak proizvod slabih
               družbenih razmer in gnilega odnosa do zdravnikov. Meni je zelo žal, da ga sedaj ni
               tukaj, ampak res ne vem, katerega gnilega odnosa do zdravnikov? Kdo ima ta gnili
               odnos do zdravnikov? V Postojni imamo izjemnega zdravnika, cenjenega, mednarodno
               priznanega zdravnika, ki je pred kratkim postal častni občan občine Postojna. In se
               upam trditi, da do njega nihče nima gnilega odnosa. Zdaj v kolikor je seveda gospod
               Kuštrin mislil nase in govoril iz lastnih izkušenj, je potem, predvidevam, razlog v
               njem in je grdo, da se to posploši na vse zdravnike.</p>
               <p>Meni je resnično žal, da ste se odločili za interpelacijo in da se pravzaprav ruši
               ministrico. Sama verjamem, da dela dobro. Lahko rečem, da tudi za moj okus ne dovolj
               hitro, se pa zavedam, da v kolikor bi danes sprejeli čisto vso zakonodajo, ki jo
               želimo spremeniti ali ki je potrebna, rezultati ne bodo jutri. Šele vi, v naslednjem
               mandatu, če ga boste imeli, boste čutili rezultate. Ampak, posledično, kar je najbolj
               pomembno, bodo rezultate čutili državljani in državljanke Republike Slovenije. In to
               je pomembno. Mislim, da smo vsi tukaj danes zato, da bomo naredili nekaj dobrega za
               državo, ne zase in ne za svojo stranko. Hvala</p>
            </sp>
            <sp xml:id="SDT7-OZZ-redna-15-2016-09-07.sp22">

               <speaker>PPREDSEDNIK TOMAŽ GANTAR:</speaker>

               <p>Hvala lepa. Samo malo. Dajmo se dogovoriti nekaj. Če boste začeli vsi eden drugega
               citirati, navajati, to kaj je bilo v medijih bilo rečeno, kar ni bilo rečeno. potem
               bom sedeli do jutri tukaj. Mislim, da tudi ni korektno. Govorimo o temi čakalnih dob.
               Dajmo se držati kje so rešitve za čakalne dobe. To velja seveda za vse, na obeh
               straneh. Sicer pa lahko potem pustimo prosto razpravo, to bomo na ta način delali,
               kar pa mislim, da ne pridemo nikamor. Kot predlagatelj ima besedo gospa Jelka
               Godec.</p>
            </sp>
            <sp xml:id="SDT7-OZZ-redna-15-2016-09-07.sp23">

               <speaker>JELKA GODEC (PS SDS):</speaker>

               <p>Hvala za besedo, predsednik. Ravno to sem mislila reči. Zdaj ne vem, ali sedim na
               seji za interpelacijo ministrice ali na seji o čakalnih dobah? Ker to, kar je bilo
               zdaj izvajanje, je bilo v bistvo izvajanje interpelacije. Tako, da dajte si zdaj
               shraniti tekst, pa ga potem lahko še enkrat v bistvu obnovite in dodate.</p>
               <p>Zdaj iz strani SMC poslušamo nenehno, SDS se nenehno vrača v zgodovino. Danes je seja
               o čakalnih dobah, kjer smo povedali tudi to, da so zadeve tudi iz zgodovine. Vendar
               je ministrica danes tukaj. Ona je tukaj tista, ki mora zadeve danes reševati. In
               značilnost SMC je ta, da ko nima odgovora, argumentov, se vrne v leto 2004, 2008,
               štiriletni mandat v petindvajsetih letih samostojne Slovenije, vlada Janeza Janše in
               o tem razpravlja. In citira od Bručana do Janše in do ne vem koga vse.</p>
               <p>Kolegica Dekleva, tudi jaz sem nova v politiki tako, kot vi, prvič prvi mandat. To ni
               nobeden izgovor. To ni izgovor, da takšne, bom rekla, kot ena pesem pravi » bučke
               prodajamo«. Ni izgovor. Če ste se pa že vrnili na gospoda Bručana, on je torej
               ponudil odstop, ker se je čutil nekako odgovornega za vsa tista dejanja takrat, in
               tudi doživel interpelacijo. Tega pa niste povedala. In ministrica bi morala o vseh
               teh zadevah, ki so se dogajale tudi verjetno ponuditi odstop kot odgovorna. Pa
               ni!</p>
               <p>Če pa se spet vrnem na gospoda Bručana, tudi danes urgentnih centrov ne bi imeli
               odprtih, če se ne zadeve začele. Tega tudi niste povedali, kar ste tudi že večkrat
               rekli, da je to zelo dobra stvar.</p>
               <p>Zakon o pacientovih pravicah je bil sprejet 11. 2. 2008. Toliko o teh zadevah. <stage type="mag">(nadaljevanje)</stage> Kar se pa tiče
               nekomunikacije ministrice in reševanja čakalnih dob, je bilo tudi omenjeno, da denar
               ni edina rešitev, zato je potrebna zakonodaja. To ste povedali. Tri reforme so bile
               spisane izven parlamenta oziroma znotraj parlamenta, Nova Slovenija, SDS, in
               Zdravniška zbornica. Te trije so podali predloge za zdravstveno reformo. V tisti
               skupini, ki jo ima Zdravniška zbornica, so zajete vse stranke, tudi SMC. Sedaj boste
               vi rekli, da se pač ta organ Zdravniška zbornica ne povezuje, dela samo za sebe itd.
               Dajte se pozanimati o tem kdo je kdo.</p>
               <p>In da SDS ni za reforme? Predstavili smo svojo reformo. Sama sem ministrico javno na
               seji Državnega zbora povabila, da pred vsakim zakonom jo vabimo v poslansko skupino,
               da zakon predstavi, da se uskladimo in damo pripombe. Niti enkrat še ni bila v naši
               poslanski skupini. Niti enkrat. Javno sem jo povabila, da bi bili zelo veseli, da
               pride, da predstavi, da ni potem takšnih sej in tega kdo je kdo in kdo kaj ni
               itd.</p>
               <p>Sedaj se bom spet vrnila v čas naše vlade 2004-2008. Takrat je bilo potrebno še ne
               vem koliko procentov zakona je bilo usklajenih z opozicijo. Naloga vsakega ministra s
               strani predsednika vlade je bila, da se uskladi. Toliko v repliko in tudi v
               razpravo.</p>
               <p>Prosim vas, da se danes ustavimo sedaj tu in nehajte vlačiti ven kdo je kdaj kje bil,
               ampak danes je stanje akutno. In zaradi čakalnih dob, zaradi nezadovoljstva
               pacientov, nezadovoljstva kadrov v zdravstvenih domovih prihaja tudi do tragičnih
               dogodkov in jih ne smemo zlorabljati. Ampak to sem povedala, 60 pacientov, ker je
               bila to številka, ki je nisem mogla dojeti. In čakalne dobe sprožajo nezadovoljstvo
               državljanov in državljank in ministrica se ob tem nasmiha in pravi 7,9 milijona
               dodamo in potem ne vem. To je kratkoročno. To je tako kot na Karavankah. Šest
               kilometrov imate danes in boste jutri imeli in pojutrišnjem in ne vem kako dolgo,
               dokler ne boste tistega sistema tam rešili. Vi lahko tistih 100 avtov vržete dnevno,
               ampak vsak dan se vam bo zadeva <stage>/nerazumljivo/</stage>.</p>
               <p>In tudi, kar je bilo danes rečeno, da finančna sredstva niso dovolj, da je treba
               spremeniti sistem, ne vem kaj vse. Tu bi lahko stroka kaj več povedala, ko vas je
               toliko tukaj. Torej, da je treba zakonodajo spremeniti. Nehajmo si zatiskati oči.
               Ministrica v dveh letih ni sprejela, mislim, na Vlado niti ni pripravila, niti ni
               pripeljala do tja, zakona o zdravstveni dejavnosti itd. Sedaj nas prepričujete, da bo
               to naredila v letu dni, kolikor vam še mogoče ostane do naslednjih volitev.</p>
               <p>To je nepojmljivo, če se pa danes smejite, ko govorimo o čakalnih dobah. Podporo
               predsednika Vlade imate. Ministrica ga ima, ministrstvo ga ima. Zdravstvena
               zavarovalnica in stroka se bosta dogovorila. Zdravniška zbornica je ponujala roko,
               Nova Slovenija je ponujala roko, mi tudi. Ne bomo se pogovarjali, mi trmasto
               vztrajamo, da bomo delali po svoje. Nič v dveh letih ministrstvo ni naredilo. Pa
               recite karkoli. Sprejemali smo resolucije. Potem je bilo rečeno, saj resolucijo na
               zdravstvenem področju pa ste potrdili. Seveda smo jo potrdili, zato da boste lahko
               delali. Ker drugače bi pa rekli, da nam tudi resolucije niste potrdili. Resolucijo
               smo potrdili zato, da boste nekaj naredili. Vsi govorite, da finance niso dovolj, da
               je treba spremeniti zakonodajo. Potem jo pa dajte. Samo ne nas prepričevati, da boste
               to naredili v letu dni, ker v dveh letih niste. Pa ste se na začetku mandata
               zavedali, da je treba. Vsi vam govorijo in tri reforme ste dobili sedaj v času
               mandata.</p>
               <p>Ampak ministrice na pogovore ni. Ona nam ne želi predstaviti noben zakon, ali skriva.
               Ne vem zakaj. Veliko lažje bi verjetno bilo tudi na sejah Državnega zbora. Tudi glede
               čakalnih dob itd. Se je prišla kdaj predstaviti? Nikoli se nam ni. Nekateri ministri
               pridejo. Rečejo to je ta zakon, pride in se predstavi zakon. Ta ministrica ne na
               javno povabilo.</p>
               <p>In še enkrat čakalne dobe so tista zadeva, ki državljane boli. Boli jih in kakorkoli
               hočete. Pa si zatiskajte oči, ampak brez in financ in sprememb zakonodaje ne bomo
               naredili nič. Samo ne nas danes tu prepričevati, da v letu dni. Ministrice tukaj
               sedaj ni, ampak ponovno postavljam vprašanje:<stage type="mag">(nadaljevanje)</stage> Kdaj bo zakonodaja na tem področju spremenjena in
               pripravljena za sprejem v Državnem zboru? Hvala.</p>
            </sp>
            <sp xml:id="SDT7-OZZ-redna-15-2016-09-07.sp24">

               <speaker>PREDSEDIK TOMAŽ GANTAR:</speaker>

               <p> Zdaj ima repliko še gospod Jernej Vrtovec in potem naprej.</p>
            </sp>
            <sp xml:id="SDT7-OZZ-redna-15-2016-09-07.sp25">

               <speaker>JERNEJ VRTOVEC (PS NSi):</speaker>

               <p>Najlepša hvala. Jaz se bi samo odzval na ta del, kjer sem bil v bistvo omenjen ali pa
               potem neposredno. Se pridružujem temu da, če je bilo nekaj deset let nazaj, ni bilo
               narejeno, to ne more biti alibi, da se danes nič ne naredi. In tudi če smo že omenili
               takratnega ministra deset let nazaj, če se jaz ne motim je tudi ta minister bil
               interpeliran. Tudi očitkov, da nič ne dela pa mislim, da ga DeSus in Nova Slovenija,
               če se prav spomnim, takrat glih za glih smo bili zelo kritični, se spomnim razprave,
               potem rešili, da je ostal minister. Govorim o gospodu Bručanu. Se spomnim teh
               razprav.</p>
               <p>Ampak poudarjam naj to ne bo alibi, da v bistvu smo v zakonodajni proces v zadnjih
               dveh letih dobili mi tri zakone, ki niso reformni zakoni. V bistvu je bil v tem
               mandatu sprejet zakon o zdravilih, ki pa ga je pripravlja prejšnja Vlada, in ga
               vložila v parlamentarno proceduro, da v bistvu zdaj sicer zakon o lekarniški
               dejavnosti, ki je en del reforme, ampak ključnih reformnih zakonov ni niti v javni
               obravnavi. Tukaj je ta težava. Če neka stvar ni niti v javni obravnavi težko
               pričakujem, da bo na parlamentarnih klopeh januarja 2017. Ali pa se pač motim, in če
               kdo, bi bil jaz najbolj srečen, kolegica poslanka, da bi se ta graf čakalnih vrstah,
               ki se je podvojil pod ministrico Kolarjevo, zdaj obrnil dol. Da bi šel nazaj pod ta
               nivo, kot je bil pred septembrom 2014. In zaradi tega dajemo mi, zaradi tega grafa,
               ali pa še bolj nazorno višine tega stolpca, dajemo mi, s tem ko smo podprli
               interpelacijo, jo že prej začeli pisati, potem pa se je zapletlo, ampak to je
               priložnost v bistvu Vladi, da se v drugem delu mandata ne vloži samo tri ne reformnih
               zakonov ampak tri reformne zakone. In da se te grafi, te številke popravijo.</p>
               <p>Po dveh letih imam grenak priokus, da bi se kaj spremenilo. In če je treba prevzeti
               krivdo za nazaj jo lahko z veseljem tudi kot Nova Slovenija, ki je sodelovala v
               koaliciji 10 let nazaj, prevzamemo. Sploh ni nobene težave. Ampak ne morejo pa biti
               dogodki izpred 10 letih alibi, kajti potem ne bomo mi v tej državi, v tem parlamentu
               in v tej politiko nikoli nič spremenili. Nikoli nič spremenili. Kajti mislim, da smo
               tudi enotnega mnenja, da stvari v zadnjih 25 letih, ne samo v zdravstvu, ampak nikjer
               se niso prav odvijale. Nikjer.</p>
               <p>Še glede dialoga. Gospod Gantar, se strinjam, da je to izven vsega. Bom takoj končal.
               Mi smo ministrici pisali meseca marca, 3. marca, smo pisali, rekli, da ji damo rok,
               da naredimo vsaj nekaj. Prosimo za sestanek. In dobili smo odgovor, sicer takšen.
               Povejte, kakšna ekipa bo prišla na ministrstvo. In potem našo ekipo, ki bi prišla na
               te pogovore, potem pa odgovora več naprej, kdaj bi ta sestanek bil. Ga ni bilo.</p>
               <p>Danes smo mi septembra tega istega leta. In tukaj sem jaz govoril o dialogu. Ne vem
               kako to poteka z Zdravniško zbornico, ampak tudi znotraj politike je potrebno malce
               konsenza, malce dialoga vzpostaviti. Drugače se ne, da vladati vsaj jaz tako
               mislim.</p>
            </sp>
            <sp xml:id="SDT7-OZZ-redna-15-2016-09-07.sp26">

               <speaker>PREDSEDNIK TOMAŽ GANTAR:</speaker>

               <p>Hvala lepa. Zdaj ima besedo gospod Möderndofer in za njim gospa Muršič Bojana.</p>
            </sp>
            <sp xml:id="SDT7-OZZ-redna-15-2016-09-07.sp27">

               <speaker>JANI MÖDERNDORFER (PS SMC):</speaker>

               <p>Hvala lepa, predsednik. Ne mi zameriti in že v naprej vas opozarjam, razpravljal bom
               tisto kar želim. Omenjal bom tista imena, ki jih želim. In zato seveda sploh ne
               pričakujem, da me bo kdorkoli o čemerkoli omejeval. Če pa bo kdo želel replicirati se
               po poslovniku ve kako te stvari tečejo. Tako, da v naprej prosim, če me ne
               prekinjate, ker sem čakal kar nekaj časa, da sem prišel do besede in bi seveda
               povedal tudi svoj koncept. Predvsem nato, kako se lahko odzovem na razpravo in pa na
               pobudo, ki jo je dal predlagatelj. <stage type="mag">(nadaljevanje)</stage> Ali je danes interpelacija ali ni? Ali je to danes
               slučaj, da se pogovarjamo tudi malce o interpelaciji? Moram reči, da na začetku, vsaj
               od gospoda Pojbiča, ki je tukaj vehamentno kričal, kdo kaj dela in kdo ne in kdo bi
               mogel odstopiti itd., je samo po sebi jasno, da se človek vpraša ali imamo danes
               slučajno to sejo. Seveda je ni. Predlagatelji so zelo skrbno načrtovali kdaj in na
               kakšen način je treba kakšno stvar predlagati. Še posebej zato, ker tudi verjamem,
               resno verjamem, da SDS se ni prejšnji teden kar tako malo spomnil in vložil predlog
               za interpelacijo, ker to pač SDS ne počne. Ampak skrbno, resno razmisli kako bo
               kakšno stvar speljal z nekim postopkom. To da je Nova Slovenija ropotala v nekem
               določenem trenutku in grozila, ampak je tako ali tako grozila eno leto in pol, je
               problem.</p>
               <p>Mi imamo pa tisto, kar danes je tema, to pa so čakalne vrste in za mene osebno to je
               velik problem, resen problem in to je tudi edino, kjer imamo skupni imenovalec. Da
               lahko skupaj ugotovimo, da je to problem. Način, koncept kako do tega priti, rešitve,
               no tukaj smo si malce različni. In to na debelo različni. Predvsem zaradi tega, ker
               vam tudi, če bi ponavljali danes, jutri, pojutrišnjem, desetkrat eno in isto, vi tega
               nočete slišati. Vi hočete slišati samo eno. V tej koaliciji je vse narobe in nič ni
               prav, dokler ne bo čiste privatizacije v javnem zdravju. To je koncept. To da to
               drži, seveda drži samo iz enega vidika, da do danes edino primerjavo, kjer ni
               čakalnih vrst slišim Tajsko, pardon Tajvan, saj ne bi bilo nikakršne razlike.
               Predvsem razlike v tem, da takrat kadar imamo čisto zasebno zdravstvo in kadar se ve
               kdo lahko plača neko določeno storitev in če nima denarja se tudi v vrsto ne bo
               postavil. Ker nima denarja. Kaj če stati v vrsti, če nima denarja? Zato to primerjavo
               danes delati se mi zdi najmanj kar je poniževalno do vseh, ki morajo to danes
               poslušati, da imamo mi sedaj to primerjavo z neko državo, katerega koncepta v resnici
               nočemo ne videti ne slišati. Da pa so zasebniki zelo dobra dodana vrednost in da jih
               bomo imeli v javnem zdravstvu, je pa dejstvo in jih je treba vključiti in jim tudi
               dati možnost, da lahko tudi pokažejo svojo iniciativo in predvsem svoje znanje kako
               lahko izvajajo na enak način zdravstvene storitve. To govorim posebej zato, da ne bo
               izpadlo, da sedaj zagovarjam, to kar bi rekel moj kolega iz Združene levice pa ga
               danes tu ni, ki bi imel verjetno svoj traktat?, kaj in kako mora izgledati javno
               zdravje. Sam si ga predstavljam drugače.</p>
               <p>Tisto kar je za mene pomembno je, da mi problemov ne bomo rešili s tem in zato mi je
               spet žal, da je šel gospod Vrtovec ven. Tam je sedel in je kazal grafe kakšni so
               trendi čakalne vrste in kaj se je zgodilo v dveh letih. Oprostite, če nekaj packate
               10, 15 let in mislite, da boste v dveh letih rešili 10, 15 let. To vsak ve, da v
               takem času preprosto enih stvari ne moreš rešiti. Ali lahko reformo pripeljemo v
               parlamentu po dveh letih v Državni zbor? Oprostite, gospod Marušič, ko je bil
               minister, je imel v predalu zakonodajo pripravljeno in več ali manj vsaj do neke
               stopnje usklajeno z deležniki, ki so participirali in kot nenazadnje kot
               zainteresirana strokovna javnost imajo besedo. Vendar je vlada padla po treh letih in
               zadeva se je zaustavila. Torej, ne drži, da nihče po dveh letih ne vloži zakonodaje
               in da ne more pripeljati nekih reformnih sprememb.</p>
               <p>Pomenljiv podatek je in če hočemo rešiti čakalne vrste, moramo poznati tudi
               zgodovino. Zato ne govoriti, da se ne smemo obračati kaj se je dogajalo v
               preteklosti, zato da bomo lažje vedeli kaj bomo delali v prihodnosti. In zakaj 24 let
               osnovna temeljna sistemska zakonodaja ni bila spremenjena? Zato ker si je vsak
               minister do sedaj polomil zobe.<stage type="mag">(nadaljevanje)</stage> Polomil si je zobe pri vseh akterjih, ki zraven
               sodelujejo, pa nočete slišati, - danes sem vesel, da je vsaj predstavnik Zdravniške
               zbornice, ki bo lahko gospodu Možini oziroma svojemu predsedniku prenesel kaj se je
               dogajalo danes tukaj, za gospoda Kuštrina mi je pa žal, ker je šel, ker ga situacija
               ne zanima več, ker je ugotovil, da bo spet ista mantra kot na vsaki seji – kaj je v
               resnici problem vsakega ministra, ki se loti te zakonodaje. Ve da mora določene
               stvari spremeniti. Ampak to ni tako enostavno. Najprej zdravniki povedo kako si oni
               to zamišljajo. Tudi med zdravniki ni enotnega mnenja. Vodstvo zdravstvene zbornice
               razlaga nekaj kar po regijah določeni zdravniki, če vprašate, se tudi s svojim
               vodstvom ne strinjajo. Kaj šele, da bi to postavili na skupni imenovalec kar z vsemi
               ostalimi akterji? Vprašajte ZZZS. Oni si predstavljajo popolnoma nekaj drugega kako
               bi oni financirali. Sicer najlažje bi bilo, da bi dali dve ali tri milijarde še
               dodatno, potem pa res ni več nobenega problema, ker se denarnica odpre, se razdeli in
               se najde tista smer, pa še viške bi imeli in mogoče bi še kakšno firmo ustanovili, če
               bi bilo temu tako, pa seveda ni. Banaliziram. Daleč od tega.</p>
               <p>V glavnem imamo problem, ker tudi preteklih stvari nismo očistili. Nismo očistili
               investicij, ki smo jih imeli v zdravstvene zavode oziroma v zdravstveni sistem. In to
               je rak rana, ki se vleče tega ZZZS. Sprotni denar še nekako uredijo, večkrat smo o
               tem govorili.</p>
               <p>Če pa gremo vprašati vse ostalo osebje, ki funkcionira znotraj zdravstvenega sistema,
               potem pa se šele začne veselica.</p>
               <p>Pri zasebniku je malo drugače. On je svoj krovni šef. Toliko denarja kot bo, toliko
               bo naredil. V javni zdravstveni mreži si pa tega ne moremo privoščiti in to dobro
               veste. Tukaj je ta razlika in od tukaj je sedaj tisto, kar predsednik odbora ve in to
               tudi pokomentiral in je rekel, da se je že vsa leta prej to počelo. Dobro bi bilo
               razmisliti, da se enkrat pa s tem neha. Da se s tem neha. Torej to pomeni, da se
               naredi tisto, kar se plača. Ampak veste kaj bo šele potem. Potem bo šele problem.</p>
               <p>Pojdimo pa na integralni proračun. Dajmo se dogovoriti kaj bomo plačevali iz
               proračuna in kaj bomo plačevali iz zdravstvene blagajne. Sedaj se dogaja to, da
               zdravstvena blagajna plačuje nekaj kar sploh ni treba, da bi plačevala, govorim o
               košarici, ki bi jo bilo treba očistiti in govorimo o tistem, kar bi moralo iti iz
               proračuna za razliko in potem bi imeli bolj razčiščene pojme kaj kdo karkoli plačuje.
               Ne pa tako, da se danes praktično delajo dogovori septembra, plačujejo pa se razlike
               za nazaj decembra. Potem pa koncu sedajšnji v.d. pove, seveda se je vsako leto nekaj
               plačevalo, ampak vedno prepozno in s tistim denarjem nisi mogel ničesar narediti. Vsi
               vemo in smo v začaranem krogu. In že za naslednje leto, se že v naprej točno ve kaj
               se bo spet zgodilo in bomo spet gledali isti film kot vsako leto.</p>
               <p>Danes, brez zamere predlagateljica, si omenila izolski primer za kar sem srčno upal,
               da ga ne boš. Pa veste zakaj? Ker je nekorektno. Izredno nekorektno. In ker ste ga
               omenili, predsednik, zato moram sedaj razpravljati v tej smeri, žal, mi je žal, da
               danes ni predsednik Zdravniške zbornice tukaj ni. Pristal je na logiko, da se
               kriminal zbanalizira do te mere, da se rajši najde krivca ministra, ne pa kriminalca,
               ki je naredil uboj. Najprej nad drugo osebo, potem pa še nad seboj. In za povrh
               politika zlorabi to, da se pogovarjamo o čakalnih vrstah. Ne fer, nepošteno in
               nekorektno. To se ne dela. Preprosto se ne dela, ker vsi vemo, da čakalne vrste so
               zaradi drugih razlogov in v najboljšem zdravstvenem sistemu bomo vedno imeli norca,
               ki se bo spravil na nekoga. In potem se bomo spraševali ali imamo dovolj
               varnostnikov, imamo dovolj ne vem česa itd. To vedno generira niz enih vprašanj. Eden
               dan pred tem se ni nihče spraševal ali je dovolj poskrbljeno za varnost v teh
               bolnicah. <stage type="mag">(nadaljevanje)</stage> Kolegica,
               imaš ti besedo, ali imam jaz? Imam, hvala lepa.</p>
               <p>Tisto, kar je pomembno pri celi zadevi pa je, in danes smo slišali eno plat kakšnih
               čakalnih vrst imamo. Gospod v.d. direktor Zdravstvene zavarovalnice je naštel svoj
               vrstni red, kako ga on vidi. Skozi finančno plat, ker je čisto korektno, in ni kaj za
               dodati. Lahko ga razdelimo tudi drugače. Delno tako, kot ga je predstavila ministrica
               za zdravje v svojem uvodu, kar pa je tudi pomembno, in prav, da vemo, da je pač to
               mreža prepletenih sistemov. Kdo vse je odgovoren za čakalne vrste, da so danes takšne
               kakršne so? Zato govorimo, da je potrebno zgodovino razčistiti, zato, ker če ne bomo
               vedeli, kako prihaja do čakalnih vrst, ne bomo vedli, kateri ukrepi so potrebni,
               zato, da jih lahko spremenimo. Imamo klasične, običajne čakalne vrste, ko se nekdo
               postavi v vrsto z napotnico zdravnika z odločitvijo, da prosto potrebuje, bodisi prvi
               specialistični pregled ali pa odločitev specialista, da potrebuje nek določen poseg.
               Tukaj mislim, da je stvar čista. Potem imamo drugo vrsto čakalne vrste, ko je nekdo
               pripravljen počakati na določeno storitev, zato ker želi imeti točno določenega
               zdravnika. In je prostovoljno, bom rekel, na nek način pristal, da gre celo čez rok
               neke določene vrste. In tukaj imamo tudi čisto sliko.</p>
               <p>Potem pa imamo še eno vrsto, ki se ji reče mnoštvo nekega, kar pravzaprav je
               neopravičljivo ali pa na nek način bom rekel razumljivo. Bodisi zaradi tega, ker ne
               more priti do posega zaradi svojih osebnih razlogov, ali zaradi tega, ker je bolan in
               ni primeren za določen poseg, ali pa celo zato, ker si je premislil in šel med tem že
               nekam drugam, na papirju pa še vedno čaka v vrsti. In zato bili zanimivo in bo
               zanimivo, ko bomo imeli realno sliko čakalnih vrst, še enkrat pogledati tisti graf,
               ki ga je kazal kolega tamle čez mizo.</p>
               <p>Jaz sem prepričan, da ne bo vrsta navzgor, ampak najmanj kar je, da bo stagnacija, in
               ne bo trenda. Da bomo pa mi krivuljo dol obrnili, se bo moglo pa še kaj drugega
               zgoditi, preden se bo krivulja navzgor obrnila.</p>
               <p>Naslednji razlog je zelo pomemben za čakalne vrste, oprostite, ni samo sistemske
               narave, da je potrebno zakon spremeniti. O tem, kar smo danes govorili, veliko. Ampak
               je tudi organizacija v javnih zavodih. Organiziranost. Danes sem prepričan, da stvar
               ni enako kvalitetno organizirana po vseh javnih zavodih in zdravstvenih inštitucijah.
               Ni. In prepričan sem, da so eni zdravniki maksimalno obremenjeni in eni pridejo, bomo
               rekli, elegantno skozi sistem. In mirno dočakajo svojo pokojnino.</p>
               <p>In zato, a veste govoriti, da smo si vsi enaki, da so vsi zdravniki krasni, in da je
               vse super in so oni kvalitetni. Sam sistem ne funkcionira, zato ker jim ne damo
               denarja in oni ne morejo opraviti svojega dela, jaz preprosto ne verjamem. Ker v
               vsakem poklicu imamo neverjetne vlečne konje, neverjetne strokovnjake in neverjetne
               lenuhe. Samo to si moramo na glas povedati. Ampak zdravniku direktno nobeden tega ne
               bo rekel, ker se ga boji, ker ne ve, ali ga bo jutri rabil. Ali bo jutri na njegovem
               stolu ali na njegovi mizi sedel? To je ključni problem. Strah belih uniform. Še
               zdravstveno osebje poglejte, kako se jih bojijo.</p>
               <p>Imamo pa požvrtovalno na drugi strani določeno osebje, od zdravnikov do vsega
               ostalega osebja, ki so pa izvrstni strokovnjaki. In potem ta primerjava, ki jo danes
               slišim. Zanimiva primerjava, prav dobra za diskusijo in kot izziv. Ali nekdo, ki je
               delal 60 pacientov v 8 urah, ker je preutrujen, ne bo mogel delati še naprej.
               Strinjam se, da je utrujen, ampak on sam se bo odločil. Ali bo pristal nato, da bo
               delal ali ne?? Ker zanimivo, to se tukaj vprašamo, ali bo delal popoldne za privat
               žep, se pa nikoli ne vpraša… Ali lahko dokončam, kolegica predlagateljica? Takrat pa
               je on pripravljen garati, ker veste zakaj, ker dela za svoj žep. In ve zakaj <stage type="mag">(nadaljevanje)</stage> se odpoveduje. Vprašanje
               je, če je to dobro, če imamo mi tako preobremenjen kader. Zato se dostikrat sprašujem
               kdaj je utrujen in kdaj ni utrujen. To je neverjetno. Sam imam vedno problem pri tem.
               Ali lahko pride do magnetne resonance? Potem pa slišim primerjave nekje čakam dva
               meseca, potem pa znano platformo, ker so poslanci za vse krivi – na koncu bomo krivi
               tudi za vreme, ker je slabo pada, ker tukaj preveč ropotamo v Državnem zboru. Imamo
               to fantastično populistično primerjavo, ki jo gospod Vrtovec zelo rad daje in potem
               vehamentno kriči o plačah poslancev, češ da si pa lahko vsi vse to sami privoščimo,
               ubogi socialni, ekonomski ljudje, ki pa nimajo denarja, pa tega ne morejo. To je
               čisti populizem.</p>
               <p>Magnetnih resonanc imamo danes več kot smo jih imeli pred desetimi leti. Prepričan
               sem, da danes že marsikateri zdravnik bistveno ali pa po nepotrebi celo prepiše
               magnetno resonanco, ki je včasih ne bi. Pa ne poslabšujem, da se ne bomo razumeli.
               Prepričan sem, da je večina magnetnih resonanc opravičenih od zdravstvenega osebja,
               ki jo naroči, ker hoče imeti določene rezultate.</p>
               <p>Pa vendar tehnologija je šla naprej. Verjamem, da več kot bo magnetnih resonanc, cene
               bodo padale. Problem pa je sprotne amortizacije in investicije. To je večji problem,
               ki ga imamo in smo o tem že razpravljali na tem odboru.</p>
               <p>Danes sem slišal celo to primerjavo. Gospa Alenka Bratušek, ki je ni več med nami,
               ker je svoje že povedala, je dala primerjavo, pa sem v tistem obdobju njen sodelavec
               skupaj v stranki, ko smo imeli ta problem z bankami. Danes primerjati čakalne vrste z
               bankami je nekorektno. Oprostite, nekorektno. Pa sem bil takrat eden tistih, in bom
               tudi povedal na glas kako je to izgledalo. Do zadnjega dneva nismo povedali kaj bomo
               naredili. Ministri na Vladi, ko so se prvič odločali o tem, da bodo šli v nadzarovano
               likvidacijo Faktor banke, so bili bledi in zeleni preden so se odločali o tem, ker so
               se bali ali bodo v soboto, naredili pa so to v petek zvečer, zaradi tega ker so
               vedeli, da bodo do ponedeljka banke zaprte, zato da ne bi bile kolone pred bankomati.
               Do zadnjega nihče ni vedel. In ko je prišla prva informacija o bančni luknji in ko se
               je odločalo o najemu kredita je bila to enkratna odločitev. Mi pa vemo, da z enkratno
               odločitvijo v čakalnih vrstah, ne bomo rešili problema, ker ste to naredili že leta
               2006 in 2007, ko ste izdatno financirali financiranje za dodatno opravljanje
               določenih storitev, zato da bi zmanjšali čakalne vrste. Danes smo leta 2016 čakalne
               vrste so trendu zaraščanja. Dajte mi razložiti zakaj. Zato ker je bil to enkraten
               ukrep. Zato ker niso bile še druge faze.</p>
               <p>Vi predlagate znotraj priporočil celo eno stvar. Nujno je potrebno napraviti ločen
               načrt za takojšnje skrajšanje čakalnih dob kot v obdobju 2006 in 2007 in načrt za
               dolgotrajnejšo rešitev. Upam, da ne bo takšen načrt kot je bil 2006 in 2007, ker mora
               biti boljši, ker mora biti drugačen, ker mora biti s takšnimi ukrepi, ki bo
               učinkoval. Zato takega priporočila ne morem sprejeti, ker smo to že enkrat naredili v
               preteklosti. Ne mislim vas sedaj karati, daleč od tega, zakaj ste to naredili. Ne.
               Takrat ste v letih 2006 in 2007 mislili, da boste s tem ukrepom rešili problem
               čakalnih vrst. In ni uspelo. Daleč od tega. Samo ne moremo isti ukrep izvajati še
               enkrat, ki je pokazal, da ne bo pripeljal do teh rezultatov. Tu je treba celovito
               speljati zadevo.</p>
               <p>Zato danes spraševati ministrico kdaj in kje, seveda jo lahko vprašate, absolutno, se
               strinjam, sploh nimam nobenih zadržkov, vendar večkrat na tiskovnih konferencah je
               zelo jasno povedala katere ukrepe bo naredila in kdaj jih bo naredila. Nenazadnje
               nekateri poslanci sami ponavljamo že, ker vemo, <stage type="mag">(nadaljevanje)</stage> kateri bodo naslednji koraki.</p>
               <p>Sam sem prepričan, da bo E-napotnica naredila marsikateri resen vpogled v stanje in
               dejansko situacijo čakalnih vrst. Takrat se bodo razblinili milni mehurčki in takrat
               ne bomo več gledali teh papirnatih grafov od gospoda Vrtovca, ki nam jih bo tukaj
               kazal kaj je in kaj ni. Takrat bo tudi zdravstvena zavarovalnica, takrat bodo tudi
               bolnice izredno zadovoljne, ker bodo imele dejansko res izčiščeno sliko in bodo
               vedele koliko je ura. Takrat bomo znali do evra natančno izračunati kaj to pa sedaj
               finančno pomeni. Pa ne samo to. Koliko rabimo zdravstvenega osebja, kakšne ekipe in
               kdaj tudi prostorsko in časovno potem dejansko izvedemo? Potem pa bomo znali
               izračunati kdaj in kako in na kakšen način bomo lahko zmanjšali te čakalne vrste. Do
               takrat nabijati tukaj na tem odboru, češ da se nič ne zgodi, je preprosto neresno in
               določene stvari se morajo preprosto zgoditi v določenih sekvencah.</p>
               <p>Ministrica je povedala, da traja pilotni projekt, ki bo dal neke določene rezultate.
               S 1. 10. 2016 poskusno. Mi bi si želeli, da bi takrat že vsi stopili v zgodbo
               E-napotnice, pa ne bodo mogli. Ampak zagotovo pa s 1. 1. 2017 in verjamem, da bo ta
               slika jasna.</p>
               <p>Pa še nekaj se bo zgodilo. Ne bo več preskakovanja čakalnih vrst, ker bo to pa sedaj
               jasno kdo je kam skočil in se bo marsikaj videlo iz tega sistema, na kakšen način bo
               stvar funkcionirala. Bo dodatni denar potreben? Nekaj strokovnjakov je zelo jasno
               povedalo, tudi danes nekateri, ja bo potreben. Ampak vse to in vsi ti ukrepi bodo
               zelo jasno povedali kako se bo spreminjal rebalans in kako se bo postavljal tudi nov
               proračun. Danes ne pričakujte, ker noben resen minister danes ne bo povedal točne
               številke. Flancanje od 80 milijonov pa do milijarde so preprosto neresne, ker niste
               povedali kdaj, kam in zakaj. Govorite samo en stavek oziroma dve besedi v besedni
               zvezi, ki se ji reče čakalne vrste. To se mi ne zdi resno.</p>
               <p>Moram reči, da nimam nič proti, da danes govorimo o čakalnih vrstah, niti vas ne
               obtožujem. Samo ta politični prestiž, ki se je zgodil v zadnjem času in se bo
               inskaliral čez en mesec z interpelacijo in takrat boste dali mašno in da boste nehali
               s to gonjo. Dobro, si boste pa kaj drugega izmislili, saj vseeno, saj imate tudi to
               pravico.</p>
               <p>Da končamo in zaključimo to zgodbo. Tej ministrici, da ne bo pomote, sem na začetku
               mandata, ker se je na začetku omenjal hearing, zelo jasno povedal, da pričakujem od
               nje reformo, da če ne bo imela ministra za finance in predsednika Vlade za seboj naj
               pozabi na reformo. Problem pa imamo mi skupaj nekje drugje. Seveda je reforma za vas
               nekaj, reforma je za mene nekaj, reforma je za marsikoga nekaj drugega. Reforma pa so
               spremembe znotraj zdravstvenega sistema. Kakšne bomo pa videli v nadaljevanju?
               Hvala.</p>
            </sp>
            <sp xml:id="SDT7-OZZ-redna-15-2016-09-07.sp28">

               <speaker>PREDSEDNIK TOMAŽ GANTAR:</speaker>

               <p>Imate repliko?</p>
            </sp>
            <sp xml:id="SDT7-OZZ-redna-15-2016-09-07.sp29">

               <speaker>JELKA GODEC (PS SDS):</speaker>

               <p>Moram odgovoriti na te zadeve, ki jih je kolega sedaj navajal. Namreč, da sem
               omenjala primer Izole, ne zaradi čakalnih dob. Vprašala sem ali je takšen zdravnik
               sposoben delati tudi nadure. V nekaterih primerih takšni zdravniki ne smejo delati
               popoldanskega dela. Ali pa bodo sposobni delati tukaj? Tudi tukaj dela za svoj žep,
               ker bo dobil to plačano. Torej ne dela zastonj. To sem spraševala. In nisem omenila
               tega tragičnega primera v smislu češ, spraševala sem o zdravnikih in njihovi
               obremenjenosti. Navajala sem ta podatek, ki sem ga izvedela iz medijev in sedaj ste
               mi potrdili, da je to res. To je ta zadeva. Zato se moram tukaj oglasiti.</p>
               <p>Kolega je, kot vsi veste, zelo dolgo politično kariero tako in drugače in če bi
               pogledali magnetograme pred vstopom v koalicijo in danes bi videli, da v določenih
               segmentih vas, kolega, ne morem resno jemati, ker je bilo včasih drugače, <stage type="mag">(nadaljevanje)</stage> sedaj pa se govori tako.
               Strinjam pa se, da je potrebno, kot ste rekli, spremeniti glede košarice in to je v
               koalicijski pogodbi. Verjetno ste si jo prebrali, ko ste vstopili v koalicijo. To je
               napisano. Ampak kje je to. Tukaj se strinjam z vami, ampak hkrati pa repliciram kje
               to je.</p>
               <p>Danes ste navedli stvari, ki bi jih ministrica zelo dobro uporabila. Je ni. Tega kar
               je v koalicijski pogodbi, ukinitev dopolnilnega zdravstvenega zavarovanja, ureditev
               pravic in obveznosti iz obveznega zdravstvenega zavarovanja na ravni zakona ni. To
               kar ste govorili. Zato se mi zdi smešno takšno podajanje, kot ste ga danes
               podajali.</p>
               <p>Kar se tiče organizacije v javnih zavodih, da niso dobre vsepovsod. Se strinjam. So
               dobri zdravniki, so slabi zdravniki, so leni zdravniki, so leni učitelji, so dobri
               učitelji, so slabi managerji itd. Kdo pa je ustanovitelj javnih zavodov, bolnišnic
               itd.? Ministrstvo.</p>
               <p>Pa poglejmo kaj se dogaja na kadrovanju. Imamo gospoda Kopača v UKC Ljubljana 12
               milijonov v polletju. Sedaj on ni kriv, ampak krivo je vse drugo, ker ni denarja iz
               zavarovalnice itd. Spet smo tam. Tu na vrhu nekje.</p>
               <p>Kar se tiče Izole, ne želim zlorabljati. Samo sprašujem ali takšen zdravnik sposoben
               delati nadure. Jih ni ne tam, ne tu. Ne privat, ne za skrajševanje čakalnih dob. Tega
               se je treba tudi zavedati. Če bo pač prišel ukaz, da mora ta zdravnik delati, se
               sprašujem kako kvalitetno. Pa se ne sme sam odločati. V takšnem primeru se ne mora
               sam odločati. Mora se reči, da tisti, ki je delal polno, ne more delati ne tam, ne
               tam. O Izoli ne bi govorila, ampak ostanimo tam kjer smo. Hvala.</p>
            </sp>
            <sp xml:id="SDT7-OZZ-redna-15-2016-09-07.sp30">

               <speaker>PREDSEDNIK TOMAŽ GANTAR:</speaker>

               <p>Imam kratko repliko tudi sam. Sicer bolj kot zdravnik, kot pa kaj drugega, glede na
               to, da sem še nedavno nazaj tudi delal.</p>
               <p>Ko gledamo podatke o delu zdravnikov in ekip, da ne bo kakšne zamere drugje, so
               slovenski zdravniki po produktivnosti popolnoma primerljivi in v rangu svojih
               evropskih kolegov, ki delajo v bistveno drugačnih razmerah in pogojih. Nobena
               skrivnost ni. Nenazadnje nisem bil tak podpornik uvajanja standardov in normativov
               glede na to, da vemo koliko in kaj kdo naredi, ampak po takih razpravah se mi zdi, da
               ima FIDES prav, da zahteva standarde in normative, ker očitno se zlorablja to kar naj
               bi nekdo naredil ali pa ne naredil v svojih ambulantah. Lahko mi verjamete, da večina
               jih je preobremenjenih, tako kot je bil kolega tisti dan. Moram reči, pa sem lahko
               toliko slabši kot je bil moj kolega, ki sem ga osebno dobro poznal, da sam toliko
               bolnikov v ambulanti nisem nikdar želel sprejeti, ker jih v resnici težko obdelaš.
               Nefer je do bolnika, ki čaka osem ali pa deset mesecev, ko sem bil sam je bilo tudi
               dvanajst mesecev, za pregled za urologu, da ga potem v dveh ali treh minutah,
               starejšega človeka, ki se mora sleči, vržeš iz ambulante. Na ta način govoriti, da
               delajo drugače, še manj pa, da producirajo preiskave ali pa nepotrebne. Danes je pač
               strokovna doktrina drugačna. Odškodninska odgovornost je drugačna. Pričakovanja so
               drugačna. Čisto povsod je preiskav in vsega zaradi tega tudi več. To sem tudi prej,
               ko sem malo razlagal zakaj se pravzaprav čakalne dobe pojavljajo vedno znova in vedno
               več in se bodo tudi v bodoče. Tukaj je jasno zakaj samo denar ne rešuje problema.</p>
               <p>Kar je pa druga stvar, ki sem jo tudi omenil je pa seveda, da pri nas kljub vsemu pa
               bistveno pomanjkanje denarja tudi bistveno prispeva k daljšim čakalnim dobam in da se
               to ne rešuje. Da se je pa reševalo na nek parcialen način kratkoročno, je pa vsa leta
               in povsod. Na ta način smo skrajševali ali pa so skrajševali srčne operacije,
               katarakte, operacije žolčnih kamnov in to uspešno. <stage type="mag">(nadaljevanje)</stage> In danes teh čakalnih dob na teh področjih praktično
               ni več. Danes so pač druge in tudi ministrica navsezadnje s temi 7 in 8 milijonov
               dela točno identično, ker je predvideno za tistih nekaj operacij, kjer so čakalne
               dobe seveda najdaljše, ker je najbolj racionalno in najbolj logično. Dolgoročno
               seveda so pa druge rešitve, kar je pač dejstvo.</p>
               <p>Tudi organizacijsko marsikaj v javnih zavodih ne štima. Poglejte, saj opozarjamo že
               vrsto leto tudi mi in poskušali smo zakone pripraviti, ki niso bili sprejeti, o večji
               avtonomiji vodenja, o večji odgovornosti. Tudi rektorji ves čas opozarjajo, o plačni
               uravnilovki nenavsezadnje, ki ni ne pomembna, da tistega, ki je sposoben opraviti
               dvakrat več, če je, tudi nekaj nagradiš. Žal temu ni tako. V javnem sektorju danes
               ne. Tudi to vpliva navsezadnje. In tudi s tem imajo seveda probleme vodstveni
               delavci, od direktorjev, do predstojnikov in kogarkoli. Predvsem pa še enkrat,
               produktivnost, opravljeno delo v slovenskem zdravstvu je povsem na nivoju razvitih
               držav. In jaz verjamem seveda, da če bi drugje takšna produktivnost bila, bi bilo
               verjetno v marsičem boljše.</p>
               <p>Še glede seveda samega denarja. Poglejte, moramo se zavedati - tukaj omenjamo kaj
               lahko kdo da, kako lahko da - Slovenija je pa pač na žalost država, ki da iz svojega
               proračuna za zdravstvo najmanj. To je pač dejstvo. Damo najmanj, zagovarjamo javno
               zdravstvo, obljubljamo pa največ. To so pač dejstva, ki jih želimo spremeniti, na
               katere se tudi kot zdravstveni delavci vedno sklicujemo, opozarjamo, ampak žal seveda
               neuspešno. In jaz upam, da bo to enkrat postalo uspešno. Da se bo dalo to narediti.
               Verjemite mi, da ga ni zdravnika, ki dela normalno in upam si trditi danes, da kljub
               čakalnim dobam, da ga ni bolnika, pa naj bo najbolj reven, ne vem kdo, ko se pojavi,
               ali pa najbolj bogat, ki neb i dobil najbolj vrhunskih storitev, ki so danes možne.
               Imam kolega, ki je konzul, ki je imel srčni zastoj, bil sprejet v Ljubljani, dobil
               maksimum terapije, ampak so ga v tej bogati državi sprejeli, vseeno povabili,
               poklicali največje strokovnjake. Paste prvo vprašanje je bilo. Kako je to mogoče?
               Kakšno zavarovanje imaš, da so ti vse to nudili v Ljubljani? In to najnovejše stvari,
               ki so bile stare dva, tri mesece, napram ZDA. Ampak verjemite mi, da do tega pride
               vsak bolnik. Ne glede na to, kako se piše in od kje. Je pa res, da imajo velika
               večina lahko težave ravno pri vstopu v sistem, to kar se dogaja. Poglejte, zagovarjam
               zdravstvene delavce, ker vem, ker sem eden njih, in vem kako delajo, vem kako so
               obremenjeni, pa naj bodo to sestre, naj bodo to zdravniki, velika, velika večina.
               Dejstvo tudi je, da tako ZZZS ima podatke seveda točno kaj je kje opravljeno kot jih
               imajo tudi bolnišnice. Točno se ve, koliko, kaj je kdo operiral, koliko pacientov je
               pregledal. Vsi ti podatki so danes poznani. Nobene skrivnosti ni. Samo naslednji
               korak, ki ga je pa treba narediti pa nekomu to nekaj tudi povedati, priznati, ali pa
               tam kjer je težava, seveda tudi kadrovsko okrepiti, tega ni želel vsa leta nihče
               slišati.</p>
               <p>Zagovarjam ta del. Mislim, da je korektno, ker v resnici, to da se z takšnim
               pomanjkanjem denarja toliko naredi, toliko let že, je predvsem in v veliki meri res
               zasluga zdravstvenih delavcev, ne politike. Pa čeprav sem zdaj jaz ,sedaj tukaj
               sedim. Toliko.</p>
               <p>Zdaj pa ima besedo gospa Muršič Bojana</p>
            </sp>
            <sp xml:id="SDT7-OZZ-redna-15-2016-09-07.sp31">

               <speaker>MAG. BOJANA MURŠIČ (PS SD):</speaker>

               <p>Hvala lepa, predsednik, za besedo. Spoštovana državna sekretarka, vabljeni, kolegice
               in kolegi.</p>
               <p>Končno po dobrih oziroma slabih treh urah tudi moja beseda. Torej veliko je bilo že
               danes povedanega, tako da pri tem vsem strokovnem mnenju, ki ga je podal tudi gospod
               Gantar pa tudi Jani in predlagateljica, res se bom po vsej verjetnosti kar nekajkrat
               ponavljali.</p>
               <p>Moram reči, da tudi za nas Socialne demokrate so čakalne dobe, ki so trenutno v
               zdravstvu <stage type="mag">(nadaljevanje)</stage> skrajno
               zaskrbljujoče. Nekajkrat smo že podali predloge reševanje teh skrajševalnih dob.
               Ugotavljam tudi, da ministrstvo prisluhne na naše poslanske pobude. Zadnja moja
               pobuda se je nanašala na čakalne dobe v zobozdravstvu in spremembo pravilnika o
               pacientovih pravicah. Tako da tukaj mislim, da koraki so naprej.</p>
               <p>Prav tako je naš poslanski kolega Janko Veber pred dobrim tednom dni podal tudi
               predlog za skrajševanje čakalnih dob, da se vse čakalne dobe omejijo do največ 90
               dni. Temu se pridružujem tudi sama, kajti daljše čakalne dobe, ki so, so že kar skrb
               vzbujajoče za bolnike, ki pač čakajo na določene posege.</p>
               <p>V bistvu lahko rečemo, da 250.000 ljudi v Sloveniji čaka v teh čakalnih vrstah. To je
               skoraj vsak 8 prebivalec Slovenije. V zadnjem letu je povečanje za dobrih 10 %.
               Vprašali smo se zakaj so ta povečanja. Moram reči, da sem na tem mestu pričakovala
               mogoče tudi odgovor s strani vršilca dolžnosti direktorja UKC mogoče tudi Maribor,
               ali v Mariboru zasledujejo takšna ravnanja kot so se začela dogajati sedaj v bolnici
               Novo mesto, ker so z vzpostavitvijo urgentnih centrov nastale daljše čakalne dobe na
               razna slikanja.</p>
               <p>Urgentni center, kot sami vemo, imaš celotno diagnostiko v enem koraku in zgodi se
               to, da lahko pacienta iz javnega zdravstvenega zavoda pošljejo in mu rečejo, da naj
               pacient obišče urgentni center ali pa tudi koncesionar, kot sem zasledila v zadnjem
               dopisu oziroma članku, da je sam koncesionar podal svojemu pacientu podal predlog, da
               naj obišče urgentni center, kjer bo imel celotno diagnostiko. Takšen pacient resnično
               obišče urgentni center. Tam ni čakalnih dob in vsa razpoložljiva sredstva in ves
               razpoložljivi kader, ki je, se posveti temu pacientu. Zato se te čakalne dobe tudi na
               podlagi urgentnih centrov in slikanj in raznoraznih CT-jev, ki se opravljajo,
               podaljšujejo. V teh urgentnih centrih bo potrebno pristopiti in zagotoviti več
               sredstev in se tudi zorganizirati, da potem druge čakalne dobe tistih, ki čakajo na
               redno in hitro, se ne bodo podaljševale.</p>
               <p>Dolge čakalne dobe vplivajo tudi na povečanje bolniškega staleža. Mislim, da moramo
               in da smo vsi tukaj zato, da se te čakalne dobe resnično skrajšajo. Kajti kakor hitro
               imamo nekoga, ki čaka tri mesece na prvi ambulantni pregled pri specialistu, potem
               doseže specialistični pregled, potem ima diagnostično obravnavo in tudi tukaj so
               dolge čakalne dobe. Da pa ne omenjam, da je potrebno še potem do kakšnega
               operativnega posega, je pa še dodatnih 500 dni. Torej, nek pacient lahko čaka tudi
               štiri leta na operativni poseg. Kaj se zgodi s takšnim pacientom? Lahko je tudi
               teoretično štiri leta v bolniškem staležu. Kaj to pomeni za zdravstveno
               zavarovalnico? Po vsej verjetnosti vršilec dolžnosti zdravstvene blagajne povedal, da
               so se zaradi podaljšanja oziroma bolniških staležev daljših od 30 dni po statističnih
               podatkov v letu 2015 je bil ta strošek 19 milijonov evrov. Torej, če bi ta sredstva
               namenili za skrajšanje čakalnih dob bi bili že en korak naprej.</p>
               <p>Ministrica je omenila tudi, da so vzroki za povečanje čakalnih dob tudi vodenje
               pacientov na različnih seznamih. To je velika rak rana našega zdravstva in naših
               seznamov. Tudi sami ne vemo kako dolge so čakalne dobe, kajti nekega konkretnega
               seznama, kjer bi se to vodilo nimamo. Upam, da bo zaživelo E-naročanje, kot je bilo
               predlagano oziroma povedano v začetku.<stage type="mag">(nadaljevanje)</stage> Z 1. 10. 2016 v določenih zdravstvenih domovih oziroma v
               zdravstvenih zavodih, s 1. 1. 2017 pa naj bi zaživelo v celoti. Seveda tam se bo
               videlo koliko je tega preskakovanja čakalnih dob in kako to tudi zmanjšati.</p>
               <p>Hitro odkrivanje bolezni, njeno preprečevanje je ključ kateremu želimo vsi
               pristopiti, imeti zdrave ljudi in zadovoljene, to je vsekakor naš moto in naša želja
               vseh.</p>
               <p>Velikokrat je bilo danes tudi omenjeno, da je denarja premalo. Se s tem tudi
               strinjam, da je potrebno več denarja nameniti, bom pa res rekla, da je tudi pri sami
               organizaciji dela v samih zavodih potrebno pristopiti na drugačne načine, da bi se te
               čakalne dobe tudi skrajšale.</p>
               <p>Govorili smo tudi o analizah. Resnično je, da smo dve leti čakali na analize. Jaz
               mislim, da so te analize pripravljene sedaj čakamo na te zakone, ki bodo nastali na
               tej podlagi in nekako resnično kot smo že govorili Socialni demokrati pričakujemo, da
               imam ministrica pripravljene stvari. Z nekaterimi smo že bili seznanjeni, nekateri se
               še pripravljajo in do konca leta pričakujem, da bo marsikaj jasnega.</p>
               <p>Res pa je, za čakalne dobe kjer so bolezni v tistem stanju, da jim je treba takoj
               pomagati za takšne enostavno ne sme biti nobene čakalne dobe. Je pa res, da zdravnik
               splošne medicine velikokrat ne more oceniti ali je pacientovo zdravstveno stanje res
               tako ogroženo, da bi pa res bilo potrebno pod nujno ga obravnavati v specialistični
               ambulanti.</p>
               <p>Zdaj glede teh čakalnih dob, bom tudi rekla, setigrafija konkretno. Napotnica hitro.
               Vsi vemo, kaj to pomeni. Čakalna doba do treh mesecev, čakalna doba v Mariboru 326
               dni. Zdravnica, mislim, ta gospa medicinska sestra na šalterju pač reče, čakalna doba
               je takšna, normalno vsak pacient reče, pač takšna je, v kolikor bo karkoli prej
               prišlo do težav z zdravstvenim stanjem, se poslužiš potem drugih stvari. Lahko pa se
               tudi v tem konkretnem primeru lahko zgodi, da pride do kakšnega zastoja srca in potem
               je situacija malce drugačna. Jaz srčno upam, da s to gospo, ki sem pač glede tega
               govorila, da do tega ne bo prišlo, ker želim vse najboljše pri njenem zdravju.</p>
               <p>Zdaj, gospa Godec, oziroma predlagateljica, škoda da je zdaj ni tukaj, je govorila o
               dolgoročnih ciljih. Se strinjam, dolgoročni cilji so ključni, ključno pa je tudi, da
               imamo kratkoročne cilje. Glede na vso situacijo, ki je, pričakujem, da bomo imeli
               kratkoročni cilj, skrajševanje čakalne dobe. Naj res,tako kot sem že v začetku
               omenjala, da se bodo vse čakalne dobe skrajšale na najmanj 90 dni.</p>
               <p>Vsi si tudi želimo zagotoviti primerno zdravstvo, javno zdravstvo za vse ljudi enako.
               Kajti vemo, da je tudi zasebno zdravstvo dobrodošlo, je dober korektiv zasebnemu,
               vendar tega zasebnega zdravstva si vsi žal ne morejo, ali pa ne moremo privoščiti,
               vsaj pri določenih storitvah ne. Zato je potreben ukrep takoj.</p>
               <p>Pa če mi dovolite, da nekako tudi zaključim? Pomanjkanje denarja ne sme biti izgovor,
               da bi bile predolge čakalne dobe. Umreti ne sme nobeden državljan zaradi tega, zato
               je potrebno čim več in čim prej prednostno financirati čakalne dobe in s tem
               zagotoviti kakovostno javno zdravstvo. Pa naj bo na tem mestu dovolj za enkrat. Hvala
               lepa.</p>
            </sp>
            <sp xml:id="SDT7-OZZ-redna-15-2016-09-07.sp32">

               <speaker>PREDSEDNIK TOMAŽ GANTAR:</speaker>

               <p>Hvala lepa. Ponovo ima besedo gospod Möderndorfer.</p>
            </sp>
            <sp xml:id="SDT7-OZZ-redna-15-2016-09-07.sp33">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa za razpravo. Seveda lahko po poslovniku odgovorim samo za razpravo, ker na
               repliko ne morem replicirati. Žal sem zato počakal v vrsti. Najprej gospe Godec,
               dolgo politično kariero, jaz nisem toliko star, da nisem toliko star, da bi imel take
               dolge politične, še mal pa bom udbovec ratal v takih izjavah.</p>
               <p>Zdaj pomembno je predvsem<stage type="mag">(nadaljevanje)</stage> to, kadarkoli razpravljam ni tistih, s katerimi
               razpravljam. Godčeve ni. Tisto kar je pomembno je predvsem to, da tisti, ki bo želel,
               hvala bogu imamo to v arhivu, si prebrati moje razprave na Odboru za zdravstvo, bo
               lahko videl, da so ene in iste in identične. In nobenih sprememb ni. Vedno enako
               razmišljam, vedno sem enako kritičen in vedno enako z enim samim ciljem – da se stvar
               izboljša. Nobenih diametralnih nasprotij ni. Zato govoriti o tem kako spreminjam
               mnenja, je naravnost perverzno. Hvala bogu da se da to preveriti. Tako da ne bomo
               govorili v prazno. In če boste našli, mi dajte prinesti in me tu na križ javno
               pribite, ko boste to našli v magnetogramih. Seveda ne boste.</p>
               <p>Kar se pa tiče, predsednik, vaše razprave, glede na to, da ste imeli repliko, sicer
               nisem dobro vedel na kaj. Govorili ste sicer o normativih. Sam sem govoril predvsem o
               tem, da je treba razlikovati tisto, kar je gospa Godčeva omenila, kdaj je človek
               utrujen in kje in na kakšen način. Seveda dela vsak za svoj denar. Ampak eno je
               delati kot zasebnik, eno pa je delati za plačo, zato sedaj ne tukaj obračati stvari.
               Nisem govoril o normativih. Lahko pa govorimo tudi o normativih, ampak o tem pa teče
               en drug projekt.</p>
               <p>Kar se pa tiče zagovarjanja zdravstvenega osebja, pa moram reči, da ga nisem nikoli
               napadal. Povem pa dejstvo, da razlike so. In če si tu za tem omizjem tega ne znamo
               priznati, potem imamo problem. In če bomo govorili, da so vsi enaki, da so vsi super
               in krasni, potem ne vem kje je potem problem. Govorim o tem. Hvala bogu, je pa še
               vedno večina zdravstvenega osebja od zdravnikov in vsega suporta, ki paše zraven, da
               ga ne naštevam, še vedno dobri, ker drugače sistem ne bi funkcioniral. Razen če kdo
               misli kako drugače. Če misli, naj pove in naj pride z dejstvi. Hvala.</p>
            </sp>
            <sp xml:id="SDT7-OZZ-redna-15-2016-09-07.sp34">

               <speaker>PREDSEDNIK TOMAŽ GANTAR:</speaker>

               <p>Me veseli, da je to priznanje zdravstvenim delavcem. Razprava gospod Branko Zorman.
               Izvolite.</p>
            </sp>
            <sp xml:id="SDT7-OZZ-redna-15-2016-09-07.sp35">

               <speaker>BRANKO ZORMAN (PS SMC):</speaker>

               <p>Hvala, gospod predsednik. Predlagateljica je povedala, da so čakalne dobe kar
               državljane boli in jasno je, da to s pridom izkoriščajo. Tudi sam ne morem mimo
               izolskega primera, ki so ga tako zdravniške organizacije, predvsem Zdravniška
               zbornica in pa FIDES in predlagatelj in Nova Slovenija izkoristili za to, da uperijo
               prst na ministrico in v bistvu dejansko poanto tega dogodka preusmerijo k nekomu, ki
               za to ne more biti kriv.</p>
               <p>Pojdimo sedaj na te čakalne dobe. Gospod Vrtovec je kazal en graf. Zelo pozorno sem
               gledal te grafe in sem opazil eno zadevo. Čakalne dobe rastejo od začetka pa do konca
               tega sprintanega lista, nekje vmes pa je vertikalna črta, kar naj bi bil nastop
               ministrice oziroma začetek tega mandata. Ampak sedaj je škoda, da gospoda ni več
               tukaj, da bi nam pokazal ta graf, ampak ta graf raste od začetka lista do konca
               lista. Kar pomeni, da čakalne dobe niso problem od zdaj in so bile že prej. Zakaj so
               te čakalne dobe sedaj statistično v številkah daljše kot so bile, je bilo tudi že
               veliko povedano in ne bi niti ponavljal, da je eno metodologija in eno to, da se
               sedaj pojavljajo bolj konsistentno kot prej. Dejstvo pa je tudi demografija
               preventivne medicine itd. Ampak, da ne bomo sedaj v te stvari zahajali.</p>
               <p>Noben danes pa ni konkretno govoril o enem od vzrokov za čakalne vrste. Meni je žal,
               da gospoda Kuštrina ni tukaj. Res sem se veselil te razprave danes <stage type="mag">(nadaljevanje)</stage> z njim, ampak soočanje v Državnem
               zboru s poslanci ni zmožen. Z veseljem je pa verjetno kakšen populističen intervju
               tam pred začetkom seje dal. Ampak, ko se je razprava začela, je šel.</p>
               <p>Zakaj to govorim? Zaradi tega, ker vso to famo so do plafona pripeljale ravno
               zdravniške organizacije, tako Zdravniška zbornica Slovenije kot sindikat FIDES ob
               pomoči predlagatelja in Nove Slovenije. Pri tem pa zamolčijo in pozabijo na neka
               dejstva in predvsem na soodgovornost le-teh. Še enkrat se opravičujem, ker bom
               govoril o njih in jih ni tukaj. Vendar mimo tega pač ne morem.</p>
               <p>Ugotavljamo vsi, da je premalo denarja, hkrati pa vsak racionalen ve, da tudi če damo
               notri neomejeno denarja ob obstoječi kadrovski ekipi, ni možno izvesti vseh posegov,
               vseh storitev, ki bi jih bili pacienti potrebni, zato da spravimo čakalno dobo na
               nič, kar je jasno neuresničljiv cilj.</p>
               <p>Sedaj pa poglejmo zakaj, med drugim, je kadrovski primanjkljaj takšen kakršen je.
               Problem se začne že v izobraževalnem sistemu, ki traja toliko let kot traja. Šest
               let. Po šestih letih po presoji te iste zdravniške stroke ta mladi zdravnik kljub
               temu, da je jasno že opravljal prakso med študijem, ni sposoben praktično ničesar,
               ampak mora opravljati še specializacijo. To je moral opravljati šest let. Ne spuščam
               se v to ali je šest let prava številka. Dejstvo je, da mora specializirati in se v
               bistvu še v praksi prekaliti. Ne spuščam se sedaj v to. Ampak samo govorim o tem, da
               če je uspešen študent in če je vse super in če dobi takoj po študiju, če je razpisana
               specializacija, je najmanj dvanajst let od kar je začel študirati do takrat, ko je
               sposoben za samostojno opravljanje tega poklica.</p>
               <p>Sedaj pa k bistvu problema. Kdo pa je tisti, ki vsa ta leta z javnim pooblastilom
               razpisuje specializacije? S tem je povezano število razpisanih specializacij. To je
               Zdravniška zbornica Slovenije. Gospod Možina, kot predsednik Zdravniške zbornice
               Slovenije, se v neki reviji prejšnji teden odziva na moje trditve in pravi, da
               Zdravniška zbornica Slovenije razpisuje specializacije, ampak potrjuje jih pa
               Ministrstvo za zdravje.</p>
               <p>Ne bom se spuščal v to kako so prejšnji ministri pregledovali te razpisane
               specializacije. Ali so jih korigirali ali jih niso korigirali, ker tega ne vem, ampak
               očitno je, da stvari niso štimale. Dejstvo pa je, da ta ministrica sedaj in to
               ministrstvo sedaj pod njenim ministrovanjem te sezname pregleduje in jih dopolnjuje.
               Da Zdravniška zbornica Slovenije ne ve kakšne so potrebe po kadrih, to se pravi
               sprenevedanje, da ne bi vedeli kakšne so potrebe, ne bi šlo čez, glede na to, da
               dobijo potrebe od posameznih zdravstvenih ustanov. Zakaj so jih razpisovali manj in
               zakaj so in to na tem mestu trdim, umetno ustvarjali vsa ta leta pomanjkanje
               nekaterih – predstavnik Zdravniške zbornice Slovenije odkimava. Še enkrat poudarjam,
               tukaj na tem mestu trdim, da so umetno ustvarjali pomanjkanje določenih profilov v
               zdravstvu, tako anesteziologov, revmatologov, itd., je dejstvo. Dejstvo je tudi to,
               da je predsednik FIDES-a že koliko let. In če pogledamo še povezavo med gospodom
               Kuštrinom in gospodom Možino je jasno, da te dve organizaciji <stage type="mag">(nadaljevanje)</stage> dihata eno.</p>
               <p>Rekel sem, da je pomanjkanje anesteziologov. Gospod Kuštrin je anesteziolog. Sedaj pa
               naj si državljani sami potem ustvarijo sliko zakaj anesteziologov manjka. Da bom pa
               to trditev podkrepil, jo bom podkrepil s sledečim. Ko je nek minister že v
               preteklosti želel zaradi taistega problema čakalnih dob, ki so bile prevelike,
               interventno na nek način uvoziti zdravnike iz tujine, sta obe zdravniški organizaciji
               temu nasprotovali. Le-te zdravniške organizacije, v katerih so zdravniki, ki naj bi
               jim bilo za blagor pacientov v prvi meri. Sedaj delam mogoče kakšnemu zdravniku,
               ampak ne mislim tako. Govorim o, pa jo bom imenoval tako, tako imenovani zdravniški
               eliti. To se pravi, da ne govorim o vseh zdravnikih. Temu sta obe organizaciji
               nasprotovali, tako FIDES kot Zdravniška zbornica Slovenije. Zdravniška zbornica
               Slovenije si je izmislila en kup nekih kriterijev, ki jih morajo le-te izpolnjevati
               in noben teh kriterijev ni izpolnjen.</p>
               <p>Kljub temu se je takrat pred leti en tak interventni uvoz zdravniku zgodil. In na
               istem smo danes. Ta ministrica je predlagala isto, da se pripelje zdravnike iz tujine
               in pri tem projektu pomagajo, ker smo ugotovili, da samo denar ne bo dovolj.
               Zdravnikov je enostavno premalo, čakajočih na poseg pa je preveč. Te zdravniške
               organizacije so zopet našle razlog in nastopile proti temu. To so tisti, ki na te
               predolge čakalne dobe najbolj opozarjajo. Vi predlagatelji ste na isti barki, ker
               govorite iste stavke in iste besede, zato naslavljam tukaj in vas in obe
               organizaciji.</p>
               <p>Sedaj pa še to. Glede dodatnih sredstev za zdravstvo. Če sem si pravilno zapisal, kar
               je gospod Sušelj bodoči v. d. direktor ZZZS povedal, je v tretji kategoriji čakajočih
               na posege toliko in toliko pacientov in vrednost teh pacientov po cenah, ki jih ZZZS
               plačuje, je 24 milijonov. Za ta namen, prav za to tretjo skupino, je ministrstvo že
               dalo 8 milijonov. Če znam kaj računati, je to tretjini od vsega potrebnega. Tretjina
               od vsega potrebnega je za predlagatelje nič. To je brez veze 8 milijonov. To ni nič.
               Pa ni samo 8 milijonov, ampak je še dodatnih 8 milijonov. 8 milijonov je pa za tiste
               prve specialistične preglede in diagnostiko. To se pravi, da govorimo o 16 milijonih.
               Sedaj 16 milijonov je za nekoga nekaj, za nekoga nič. Mislim, da je to kot
               kratkoročni ukrep super ukrep, da pa ni dovolj, glede na vse številke, je tudi
               res.</p>
               <p>Glede naročanja bi rad še nekaj povedal, kar ni bilo povedano. Veseli me, da je bil
               ta dogovor sklenjen na tem delovnem sestanku, ki je bil med ministrstvom in
               direktorji zdravstvenih ustanov, da se od 1. 10. 2016 začne uporabljati E-naročanje v
               nekaj zdravstvenih ustanovah, od 1. 1. 2017 poznane papirnate napotnice več ne bomo
               imeli. Vsi razpravljavci, ki ste o tem razpravljali niste povedali ene zame tudi
               ključne zadeve. Eno je, da bo ta pregled čakalnih vrst prvič sedaj dejansko realen.
               Do sedaj so bolnišnice to zelo manualno? sporočale, kot so sporočale po metodi, kot
               so sporočale in če greste gledati čakalne sezname na strani NIJZ vam bodo takoj padle
               v oči primer kje imate pričakovana čakalna doba je toliko in toliko, potem pa poseg
               dejansko opravljen pa v tretjini tega časa. To se pravi, da nekaj s tem zajemanjem
               očitno ne štima. En del razloga za te številke je tudi <stage type="mag">(nadaljevanje)</stage> v tem. Skratka, ko bo E–naročanje bodo te
               čakalne dobe popolnoma znane. Točno se bo vedelo, kje so te potrebe tudi po regijah
               itn. in tudi vodstva bolnišnic bodo lahko temu primerno potem v nadaljevanju svoj
               proces prilagajala.</p>
               <p>Kar se mi zdi pa najbolj pomembno je pa tudi to. Vsak pacient, čakajoč pacient, ki je
               napoten na kakršenkoli že pregled ali poseg, bo imel tam pregled, kakšne so čakalne
               dobe po posameznih bolnišnicah. In če je v Ljubljani na primer čakalna doba 1 leto, v
               Mariboru pa recimo pol leta, je potem seveda na pacientu, da se odloči ali si bo to
               čakalno dobo skrajšal in šel na poseg v Maribor in bo tam na vrsti v pol leta ali pa
               bo čakal eno leto. Tega danes ni možno. In ta pilotni projekt za boljše upravljanje
               čakalnih dob, ki poteka zdaj v teh šestih bolnišnicah, tudi kaže že na neke
               ugotovitve, ki bodo s pridom verjamem, da potem uporabljene v temu prihajajočemu tako
               zakonu o pacientovih pravicah, kot pravilniku o dopustnih čakalnih dobah.</p>
               <p>Za enkrat toliko, se bom pa verjetno še odzval.</p>
            </sp>
            <sp xml:id="SDT7-OZZ-redna-15-2016-09-07.sp36">

               <speaker>PREDSEDNIK TOMAŽ GANTAR:</speaker>

               <p>Hvala lepa. Predno dam naprej besedo, se bom ponovno vključil v razpravo tudi
               sam.</p>
               <p>Jaz imam, ko se zdajle tole poslušal pri nekaterih stvareh občutek, da me ni bilo
               zraven, ko sem, a slučajno sem bil.</p>
               <p>Interventni zakon, se pravi zdravniki iz tujine. To je bil zakon, ki ga je minister
               Marušič predlagal, mislim, da je bil v letu 2011 sprejet. Dejansko je bil sprejet po
               nujnem postopku zaradi že takrat zavedanja, da je situacija dokaj kritična. Treba pa
               je vedeti, da prvič na sprejemanje teh zdravnikov jasno, da zdravniške organizacije
               niso imele vpliva. Poleg tega pa, če si kdo predstavlja, da je bil to en velik naval
               povpraševanja iz drugih držav, se močno moti, ker Slovenija že dolgo tudi za
               zdravnike ni več atraktivna država, da bi pri nas iskali zaposlitve. In tisti, ki so
               pa bili prosilci za zaposlitev, večinoma so bili iz nekdanje Jugoslavije, kjer so
               razmere bile še nekoliko slabše, ki pa ni del evropske skupnosti in zato so bili
               zahtevni postopki nostrifikacije diplom in izpitov specialističnih in podobno, ki
               trajajo tudi lahko več let. In zato iz te moke ni bilo kruha in zato se tudi ni dalo
               s tem problemom na ta način problema reševati.</p>
               <p>Po drugi strani je bil, tudi če je ta ukrep bil, morda sprejet dosti prepozno glede
               na to, da pa že takoj za tem verjetno predvsem razlog je ustanovitev in delo tudi
               Medicinske fakultete v Mariboru, da smo imeli mi v Sloveniji v trenutku v tistem času
               2012 in 2013 nekaj 100 zdravnikov brez službe. In bi bil velik absurd sprejemati
               tujce zdravnike, ki smo jih pa mi plačali in šolali pa pustiti na cesti. Pa ne glede
               nato, da specializacija traja nekaj let.</p>
               <p>Tudi prejšnja leta, ne glede na vse, ima določeno vlogo, brez dvoma, Zdravniška
               zbornica, predvsem zbornica ne sindikat. Treba pa je vedeti, da so bile velike
               omejitve v zaposlovanju, da ne rečem, na koncu v ZUJF-u, kjer se je postavljajo
               prepovedi pa sem ga še celo jaz kot minister kršil, ker sem podpisal koliko
               zdravnikov lahko sprejmemo. Ampak tudi prejšnja leta. Ker filozofija daleč nazaj, to
               je bila v zavodu, eden od direktorjev bivših, pa ga ne bom omenjal kateri, je rekel
               ni problem zaposliti nekaj zdravnikov, ampak problem je, ker ti zdravniki toliko
               novih stroškov naredijo in tega denarja mi nimamo in zato ne bomo zaposlovali. In te
               omejitve so se dogajale konstantno. Za zdravnike in tudi za ostalo osebje v
               bolnišnicah. Enostavno, zdravstvo je bilo praktično ves čas v varčevalnem programu.
               Jaz sem bil direktor pred ne vem petnajstimi leti malo manj, že takrat pa še
               prej.</p>
               <p>Zato mislim, da je res nekorektno zvračati odgovornost za pomanjkanje zdravnikov na
               zdravnike. Tukaj dajmo biti pošteni, <stage type="mag">(nadaljevanje)</stage> biti korektni do tega, ne glede na to kaj si kdo misli o
               Zdravniški zbornici Slovenije, o zdravniškem sindikatu ali ne vem o komu od
               partnerjev, ki danes v tem sodelujejo. Dejstva so pa kljub vsemu malo drugačna. Jih
               pač poznam. Zato bi prosil, da se o podatkih prikazuje na korekten način. Sedaj ima
               besedo gospod Pojbič. Repliko ima gospod Zorman.</p>
            </sp>
            <sp xml:id="SDT7-OZZ-redna-15-2016-09-07.sp37">

               <speaker>BRANKO ZORMAN (PS SMC):</speaker>

               <p>Gospod predsednik, ne vem o čem sem bil nekorekten.</p>
            </sp>
            <sp xml:id="SDT7-OZZ-redna-15-2016-09-07.sp38">

               <speaker>PREDSEDNIK TOMAŽ GANTAR:</speaker>

               <p>V obtoževanju zdravnikov za stanje na področju … zdravnikov Slovenije.?</p>
            </sp>
            <sp xml:id="SDT7-OZZ-redna-15-2016-09-07.sp39">

               <speaker>BRANKO ZORMAN (PS SMC):</speaker>

               <p>Vsako svojo obtožbo sem tudi utemeljil. Tako da ne vem o čem sem bil sedaj
               nekorekten, saj nisem samo nekaj povedal, pa potem nisem utemeljil. Ampak ne bova
               midva na tem mestu o tem razpravljala.</p>
            </sp>
            <sp xml:id="SDT7-OZZ-redna-15-2016-09-07.sp40">

               <speaker>PREDSEDNIK TOMAŽ GANTAR:</speaker>

               <p>Gospod Pojbič.</p>
            </sp>
            <sp xml:id="SDT7-OZZ-redna-15-2016-09-07.sp41">

               <speaker>MARIJAN POJBIČ (PS SDS):</speaker>

               <p>Hvala lepa, gospod predsednik, saj sem z vaših ust slišal sedaj veliko pomembnih
               stvari, tako da bom dodal samo še nekatere. Imeli ste prav, moram reči.</p>
               <p>Največjo vladno stranko in to SMC in gospoda, ki je govoril pred vami, opozoril samo
               na to, in vse tiste poslanke in poslance, ki sedijo iz te poslanske skupine tukaj v
               tej dvorani, ali se zavedajo statusa, ki ga v tem trenutku imajo v tej družbi in v
               tej državi. Bom pa sedaj utemeljil zakaj. Če vi mislite, da so strokovne institucije
               v tej družbi v zdravstvenem sistemu in pa tiste stranke, ki opozarjamo na
               problematiko čakalnih dob v tej družbi, in gremo v napačno smer, potem je z vami
               nekaj narobe. Vsaka normalna družba bi to razumela, ker je to problem, ki se
               praktično dotika toliko in toliko državljank in državljanov Republike Slovenije
               oziroma pacientov, bi bilo najmanj higienično, da bi vi to situacijo razumeli in
               skupaj z ustreznimi institucijami in z opozicijo skupaj iskali primerne rešitve za
               nastalo situacijo.</p>
               <p>Če danes nisem bil tukaj, sem bil pa v pisarni in vseskozi poslušal razpravo.
               Neprestano od nekih posameznikov ali SMC ali pa večina s te stranke poslušam kako je
               to pač napačno, da mi skupaj s strokovno javnostjo opozarjamo na eden izjemno
               problematičen problem v naši družbi. Mislim, da je to neokusno. To pa je neokusno in
               skrajno sprevrženo in perverzno dejanje. Ker slovenske državljanke in državljani in
               pacienti točno vedo pred kakšnim problemom so ko pridejo in čakajo po 400 ali 500 dni
               na to, da bodo rešili svoj problem.</p>
               <p>Danes me je nekdo izmed poslušalk in poslušalcev, ki to sejo gleda, zapisal tudi
               naslednje: »Pridem do zdravnika, se mi neka situacija zgodi, katerakoli že, potem mi
               rečejo, da na poseg ali karkoli lahko pridete čez toliko in toliko dni.« Potem pa se
               s tem ta gospod ali gospa ne strinja in reče, da se s tem ne strinja. Potem pa
               rečejo, da ni problema, če boste samoplačniško to zadevo naredili pa lahko pridete
               jutri ob 11.00 uri. In potem v tej naši družbi govorimo o javnem zdravstvu. Kdo še
               mene lahko tukaj prepriča? Direktno se norčujete z nami. Kako mi lahko potem govorimo
               o javnem zdravstvu, če pa stalno več slovenskih državljank in državljanov mora
               plačevati stvari, da lahko rešuje situacijo in hkrati rešuje tudi ta državni sistem,
               ker zmanjšuje čakalne dobe. Če se ne bi ljudje sami plačali, tudi tisti, ki nimajo
               nič ali pa zelo malo, veste kje bi bile danes čakalne dobe. Do Državnega zbora in od
               Maribora do sem. Vi govorite, da zagovarjate sistem javnega zdravstva. Lepo vas
               prosim kje živite. Spoštovani gospod Zorman, če bi o tem vprašanju razmišljali in
               vem, da je vas, gospod Zorman, zagotovo poklicalo na stotine ljudi in so vam rekli,
               poglejte, če plačujem to zavarovanje, to zavarovanje, na koncu moram pa vse sam
               plačati, če hočem rešiti problem, sicer pa moram čakati toliko in toliko mesecev in
               toliko in toliko dni. Mislim, da je to pomembno vprašanje in o tem vprašanju se mi
               tukaj danes pogovarjamo.<stage type="mag">(nadaljevanje)</stage> Ali nekateri nič ne razumete, ali pa ste pač po naključju
               prišli v parlament, pa sploh ne razumete osnovnih stvari? Ali pa ne vem? Ali pa
               nočete? Ali zagovarjate mrtvo hladno neke rešitve, nek status in neko situacijo, ki
               je nesprejemljiva, ki vam ljudje govorijo, da je nesprejemljiva? Ljudje to ne morejo
               več prenašati.</p>
               <p>Namesto da bi skupaj z nami tisti, ki opozarjamo, se pravi tukaj nismo deljena
               strokovna javnost in ni deljen tudi velik del politike, ker smo skupaj prepričani, da
               to ni dopustno in da je ta problem resnično treba začeti reševati in začeti ga je
               treba reševati tam, kjer je ključno.</p>
               <p>Sam sem danes zelo in danes zaključujem razpravo na tak način, zelo povedal kako se
               je treba lotiti tega problema. Se pravi denar, sistemske rešitve in preprečiti
               korupcijo. In če bi ta Vlada po tej poti šla, bi imela vseskozi popolno podporo
               opozicije.</p>
               <p>In dragi gospe in gospodje, da še en stavek rečem okoli prioritet. Pa si poglejte to,
               kar piše tu. Vsi si poglejte. Poglejte si. Od kdaj do kdaj na novo zaposlenih 4000
               javnih uslužbencev. Ali se vi sploh zavedati koliko je to denarja? Se vi zavedate? In
               ste se vprašali, v katerem sektorju so se ti ljudje zaposlili. Ali je to obraz te
               koalicije, ki lahko zagovarja, da v zdravstvu ni denarja? Da ni možno najti denarja
               za zdravstvo, za teh 4000 novih uslužbencev, ki so se od lanskega leta do letos
               zgodili pa je denar. To je za vas obraz pred slovenskim narodom in to je za vas
               navadno besedičenje, ko poskušate zavajati slovensko ljudstvo na način, da bi še
               vnaprej lahko določene zgodbe funkcionirale kot mali bogovi, na drugi strani pa ubogo
               slovensko ljudstvo, ubogi slovenski človek, tisti mali, za tiste z minimalno plačo in
               upokojenci z 200 ali pa do 500 evrov itd., pa ne more živeti. Teh ljudi je stalno
               več. In namesto, da bi namesto zaposlovali v javnem sektorju in državnem sektorju, ta
               denar plasirali v gospodarstvu, v realni sektor, tisti, ki ustvarja in potem ne bi
               bilo nobenega problema najti denar, zato da se čakalne dobe zmanjšajo in skrajšajo
               zelo hitro in na drugi strani sistemske rešitve. Ker če mi danes čakalne dobe
               zmanjšamo, nič ne pomaga, ker se ponovi problem. V dveh, treh letih bodo čakalne dobe
               take kot so danes. SE pravi, da moramo obojestransko morajo stvari teči usklajeno.
               Sem rekel, sistemske rešitve, denar in pa korupcijo na ničelni ravni. In verjemite
               mi, lahko tukaj reče kdo kar hoče, meni naj reče kar hoče in danes naj razpravlja kar
               hoče, prepričan sem, da imam prav. 500 % ne 100 %. Ker tu ne rabiš ničesar drugega
               kot pa navadno kmečko logiko in nič drugega ne rabiš znati. Nič več. Tisti, ki pa
               zagovarjajo, da se nič ne da, se pravi, pa imajo v svojih možganih neko drugo logiko.
               In veste katera je ta logika. Poglejte, ta logika je ta žep. Taka logika je tistih,
               ki pravijo, da se ne da nič narediti. Sramota.</p>
               <p>Meni je žal, da moram na tak način v Državnem zboru razpravljati. To ne neverjetno.
               Ampak moram, ker nočete poslušati in nočete slišati kaj govorim. Kdo je tisti, ki
               danes vodi državno politiko? Kdo je tisti, ki je odgovoren za državo? Kdo? Točno se
               ve kdo. Sam pa bom pomagal in bom naredil čisto vse kar je v moji moči, kot Marijan
               Pojbič, kot član Slovenske demokratske stranke, da bom pomagal to zgodbo pripeljati
               do tiste točke, o kateri sem govoril.</p>
               <p>Lepo vas prosim, ne sprenevedajte se. Ne obračajte zgodbo v preteklost in ne vem kam,
               ker s tistim ne moremo rešiti problema. Mi smo pred tem problemom danes, včeraj smo
               tudi bili in ga nismo rešili, smo pa danes in od danes naprej ga začnimo reševati.
               Meni je vseeno kdo je na oblasti. Ve pa se kdo je odgovoren. To pa je pomembno. In če
               vam opozicija ponudi 100 % pomoč, ko gre za tako pomemben projekt, potem se čudim na
               kaj čakate. Ali čakate, da bo prej mandata konec? Ali čakate in se bojite, da bi
               slučajno resnično vstopili v neke stvari, kjer bi se morale neke stvari razčistiti?
               Ali so povezave premočne? In to je temeljno vprašanje. Zato bi bilo to potrebno, to
               pa sedaj povem zelo jasno, glasno in za tem stojim. <stage type="mag">(nadaljevanje)</stage> Marsikatere strukture v ministrstvih, ki so tam po
               desetletja na istih pozicijah takoj zamenjati. Takoj zamenjati. S tem bi presekali
               lovke, ki so povezane, ki držijo pod kontrolo sistem, da ne more dihati. In to je
               večina v naših podsistemih, podoben problem. In to je nujno potrebno, če želimo priti
               korak naprej. Povezave je treba presekati. In to je dejstvo in tak način bomo videli
               koliko bo na koncu denarja ostalo v zdravstvenem sistemu, ki zdaj gre mimo vseh zgodb
               nekam v tretjo zgodbo. In to je tisto kar je napačno in narobe.</p>
               <p>In še enkrat, s tem pa zdaj resnično zaključujem, dajmo se ne ukvarjati s tem, kar se
               je dogajalo včeraj, predvčerajšnjem, tiso ni več možno spremeniti. To kar pa je
               danes, jutri pa je možno spremeniti. In vsi tukaj, ki sedimo noter, jaz sem
               prepričan, da bi morali biti pripravljeni, da se tega lotimo tudi na tak način kot
               sem tudi že povedal, kako je možno priti do rešitev. In vas lepo prosim in lahko
               kdorkoli, karkoli reče, jaz sem prepričan, da je moja diskusija izjemo korektna,
               izjemno poštena, dobronamerna in točno to kar sem povedal, za tem stojim in me
               nobeden ne more prepričati, da temu ni tako, zaradi tega ker poslušam kar mi ljudje
               govorijo. In pomembno je, kar ljudje povedo. Zame je to pomembno, ker sem politik,
               izvoljen od ljudi ne od teh, ki sedite tukaj.</p>
            </sp>
            <sp xml:id="SDT7-OZZ-redna-15-2016-09-07.sp42">

               <speaker>PREDSEDNIK TOMAŽ GANTAR:</speaker>

               <p>Hvala lepa. Zdaj še replika. Potem, želite še kot predlagatelj pa ministrstvo še
               besedo? V redu, dobite. Ker mislim, da bi bil čas, da gremo na glasovanje o temu
               predlogu. V redu. Replika najprej.</p>
            </sp>
            <sp xml:id="SDT7-OZZ-redna-15-2016-09-07.sp43">

               <speaker>BRANKO ZORMAN (PS SMC):</speaker>

               <p>Kolega Pojbič, tudi nam je žal, da morate tako razpravljati. Verjemite.</p>
               <p>Zdaj pa jaz ne vem, jaz sem tudi tako kot kolega Gantar, celo sejo tukaj notri. Kdo
               pa je govoril, danes oziroma razpravljal ali do predstavnikov ministrstva ali od
               vabljenih ali pa od koalicijskih poslancev, da se nič da narediti. Jaz tega stavka
               nisem slišal. Tako, da ne zavajajte, ne zavajate pa tudi s tem ko govorite o temu
               primeru, ki ste omenjali, da nekdo plačuje zavarovanje, ne dobi pa možnosti
               zdravstvene storitve. To ni res. Samo ni nujno pa, da jo dobi seveda danes. Če
               govorimo o neki zadevo, na katero je treba čakati. Poslušajte. Tako vi, kot jaz, kot
               zgoraj, spodaj, kjerkoli, smo deležni popolnoma istega zdravstvenega varstva, ker smo
               vsi v istem sistemu, isto plačujemo prispevke in iste ustanove nam nudijo to
               zdravstveno varstvo. Tako, da zavajanje, da kdo, ali pa revni, ne morejo priti do
               storitev, to je zavajanje. To je zavajanje. Zdaj če pa, kdo hoče preko vrste priti do
               neke zdravstvene storitve in jo je pripravljen plačati sam, se pravi kot
               samoplačniško, potem je to pač njegova odločitev. Ampak ne morate iz tega obrniti
               logiko nazaj, da jo tisti prvi ni deležen. To je pa zavajanje. Jaz se zelo odlično
               razumem, vi pa očitno ne.</p>
               <p>Zdaj bi pa še nekaj rekel. Očitno tudi niste poslušali, ko je bilo na začetku
               predstavljeno, ko je ministrica predstavila kakšne so kratkotrajne in kakšne do
               dolgotrajne rešitve? Zato sem vesel, da bo državna sekretarka zdaj še enkrat
               ponovila. Pa verjetno še, kaj dodala za lažje razumevanje. In zaradi že opisanih
               korakov, ki jih je ministrstvo naredilo tako kratkoročnih kot planiranih dolgoročnih,
               ki bodo, kot rečeno še enkrat pojasnjeni, bomo mi glasovali proti temu
               priporočilu.</p>
               <p>Izkoriščam še to priliko, seveda, da napovem, kako glasovali. Hvala</p>
            </sp>
            <sp xml:id="SDT7-OZZ-redna-15-2016-09-07.sp44">

               <speaker>PREDSEDNIK TOMAŽ GANTAR:</speaker>

               <p>Ne more biti na repliko. Besedo ima državna sekretarka gospa Tušar.</p>
            </sp>
            <sp xml:id="SDT7-OZZ-redna-15-2016-09-07.sp45">

               <speaker>SANDRA TUŠAR:</speaker>

               <p>Hvala za besedo. Spoštovani poslanci. Čakalne dobe in čakalne vrste so realnost
               Slovenije. In na Ministrstvu za zdravje nam je mar zaradi njih zato, ker nam je mar
               za paciente, za državljane. In mi na Ministrstvu za zdravje nismo tisti, ki pravimo,
               da se nič ne da<stage type="mag">(nadaljevanje)</stage>
               narediti.</p>
               <p>Ministrica vam je predstavila kratkoročne ukrepe. Ti so 7,9 milijonov za posege, ki
               jih nismo tako, kot ste vi, gospa Godčeva, rekli, izbrali kar tako. Izbrali smo jih
               na osnovi strokovnih kriterijev in dolgih čakalnih dob.</p>
               <p>Potem je dodatnih 8 milijonov za prve specialistične preglede in za osnovno
               diagnostiko, ki je na to navezana. In obe te rešitvi sta zapisani v splošnem dogovoru
               2016. In ne, da bodo kasneje enkrat dani. Je pa drugo vprašanje in nato vprašanje smo
               že delno v diskusijo odgovorili, da zdravstveni zavodi teh prvih pregledov niso
               sposobni naenkrat narediti zato, ker je pomanjkanje kadrov in pomanjkanje tima.
               Dolgoročni ukrepi, ki jih je prav tako ministrica predstavila, so sprememba
               zakonodaje, ki bo vložena proti koncu leta. Sprememba financiranja, postopnim
               povečevanjem zdravstvenih timov, e-naročanje in boljša integracija in sodelovanje med
               posameznimi nivoji zdravstva. In hvala vam, sprejeli bomo vse ponujene roke, za
               konstruktivno sodelovanje.</p>
               <p>Zdaj bi pa rada samo še povedala, da ni korektno, da manipulirate s številkami o
               čakalnih dobah. So dolge, ne bom rekla, da niso dolge. Vendar, ko ste navedli
               številke za krčne žile. Zanima me na kakšen način ste jih pridobili? Kaj je to
               povprečno? Namreč, zdaj objavljeno 1. 9. v načasu, Splošna bolnišnica Brežice čakalna
               doba za operacijo krčnih žil 60 dni, realizirana čakalna doba, to se pravi dejansko
               pa pacienti čakajo do operativnega posega bistveno manj, to je 30 dni, en mesec. Res
               v Splošni bolnišnici Brežice.</p>
               <p>Prav tako za krčne žile v Splošni bolnišnici Izola, pričakovana čakalna doba
               objavljena 1128 dni, realizirana 369 dni. Tukaj je nekaj kar dejansko ne drži. Eden
               od teh podatkov verjetno ne more držati. Tako, da nekaj je tudi v tem, da Excelove
               tabele ne držijo popolnoma in, da te podatki so morda tudi zavajajoči in zato
               počakajmo na podatke, ki se bodo zgodil v okviru e-naročanja.</p>
               <p>S tem, kar govorim ne zmanjšujem pomena čakalnih dob in čakalnih vrst.</p>
               <p>Pa še nekaj bi rada povedala gospe Muršičevi. Čakalne dobe 90 dni, tak kot je vaš
               predlog niso realne, niso realne vsaj ne v kratkem času. In še nekaj, vseh čakalnih
               dob na vse zdravstvene storitve ne glede na zdravstveno stanje, ne smemo enačiti in
               ne smemo zahtevati in pričakovati, da na vse se čaka enako. Zato pa obstajajo
               strokovni kriteriji.</p>
               <p>Jaz mislim, da ne morete reči, da nismo nič naredili. Lahko pa rečete, da nismo
               vložili zadosti zakonov. Pa bomo tudi to naredili tukaj pa seveda potrebujemo tudi
               vaše sodelovanje. Hvala.</p>
            </sp>
            <sp xml:id="SDT7-OZZ-redna-15-2016-09-07.sp46">

               <speaker>PREDSEDNIK TOMAŽ GANTAR:</speaker>

               <p>Še v imenu predlagatelja gospa Godec.</p>
            </sp>
            <sp xml:id="SDT7-OZZ-redna-15-2016-09-07.sp47">

               <speaker>JELKA GODEC (PS SDS):</speaker>

               <p>Spoštovana sekretarka, jaz sem že pred pol leta ponudila naše sodelovanja. Torej,
               naša vrata so vam odprta vedno, ampak do sedaj tega sodelovanja ni bilo, in tudi ob
               vložitvi vseh zakonov do sedaj, zakonov niste predstavili. Torej, s te strani še
               enkrat poudarjam. Ponudili smo vam roko, tega ni bilo.</p>
               <p>Kar se tiče <stage type="mag">(nadaljevanje)</stage> zavajanja
               s strani podatkov. Pred seboj imam analizo Nacionalnega instituta za javno zdravje in
               ne excelovih tabel, ki jih vi navajate. In v tem notri piše – lahko navajam najvišjo
               čakalno dobo ali pa tako kot vi najnižjo – operacija krčnih žil povprečna čakalna
               doba 480,5 dni, UKC Maribor 1052 dni, Brežice 60 dni, Mediana čakalnih dob 360 dni,
               skupno število čakajočih 7676. Torej, še enkrat poudarjam. Pred seboj imam cel
               fascikel različnih mesečnih poročil Nacionalnega instituta za javno zdravje in si
               številk ne izmišljujem. To je ena zadeva. Prosim, ker si tega ne dovolim, ker sem
               naravoslovec in grem po številkah, ki so nekje v statistiki. Seveda pa si statistiko
               lahko obrnete tako kot vi. Brežice 60 dni. Lahko pa tudi sama povem, da Maribor ima
               1000 dni. Sprašujem pa vas, zakaj to dovoljujete? Zakaj potem bolnikov iz Maribora ne
               daste v Brežice?</p>
               <p>Kar se tiče dodatnih 8 milijonov. Vi nenehno govorite, da boste dali oziroma namenili
               še dodatnih 8 milijonov. Na vaši spletni strani piše: Skrajševanje čakalnih dob in
               imate vse navedeno na katerih področjih bo to, potem je zadaj še slikica. Plačali
               bomo vse prve preglede pri specialistu in osnovno diagnostiko, ki je potrebna za
               razjasnitev diagnoze na področju kardiologije, nevrologije, na primer UZ? srca in
               obremenilno testiranje. To razumem teh 7,9 milijona. Če bi izvajalci zmogli in bili
               pripravljeni narediti vse prve preglede, bi to zneslo še dodatnih 8 milijonov. To kar
               ste rekli, da ni kadrov, da bi izvedli prvi specialistični pregled. Teh 8 milijonov
               ne morete dati in ne govorite, da ste jih dali. Ker potem je to populistična izjava.
               Niste, ker ni kadrov. To ste sama povedala. In to je zavajanje. Sama vam berem ven te
               zadeve.</p>
               <p>Čakalne dobe so bile na začetku seje realnost sveta, na koncu pa so čakalne dobe
               realnost Slovenije. To je zelo zanimiv preobrat v izvajanju, ampak strinjam se, da so
               realnost Slovenije. Ker ko sem šla sedaj na hitro gledati Evropo samo za astroskopijo
               kolena, ker nisem uspela vseh teh zadev pogledati, Danska, Nizozemska en mesec,
               Slovenija petnajst mesecev. To je realnost Slovenije.</p>
               <p>Vsi razpravljavci v bistvu enako ugotavljamo ali pa se strinjamo s tem, da čakalne
               dobe so problematika, ki jo je potrebno reševati in zato so tudi naša priporočila, da
               se pripravi dolgoročni, ne samo kratkoročno tako na hitro in potem še operirate s 7,9
               milijoni in 8 milijoni, potem pa sem na koncu ugotovila, da 8 milijonov ne bo, ker ni
               možno to izvesti. Potrebno je tudi dolgoročno, da je treba tudi samo zakonodajo
               spremeniti in da jo boste pripravili do konca leta.</p>
               <p>Še enkrat močno dvomim v to vašo sposobnost ministrstva, ne vas osebno, ampak
               ministrstva, da bo to naredilo, če pa bo, pa še enkrat vrata so odprta tudi v
               poslanski skupini Slovenske demokratske stranke. Upam, da boste končno sprejeli to
               ponudbo, če jo do sedaj niste.</p>
               <p>Strinjamo se tudi s tem, da je potrebno več financ. To smo slišali iz različnih
               strani. Po drugi strani pa vidimo kje denar odteka in bi bilo treba tudi to
               pogledati, čeprav se strinjam vedno tudi s tem, kar govori gospod Gantar, da to
               odtekanje denarja ni sedaj vzrok, da ne bi se večja sredstva namenjala. Ampak treba
               je tudi to pogledati na ministrstvu. Mislim, da je skrajni čas, da se tudi s tem
               začnete ukvarjati in da tudi tu pogledate.</p>
               <p>Obtožujete tudi varčevanje v prejšnjih letih. Bil je omenjen tudi ZUJF. ZUJF bi vi
               lahko ukinili. Lani, konec leta. BDP je kazal tisto, kar je v ZUJF napisano, da do
               določene višine BDP se ZUJF preneha veljati. Ampak ne, to vam pač pride prav. Ne
               govorim sedaj ministrstvu, ampak Vladi in koaliciji, da na vsaki seji potem nenehno
               govori o tem ZUJF-u. Dajte ga pa <stage type="mag">(nadaljevanje)</stage> ukiniti. Ne, na nekaterih področjih ga celo še
               podaljšujete, ne Ministrstvo, se opravičujem, ampak Vlada.</p>
               <p>Izgovarjanje na stare bivše ministre, na zdravnike, zdravniško klientelo, Zdravniško
               zbornico. Danes smo slišali očitke takšne in drugačne, torej ministrstvo ne more
               delati, ker pač določene strukture ne dovolijo. Tako si to razlagam. Torej govorimo o
               mafijski državi, kot je govoril predsednik Cerar, ali o čem govorimo, katere
               strukture ne dovolijo ministrstvu, da bi delalo. Slišali smo primere s strani kolega,
               pač, da zaradi tega se ne da, pa zaradi tega se ne da oziroma vzroki so tudi tam. Da
               se nič oziroma, da nismo vsaj, bom rekla, v Poslanski skupini SDS pripravljeni
               pomagati, smo pripravili tudi reformo, predloge. Odzivi pač, češ kje ste pa bili leta
               2004. To smo že navajeni. Ampak tudi tukaj je neke vrste ponujena roka. Pa mislim, da
               tudi iz druge poslanske skupine tudi Zdravniške zbornice kolikor sem spremljala ampak
               pač ne.</p>
               <p>Koalicijska pogodba zavezuje ministrico. Zakonodaja na tem področju ni pripravljena.
               Ministrica je marsikaj obljubljala in ravno to se ji očita tudi v smislu
               podaljševanja čakalnih dob in da vsi državljani plačujemo v zdravstveno blagajno in
               da imamo vsi možnost enake obravnave, tako kot je rekel kolega. Seveda, vsi imamo
               možnost. Ampak realnost je pa malo drugačna. In enaka obravnava ja, čaka eno leto pa
               prej gremo pod rušo ali bomo kaj drugače? To ni izgovor, da imamo vsi enake možnosti.
               To ni izgovor, da pač eni čakajo 90 dni, eni 3 dni eni 90 eni pa ne vem koliko dni.
               To ni izgovor. Da potem na koncu te čakalne dobe po 500 dnevih ali koliko so, boste
               pa imeli enako obravnavo. Pa saj se hecate, no.</p>
               <p>Na drugi strani pa so seveda spet še druge zadeve. Če to verjamete, kolegi, da imamo
               res vsi enako obravnavo potem, jaz upam, da to govorite samo za občinstvo. Za mene to
               ni ista obravnava. Jaz se res opravičujem, ampak marsikdo reče, plačujem v
               zdravstveno blagajno, zakaj pa plačujem, če na koncu moram tako ali tako še plačati
               zraven. Ampak ne plača nadstandard. Jaz razumem, da ti greš v bolnico ležati ali pa
               ne vem, pa hočeš imeti namesto soka, čaj ali nekaj nadstandarda. Ne pa pacient s
               hudimi bolečinami pač ne pride na vrsto, v treh mescih bi lahko prišel, ampak se ne
               zdrži in pač plača tistih 100 evrov ali koliko je bilo zato, da se, ampak to je ista
               obravnava za nas. Če plačuje skozi v zdravstveno blagajno. Na koncu mu pa rečejo ja
               poglej. Je že res, da je to skozi bilo in bo, ampak to ni izgovor, da rečemo bilo je
               in še vedno bo in to je realnost Slovenije, da tako pač je in se nato
               izgovarjati.</p>
               <p>Res še enkrat. Priporočila so res dobronamerna in niso v smislu, še enkrat povem.
               Pred pol leta smo že rekli, da smo pripravljeni sodelovati, enostavno ministrica jaz
               ne vem ministrica, tega ne upošteva. Priporočila so takšna, da se poroča tudi
               Državnem zboru kaj se je naredilo, da mogoče kasneje ne pride do te situacije, češ
               ministrstvo dela, pa nam pravite, da ne. Saj nič ne vemo. Mislim, dajte nam poročati,
               dajte nam reči, dajte na papirju napisati. In priporočila so v tej smeri, da
               ministrstvo pripravi dolgoročni načrte, poroča Državnemu zboru, da se vidi kaj se
               naredi. Ampak takšno obtoževanje kot je bilo s strani koalicije tudi, da so vsi vse
               drugi krivi, da so vzroku v, saj sem si pisala, ne vem kje vse. Potem mislim, da s te
               moke ne bo kruha. In izgovarjanja seveda na bivše ministre. To pa še sploh mimo
               pride.</p>
               <p>Predlagam, da glasuje o priporočilih, ki so in upam, da vsaj nekaj iz tega kar smo
               danes povedali, da se je ministrstva prijelo, da pač državljani želijo enako
               obravnavo. Ne želijo čakati 500 dni in želijo točno, če plačajo<stage type="mag">(nadaljevanje)</stage> v zdravstveno blagajno imeti tudi
               zdravstveno obravnavo, ne takoj, saj vem, da ne gre jutri. To bi bilo nesmiselno,
               ampak čimprej. In da se anomalije v čakalnih dobah oziroma v zdravstvu zmanjšajo. Za
               to je treba tudi zakonodajo, kar smo slišali danes in apeliram na vse, da se ta
               priporočila sprejmejo, ker mislim, da niso nič takšnega, kar bi ministrstvo
               prestrašilo in bi bilo ne vem koliko delati. Bi bilo pa v redu, da se poroča tudi
               Državnemu zboru. Hvala.</p>
            </sp>
            <sp xml:id="SDT7-OZZ-redna-15-2016-09-07.sp48">

               <speaker>PREDSEDNIK TOMAŽ GANTAR:</speaker>

               <p>Hvala lepa. Potem zaključujem razpravo. Prehajamo na glasovanje o vseh točkah
               predloga priporočila skupaj. Želi še kdo besedo glede obrazložitve glasu? <stage>(Ne.)</stage>.
               Potem dajem ta priporočila na glasovanje.</p>
               <p>Pričenjam glasovanje. Glasovanje teče. Zaključujem glasovanje.</p>
               <p>Kdo je za? <stage>(3 člani.)</stage> Je kdo proti? <stage>(8 članov.)</stage></p>
               <p>Ugotavljam, da točke predloga priporočila niso bile sprejete.</p>
               <p>Na podlagi razlage Komisije za poslovnik v zvezi z drugim odstavkom 61. člena
               Poslovnika Državnega zbora ugotavljam, da je obravnava Predloga priporočila v zvezi s
               problematiko podaljševanja čakalnih dob v slovenskem zdravstvu na matičnem delovnem
               telesu končana. S tem zaključujemo drugo obravnavo predloga priporočila na matičnem
               delovnem telesu. Odbor bo pripravil poročilo, v katerega bo to ugotovitev vključil in
               ga posredoval predsedniku Državnega zbora. </p>
               <p>Določiti moramo tudi poročevalca. Če se strinjate, bi bil sam. S tem tudi to točko
               dnevnega reda zaključujemo.</p>
               <p>Preden gremo na 2. točko dnevnega reda ste želeli še nekaj povedati. Samo za
               magnetogram.</p>
            </sp>
            <sp xml:id="SDT7-OZZ-redna-15-2016-09-07.sp49">

               <speaker>JELKA GODEC (PS SDS):</speaker>

               <p>Samo obrazložila bi, da mojega glasu ni, ker sem narobe pritisnila, drugače bi
               glasovala za, ampak sem pritisnila mikrofon. Toliko za magnetogram.</p>
            </sp>
            <sp xml:id="SDT7-OZZ-redna-15-2016-09-07.sp50">

               <speaker>PREDSEDNIK TOMAŽ GANTAR:</speaker>

               <p>Prehajamo na <title>2. TOČKO DNEVNEGA REDA – PROBLEMATIKA USPOSTAVLJANJA PEDIATRIČNIH
                  URGENTNIH CENTROV.</title> Zahteva Poslanske skupine SDS je objavljena na spletni
               strani Državnega zbora. Uvodno besedo bi dal predstavniku predlagatelja. Gospa Nada
               Brinovšek.</p>
            </sp>
            <sp xml:id="SDT7-OZZ-redna-15-2016-09-07.sp51">

               <speaker>NADA BRINOVŠEK (PS SDS):</speaker>

               <p>Predsednik, hvala lepa za besedo. Še enkrat lep pozdrav vsem v dvorani. V uvodu bi
               rada najprej poudarila, da je namen te današnje točke razčistiti predvsem odprte
               dileme in vprašanja, ki se tičejo delovanja oziroma nedelovanja pediatričnih
               urgentnih centrov in upam, da bomo prišli do nekih zaključkov oziroma sklepov.</p>
               <p>Marsikdo, predvsem kolegi poslanci, ampak tudi vi, ki sedite tukaj kot vabljeni, ste
               že sodelovali v lanskem letu pri pripravi Pravilnika o nujni medicinski pomoči. Vemo
               da ta pravilnik je tako v času sprejemanja tako s strani stroke predvsem s periferije
               kot z naše strani doživel precej veliko kritike.</p>
               <p>V Poslanski skupini Slovenske demokratske stranke smo takrat z veliko vnemo
               zagovarjali oziroma se jezili na člen, ki je govoril o dostopnem času mobilne enote.
               Hvala bogu, da ta dostopni čas, ki je delil Slovence oziroma državljane bolnike na
               prvo in drugo razredne, bi bil potem <stage type="mag">(nadaljevanje)</stage> v samem predlogu in objavljenemu pravilniku popravljen in
               upoštevan, tako da sedaj povprečni dostopni čas ne sme presegati 15 minut.</p>
               <p>Rada pa bi tukaj še opozorila na ravnanje ministrice, ki pa je tu med nami ni, da ni
               upoštevala takrat pri objavi tega pravilnika sklepa Državnega zbora, ki je zavezal
               ministrstvo, da mora pred objavo samega pravilnika, le-tega poslati v Državni zbor
               matičnemu delovnemu telesu. Ministrstvo je objavilo ta pravilnika 13. 10., mesec dni
               potem pa smo šele dobili ta pravilnik v Državni zbor.</p>
               <p>Če grem še malo nazaj. Ta pravilnik določa mrežo urgentnih centrov. Se pravi 10
               regionalnih urgentnih centrov in ti centri so bili zgrajeni tudi s pomočjo evropskih
               sredstev. Za to smo dobili okoli 70 milijonov. Žal pa ugotavljamo, da organizacija
               delovanja teh urgentnih centrov se še vedno ni v celoti prilagodila, kar je
               pomanjkanje v prvi vrsti zdravnikov in pa tudi finančnih centrov. Ne bom naštevala
               vse te centre: Jesenice, Novo mesto itd., in s kakšnimi težavami se srečujemo. Rada
               bi pa poudarila tu, kar v Slovenski demokratski stranki poudarjamo, urgentni centri
               so velika pridobitev za Slovenijo oziroma za državljane ali bolnike, kakor želite, s
               tem, da je ministrstvo padlo na izpitu, ker ni predhodno dogovorilo in doreklo mrežo,
               obseg dela in financiranje teh urgentnih centrov.</p>
               <p>Ministrstvo za zdravje je žal pri sami organizaciji nujne medicinske pomoči pozabilo
               na pediatrične urgentne centre. Zato je tudi v času javne razprave glede tega
               pravilnika o nujni medicinski pomoči padlo kar dosti pripomb glede na to, da ti
               pediatrični urgentni centri niso vključeni. Nujna medicinska pomoč je bila torej za
               otroke popolnoma izpuščena iz pravilnika, tako da je sedaj organizirano v okviru
               urgentnih centrov le v Celju, Šempetru in Slovenj Gradcu. Rekla bi, da se mi močno
               zastavlja tu vprašanje kako ste mogli na ministrstvu izpustiti te pediatrične centre
               iz tega pravilnika.</p>
               <p>Ministrstvo za zdravje je glede na vse te pripombe s strani stroke in tudi izvajalcev
               in tudi Slovenske demokratske stranke konec meseca marca letošnjega leta pripravilo
               in tudi predstavilo predlog organizacije PUC-ov. Ta predlog pa je žal popolnoma
               nedodelan in pa tudi ni v skladu s strokovnimi smernicami.</p>
               <p>Ministrstvo oziroma predlog, ki je bil predstavljen, zajema 12 pediatričnih urgentnih
               centrov, kjer je stalno prisoten zdravnik pediater. Če malo poenostavim in povem kako
               si je ministrstvo nekako zamišljalo delo teh centrov, se pravi, otroci so v starosti
               od 0 do 19 let, bi v času redne službe lahko pripeljali svoje otroke tudi k svojemu
               družinskemu zdravniku, v času dežurne službe pa v urgentni center. Mislim, da bo in
               že prihaja do prav velike zmešnjave.</p>
               <p>Kot je tudi pri urgentnih centrih, je tudi tu velik problem pomanjkanja zdravnikov
               specialistov pediatrov, česar pa se ministrstvo zaveda, vsaj to v svojih razpravah
               priznava. V Sloveniji trenutno po podatkih primanjkuje 110 pediatrov. Trenutno je
               res, da se <stage type="mag">(nadaljevanje)</stage> izobražuje
               tudi 212 specializantov, ampak ti bodo šele svojo izobraževanje zaključili tam do
               leta 2012. Premalo pa imamo tudi mentorjev za vse te specializante.</p>
               <p>Torej se srečujemo s kadrovskimi težavami, kot sem že rekla, in zdaj ministrstvo je
               sporočilo za javnost, mislim, da konec meseca aprila tudi zapisali, da bodo starši,
               kot sem že prej rekla, lahko tudi po vzpostavitvi teh pediatričnih centrov svoje
               otroke odpeljali v najbližje dežurne službe. Pediatri in pa diagnostika bodo dostopni
               24 ur tako, da se bodo starši lahko odločili v času dežurstva ali peljejo svojega
               otroka k svojemu družinskem zdravniku v dežurno ambulanto ali pa v pediatrični
               urgentni center. Mislim, da bodo tu starši kar zelo zbegani kam peljati otroka. Ali
               ga peljati k svojemu zdravniku ali v pediatrični urgentni center? Tu se bodo
               pojavljale dileme ali bi šel rajši k svojemu dežurnemu zdravniku, kaj pa če je kaj
               hujšega pa bom moral iti na urgentni center ali pa bom šel na urgentni center,
               pediatrični seveda, pa bom tam glede na to, da bo toliko in toliko bolnikov oziroma
               otrok čakalo, bom tu pač čakal dalj časa.</p>
               <p>Glede teh čakalnih dob vidimo, da s tem se srečujejo prav v pediatričnem urgentnem
               centru v Celju, kjer pravijo, da med tednom običajno nimajo gneče, problematične pa
               so sobote in pa nedelje, ko se število obiskov precej poveča tudi zaradi najmanjše
               poškodbe ali za male bolezni, kot so vročina.</p>
               <p>Sprašujemo se v naši stranki, tudi kaj se bo zgodilo v primeru, da bo večina staršev
               svoje otroke peljala v dežurno ambulanto, seveda se bo odločila, to moramo vedeti, da
               gre predvsem za periferije, ko so že toliko ali toliko starši oddaljeni na primer več
               kot 30 km. V teh dežurnih ambulantah bodo otroci tudi primerno obravnavani, ampak
               problem bo pa to, ker bo pač sredstva za to obravnavo prejel pediatrični urgentni
               center.</p>
               <p>Prav tako se tudi vodstvo javnih zavodov ne strinjajo in tudi ostro protestirajo
               proti novem načinu financiranja pediatričnih urgentnih centrov. Zavod za zdravstveno
               zavarovanje Slovenije je namreč ministrstvu pojasnil, da so v okviru financiranja
               programa nujne medicinske pomoči zajeta tudi sredstva za otroke. Glede na navedeno je
               ministrstvo že pridobilo podatke o številu otrok, ki živijo v določenih občinah, ki
               jih ta občina pokriva oziroma jih pokriva posamezni zdravstveni dom. Na podlagi teh
               podatkov pa je bil pripravljen tudi predlog višine finančnih sredstev, ki bo namenjen
               za pediatrične paciente oziroma otroke.</p>
               <p>Splošna bolnica oziroma pediatrični urgentni center bo moral tako s svojimi sredstvi
               zagotoviti 24 urno pediatrično nujno medicinsko pomoč. Javni zdravstveni zavodi pa
               bodo v tem primeru ostali brez finančnih sredstev. Ministrstvo za zdravje s tako
               nespametnim. vsaj po našem mnenju, načinom financiranja jasno pokaže na to, da so pri
               pripravi in pa organizaciji urgentnih centrov na to populacijo se pravi na otroke
               preprosto pozabili in iz vsega navedenega lahko nekako sklepamo in pa razberemo, da
               bo ponovno moral pacient, se pravi, otrok slediti denarju, se pravi, iz svojega
               okolja v pediatrični urgentni center in ne denar pacientu tako kot ministrica
               vseskozi seveda ponavlja.</p>
               <p>Tudi to sem že omenila, da nismo samo v Slovenski demokratski stranki mnenja, da je
                  <stage type="mag">(nadaljevanje)</stage> je predvidena
               organizacija pediatričnih urgentnih centrov slaba. To menijo tudi izvajalci in pa del
               stroke.</p>
               <p>Predlagatelji s to našo pobudo nekako želimo opozoriti na obstoječi sam sistem
               pediatričnih urgentnih centrov in pa da ta sistem ne zagotavlja neenakopravnosti
               pacientov v zdravniški obravnavi. Namreč, imeli bomo za populacijo otrok samo 12
               vstopnih točk in ne tako kot za vse ostale bolnike. Prav zaradi tega v Slovenski
               demokratski stranki predlagamo, da danes po končani razpravi sprejmemo 7 sklepov, in
               sicer:</p>
               <p>Prvi sklep, da smo se seznanili s to problematiko vzpostavljanja pediatričnih
               urgentnih centrov.</p>
               <p>Drugi sklep, da Ministrstvo za zdravje v roku treh mesecev matičnemu odboru posreduje
               javno mrežo s področja pediatrije na primarni in sekundarni ravni.</p>
               <p>Tretji sklep, da Ministrstvo za zdravje v roku treh mesecev matičnemu odbor na
               podlagi javne mreže s področja pediatrije, predloži trenutno kadrovsko zasedbo,
               obstoječe število pediatrov in potrebno število pediatrov.</p>
               <p>Četrti sklep, da Ministrstvo za zdravje v roku treh mesecev matičnemu odboru
               predstavi terminski načrt vzpostavitve vseh ostalih pediatričnih urgentnih centrov po
               Sloveniji.</p>
               <p>Peti sklep, da Ministrstvo za zdravje v roku treh mesecev pripravi in na matičnem
               odboru predloži kalkulacijo stroškov delovanja pediatričnih urgentnih centrov.</p>
               <p>Šesti sklep, da Ministrstvo za zdravje v roku treh mesecev matičnemu odboru predloži
               način financiranja PUC.</p>
               <p>Sedmi sklep, da Ministrstvo za zdravje v primeru odvzetja finančnih sredstev NMP, čim
               prej določi način in obseg dela v zdravstvenih domovih ter na novo določi normative
               in standarde.</p>
               <p>Upam, da bomo v razpravi zvedeli kaj več. Mogoče je kakšen od teh sklepov že narejen
               in bomo naredili kljukico, v nasprotnem primeru pa spoštovani kolegi poslanci upam,
               da boste te sklepe potrdili. Hvala lepa.</p>
            </sp>
            <sp xml:id="SDT7-OZZ-redna-15-2016-09-07.sp52">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj dajem besedo državni sekretarki oziroma Ministrstvu za zdravje.
               Izvolite.</p>
            </sp>
            <sp xml:id="SDT7-OZZ-redna-15-2016-09-07.sp53">

               <speaker>SANDRA TUŠAR:</speaker>

               <p>Hvala za besedo. Najprej naj na začetku poudarim, da PUC-i, ne gre za pediatrične
               urgentne centre, ne gre za neke posebne dodatne zgradbe, posebne centre, ampak gre za
               umestitev dejavnosti pediatrije v okviru obstoječih urgentnih centrov.</p>
               <p>Ministrstvo za zdravje je v okviru reorganizacije sistema nujne medicinske pomoči
               ugotovilo, da dostopnost do pediatra v primeru urgentnih stanj za otroke in
               mladostnike v večini primerov ni zagotovljena v obliki 24 urne dostopnosti. Zakaj je
               bila umestitev pediatrične NMP izpuščena iz projekta delovanja urgentnih centrov
               težko komentiram. Zato je z vsemi deležniki pristopilo k ureditvi tega področja na
               način umestitve pediatrične nujne medicinske pomoči v obstoječe urgentne centre
               oziroma tam, kjer to prostorsko ni mogoče v neposredno bližino urgentnega centra.</p>
               <p>S tem želimo zagotoviti enotno, varno in kakovostno obravnavo otrok in mladostnikov,
               predvsem pa dostopnost do potrebnih diagnostičnih metod in vseh ostalih specialistov,
               ki lahko nudijo konzultacije.</p>
               <p>S tem namenom je Ministrstvo za zdravje imenovalo delovno skupino, katere članica je
               tudi dr. Tatjana Grmek Martinjaš, zato jo prosim, če lahko predstavi strokovna
               stališča, ki so oblikovana. Naj pa povem, da ta skupina še ni povsem zaključila z
               delom, tako da čisto vseh dokončnih rešitev vam verjetno ob današnji predstavitvi ne
               bomo mogli še podati.</p>
            </sp>
            <sp xml:id="SDT7-OZZ-redna-15-2016-09-07.sp54">

               <speaker>PREDSEDNIK TOMAŽ GANTAR:</speaker>

               <p>Kar izvolite, prosim.</p>
            </sp>
            <sp xml:id="SDT7-OZZ-redna-15-2016-09-07.sp55">

               <speaker>DR. TATJANA GRMEK MARTINJAŠ:</speaker>

               <p>Lepo pozdravljeni. Sem sicer vodja pravzaprav edine delujoče pediatrične nujne
               medicinske pomoči v Sloveniji, ki pa dela že 30 let v Ljubljani. <stage type="mag">(nadaljevanje)</stage> In iz teh izkušenj in organizacije
               smo si pravzaprav lahko pomagali tudi pri organizaciji tega dela urgentnih centrov.
               To je pediatričnega dela urgentnih centrov.</p>
               <p>V bistvu smo imeli pa zelo lahko delo, ker je ideja teh centrov za otroke in
               mladostnike stara že natanko dvanajst let in je bila leta 2006 tudi že sprejeta na
               zdravstvenem svetu in smo jo pravzaprav samo povzeli. Dosegli smo konsenz v stroki in
               smo jo posodobili, tako da ustreza tudi trenutno delujočim in postavljenim urgentnim
               centrom v Sloveniji.</p>
               <p>Moram tudi reči, da se naša postavitev izpred dvanajstih let popolnoma ustreza
               postavitvi urgentnih centrov, ki delujejo, tako da dejansko je to stvar, ki potrebuje
               samo še privolitev in spremembo financiranja v končni fazi.</p>
               <p>Pediatrični dežurni centri so v soglasju z RSK za pediatrijo, ki je najvišji
               strokovni organ pediatrije v Sloveniji in stalno tudi sodelujemo in je ta ideja in
               priporočilo za organizacijo dela v skladu s stroko, ki jo zagovarja pač ta RSK za
               pediatrijo.</p>
               <p>Konsenz stroke je nedvomen, da je edini primerni specialist zdravnik za otroke, je
               specialist pediater in le izjemoma, tam kjer pediatra trenutno še ni, bo pa v
               doglednem času, ker število specializantov je pa veliko, le tam kjer tega ni je lahko
               specialist družinske medicine z opravljenim podiplomskim tečajem iz zdravstvenega
               varstva žena, otrok in mladine. Tako da bi bil masovno v Sloveniji izbrani zdravnik
               otroka družinski zdravnik, to ni res. Več kot 90 % otrok v Sloveniji ima izbranega
               sebi ustreznega zdravnika. To je pediater oziroma šolski zdravnik. Tako da dejansko
               se sicer lahko zgodi, da je njegov zdravnik čez dan družinski zdravnik. Vendar kam
               peljati otroka v času dežurne službe je nedvomno zanj in za državo, najbolj varno, da
               ga pelje k usposobljenemu specialistu, to je pediater, in sicer v urgentnem centru v
               njegovem delu, to je pediatrični urgentni center.</p>
               <p>Za državo zakaj? Prvo bomo imeli 24-urno pokritost s specialistom, ki se s tem
               ukvarja ves svoj karierni čas. Mi delamo samo z otroki. Potem je treba tudi vedeti,
               da specialisti družinske medicine imajo od pediatrije v času specializacije tri
               mesece pediatrije. Naša specializacija traja šest let. Ne zdaj, da je tako dolga
               specializacija, ampak prav gotovo je znanje in poglobljenost iz točno te teme pri
               šestih letih mnogo večja.</p>
               <p>Potem je treba vedeti, da v dežurni službi pomeni pregledovanje otrok s strani
               družinskih zdravnikov podvajanje stroškov, kajti družinski zdravnik, ki se pri svojem
               delu ne ukvarja z otroki, bo takega otroka, naredil edino pravilno, poslal ga bo na
               sprejem. Zato pa ima ostala Slovenija proti Ljubljani en in pol krat večjo
               hospitalizacije otrok, ker večinoma pa, kot je pač znano, v dežurnih službah pa
               pediatrov ni. Stroški so sedaj veliki, zato ker otroke ne gledajo njim primerni
               specialisti.</p>
               <p>Naša delovna skupina, ki postavlja pediatrične urgentne centre je naredila že zelo
               veliko. Postavili smo gravitacije, postavili smo velikosti centrov, postavili smo
               arguritme? ukrepanja kako se bo delalo v malem, srednjem, velikem centru, tako da
               dejansko smo že naredili veliko. Še nekaj moramo zaključiti. Je pa dejstvo, da se bo
               – namreč v Ljubljani <stage type="mag">(nadaljevanje)</stage>
               opažamo, da gravitira že skoraj pol Slovenije v Ljubljano. Verjetno ste že vsi
               slišali za PNMP? na Metelkovi. Mi smo sicer samo za MOL, ampak k nam hodi redno – mi
               imamo 45 % zunanjih pacientov – Škofja Loka, tudi Kranj, Kamnik, Grosuplje, Moravče,
               Ivančna gorica, čeprav ima svojo PHE, in celo do Ribnice, Velike Lašče in do
               Postojne, Vrhnike, Logatca. Torej mi zajemamo pravzaprav 50 % otrok v Sloveniji.
               Opravimo pa približno 25 do 27.000 pregledov letno. Če si boste samo za predstavitev
               pogledali IPP Ljubljana, ki je res eminentna služba, jih pregleda okoli 8.000
               letno.</p>
               <p>Naša stopnja hospitalizacije, torej, za Ljubljano je ena in pol krat manjša kot je za
               celotno Slovenijo, kjer pa ni izven rednega delovnega časa dežurnega pediatra.</p>
               <p>Pediatri izven centralne regije se ali pa ne vključujejo v urgentne centre in
               dežurajo za odrasle, kar je ravno tako nevarno za nekega odraslega pacienta, da ga
               pač gleda pediater kot je nevarno, da družinski zdravnik gleda otroka. In izključitev
               pediatra iz te obveze, da dežura v splošni dežurni službi je humana in tako naj bi
               tudi bilo. Treba je vedeti, da se bodo starši že sedaj in se tudi bodo obračali tam
               kjer je specialist, torej bodo hodili v pediatrične centre. Tu ni bojazni. Je pa
               treba počasi tudi videti, tam kjer je velika frekvenca, tam kjer prihaja veliko
               ljudi, tam potrebujemo tudi veliko kadra in tudi finančna sredstva. Ker ni enako, da
               nekdo dežura za pet otrok v nočnem času ali pa kot pri nas, ko imamo neslavni rekord
               78 otrok od 19.00 do 7.00 ure.</p>
               <p>Bi pa mogoče še kaj dodali pozneje.</p>
            </sp>
            <sp xml:id="SDT7-OZZ-redna-15-2016-09-07.sp56">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj imam od gostov prijavljene tri. To je najprej gospa Jevševar
               Tatjana iz Združenja zdravstvenih zavodov. Izvolite.</p>
            </sp>
            <sp xml:id="SDT7-OZZ-redna-15-2016-09-07.sp57">

               <speaker>TATJANA JEVŠEVAR:</speaker>

               <p>Najlepša hvala za besedo in lep pozdrav tudi v mojem imenu vsem. Sem Tatjana Jevševar
               iz Združenja zdravstvenih zavodov Slovenije. Rada bi predstavila mnenje Združenja
               zdravstvenih zavodov Slovenije glede vzpostavljanja urgentnih centrov in v sklopu
               tega tudi pediatričnega dela urgentnih centrov.</p>
               <p>Na združenju že od vsega začetka uveljavljanja urgentnih centrov v Republiki
               Sloveniji podpiramo uvajanje urgentnih centrov, kar nedvomno pomeni višji standard in
               nivo obravnave pacientov, ki potrebujejo nujno medicinsko pomoč. Torej vsekakor
               predstavlja nadgradnjo dosedanjega sistema izvajanja nujne medicinske pomoči, vendar
               pa hkrati celotno obdobje tudi opozarjamo na aktualno problematiko pomanjkanja
               zdravnikov specialistov različnih specialnosti, ki sodelujejo in bodo sodelovali v
               urgentnih centrih in zelo podobna slika velja tudi za pediatrični del urgentnih
               centrov, kjer je posebno pomembno tveganje, saj gre za zelo občutljivo populacijo.
               Hkrati pa je pomanjkanje pediatrov v tem trenutku izjemno veliko. Če omenim podatek
               na primarnem nivoju, po podatkih aprila 2016 manjka 78 pediatrov, skupaj pa 110, tako
               kot je že gospa tudi navedla.</p>
               <p>Združenje opozarja na vse te probleme in v imenu javnih zdravstvenih zavodov aktivno
               sodeluje pri vzpostavljanju urgentnih centrov, predvsem vzpostavljanju sistema
               financiranja urgentnih centrov in pa v nadaljevanju vsekakor pričakujemo, da
               Ministrstvo za zdravje pri vzpostavitvi urgentnih centrov in še posebej pediatričnega
               dela urgentnih centrov upošteva najmanj, da pridobi mnenje pediatrične <stage type="mag">(nadaljevanje)</stage> stroke, torej,
               razširjenega strokovnega kolegija pediatrične stroke, kar je bil tudi sklep oziroma
               zaveza že omenjenega sestanka z dne 23. 3. 2016 na ministrstvu s predstavniki celjske
               regije, da upošteva kadrovske težave na področju zaposlovanja pediatrov in v sklopu
               tega predlaga predhodni postopni prehod, saj smo tudi slišali podatek, da se pa
               vendarle na tem področju obetajo boljši časi, kajti je kar nekaj specializacij kot je
               bilo tudi navedeno in treba je upoštevati potrebe po dodatnem financiranju v luči
               tega, da gre za višji standard obravnave pacienta in pa tudi novo organizacijsko
               obliko. Hvala.</p>
            </sp>
            <sp xml:id="SDT7-OZZ-redna-15-2016-09-07.sp58">

               <speaker>PREDSEDNIK TOMAŽ GANTAR:</speaker>

               <p>Hvala lepa. Naslednja ima besedo gospa Es Darja. Izvolite.</p>
            </sp>
            <sp xml:id="SDT7-OZZ-redna-15-2016-09-07.sp59">

               <speaker>DARJA ES:</speaker>

               <p>Hvala za besedo. Najprej lepo pozdravljeni v imenu direktorjev zdravstvenih domov
               celjske regije, ki so mu zaupali nalogo, da predstavim naše pomisleke pred poslanci
               in pred predstavniki ministrstva.</p>
               <p>V bistvu bi v prvi vrsti rada poudarila, da direktorji zdravstvenih domov celjske
               regije nismo proti urgentnemu centru, nismo proti pediatričnemu urgentnemu centru
               oziroma po vzpostavitvi tega dela delovanja centra, ampak nas je zmotil sam način
               kako se to pelje in kje se iščejo finančna sredstva. Kaj nas je sedaj v bistvu
               zmotilo? Marca smo bili vabljeni na sestanek, kjer smo pričakovali, da bo potekala
               razprava o uvajanju urgentnega centra in smo bili postavljeni pred dejstvo na kakšen
               način se bo to financiralo, da se bo jemalo od pavšala nujne medicinske pomoči
               zdravstvenim domovom glede na strukturo otrok v deležu prebivalstva. To se pravi, da
               bi določeni zdravstveni domovi zgubili tudi v pavšalu, ker to ne gre plačilo po
               storitvah, ampak gre za prisotnost ekipe nujne medicinske pomoči na terenu, ki ga
               pokrivamo 24 ur na dan s stroški, tudi če gredo otroci v Celje, kar govorim za naše
               zdravstvene domove, se stroški organiziranosti ekipe NMP bistveno ne zmanjšajo. Sama
               mislim, glede na to, da pa kot stroka, kot odgovorna oseba, da vsako rešeno življenje
               pa nekaj pomeni, ne vem če imamo pogum zmanjševati pavšale NMP na periferiji. Mi smo
               najbolj oddaljen zdravstveni dom, menimo z Avstrijo in na drugem koncu so Šmarje pri
               Jelšah.</p>
               <p>V bistvu nas je sedaj tu zmotil način delovanja ministrstva in način iskanja
               sredstev. V bistvu pri sami organizaciji dela resnično poudarjamo težave s
               pomanjkanjem pediatrov. V naši dolini, to kot direktorica Zgornjesavinjske doline
               imamo 2.950 otrok brez enega pediatra. Ker ga enostavno ne dobimo, smo predaleč in
               imamo dejansko tudi kadrovski primanjkljaj. Na žalost sodimo v tistih 10 %
               prebivalstva Slovenije, ko naši otroci – eden otrok v Zgornje Savinjski dolini nima
               pediatra, ampak so razvrščeni v družinsko medicino.</p>
               <p>To se pravi, da je že tukaj en problem, ki ga vidimo zdravstveni domovi, kar se tiče
               samega kadra. Zato je v bistvu naš sklep, da ostro nasprotujemo prekanaliziranju
               denarja iz NMP s primarnega nivoja iz pavšala na pediatrični urgentni center. Če je
               pa ta le del tega in bi mogla biti finančna sredstva zagotovljena v okviru oziroma
               vkalkulirana v okviru delovanja samega centra. V bistvu se nam lahko zgodijo potem
               neljubi incidenti, če se bomo šli po našem mnenju malo rizične službe in bomo rekli:
               16 % otrok iz Zgornjesavinjske doline bo hodilo k pediatru in zaradi tega dobite 16 %
               manj denarja in skrajšamo pristnost ekipe NMP na terenu. Ali razumete kaj hočem
               povedati? To se pravi, lahko govorimo o zmanjšanju sredstev, če bomo tudi zmanjšali
               prisotnost kadra na terenu. Ker ti pavšali, moram pa <stage type="mag">(nadaljevanje)</stage> priznati, da je ministrstvo potem letos vsaj za
               periferijo od tega odstopilo, za kar smo jim iskreno hvaležni, ampak strah je nas za
               v bodoče.</p>
               <p>V letošnjem letnem dogovoru so nam ta finančna sredstva v pavšalu ostala. Po novi
               mreži je kalkulacija celo malo boljša, vsaj za periferijo, za kar se jim tudi iskreno
               zahvaljujemo, ampak v naslednjem koraku nas je pa dejansko strah kaj pomeni to za
               letni dogovor 2017 in na dalje. Ne reševanje trenutne situacije za leto 2016, ki je
               ostala zaradi burne reakcije, mislim, da zaradi burne reakcije ali zaradi kakršnekoli
               druge kalkulacije, na tem nivoju kot je sedaj. To se pravi, spet smo tam kjer smo pri
               vseh dejavnostih, pri denarju.</p>
               <p>V bistvu smo prosili za analize in nam je nekako v tem dogovoru, ko smo bili
               predstavljeni pred dejstvo, tu ni bilo dogovorov. Bili smo marca postavljeni pred
               dejstvo. Manjkala nam je analiza Ministrstva za zdravje koliko dejansko ti otroci iz
               periferije gravitirajo oziroma koliko koristijo usluge pediatričnega urgentnega
               centra oziroma na kakšen način do teh uslug pridejo. Prosili smo potem Bolnišnico
               Celje, da nam je te podatke posredovala in za našo dolino pri 2950 otrocih imamo
               povprečno mesečno napotitev 20 otrok v Celje. To je podatek Bolnišnice Celje.</p>
               <p>S to razliko, da ta analiza ni narejena ne nato, ali so to otroci poslani na
               sekundarni nivo, ker je ugotovljeno resno zdravniško zdravstveno stanje v družinski
               ambulanti oziroma v dežurni službi ali so to prišli otroci, ki so jih starši
               pripeljali, ker imajo to možnost direktno do pediatra. Ta analiza tega ne omenja, ker
               nam je posredovala zgolj samo čiste številke. Že tukaj se potem jaz kot odgovorna
               oseba zamislim, da se pogovarjamo o strukturnem deležu otrok na posameznem področju,
               če pa vemo koliko pa imamo možnosti, da pridemo.</p>
               <p>Zakaj? Ker poglejte faktor, ki ga starši upoštevajo, to je izredno občutljiva
               populacija. Starši so z bolnim otrokom še drugi pacient. Se vsi strinjamo. In kaj
               zdaj to pomeni? Krajevna dostopnost in časovna dostopnost je velik faktor in jaz
               staršu, ki prihaja, ki ima do Celja 78 km, ne morem reči, poslušajte v dežurni službi
               je pa lahko dežurni ta isti osebni zdravnik otroka, ki otroka pozna. Mu ne moremo
               reči oziroma dolžni smo otroke pogledati in jih bomo še vedno gledali in po etiki in
               po kodeksu. Ampak mu reči, prosim peljite se še 30 km, ne vem prišel je 40 km, danes
               peljite se še 30 km naprej. Starši tega nočejo slišati. In to je zdaj naš glavni
               pomislek glede na način na kakšen so nas postavili pred dejstvo glede financiranja.
               Strinjamo pa se, da je potrebno organizacijo urediti. Hvala.</p>
            </sp>
            <sp xml:id="SDT7-OZZ-redna-15-2016-09-07.sp60">

               <speaker>PREDSEDNIK TOMAŽ GANTAR:</speaker>

               <p>Hvala lepa. Zdaj glede nato vidim, da je še ena razprava tudi gospe iz zdravstvenega
               doma. Dajmo za konkretne probleme, ki bodo za reševati, bo verjetno res prvo videti v
               okviru razširjenega strokovnega kolegija za pediatrijo kakšne bodo strokovne
               smernice. Nenazadnje možnosti kadrovske in tudi finančne, o kateri skoz govorimo in
               sigurno tukaj konkretnih primerov res žal ne bomo mogli obravnavati pa reševati.
               Podobna zgodba je bila tudi pri nujni medicinski pomoči in jaz verjamem, da bi zelo
               slično slišali še iz številnih drugih zdravstvenih domov. Mislim, da ni bilo rečeno,
               da je dokončno karkoli odločenega v zvezi s temi urgentnimi centri. Določene stvari
               predvsem prostorske narave bo potrebno pripraviti, spremeniti in korigirati. Predvsem
               je pa tukaj omejitveni dejavnik število pediatrov v tem trenutku. Verjamem, da bo
               razmislek tukaj predvsem na podlagi strokovnih odločitev, zato je RSK vključen,
               kolikor vem v ta projekt in morate tudi s strokovnih stališč verjetno tudi tam doreči
               pediatri kot specialisti kaj je možno, kje so pasti in kakšne so želje. Je pa
               problem, se strinjam.</p>
               <p>Zdaj kot predlagatelj, izvolite.</p>
            </sp>
            <sp xml:id="SDT7-OZZ-redna-15-2016-09-07.sp61">

               <speaker>JELKA GODEC (PS SDS):</speaker>

               <p>Predsednik, se strinjam,<stage type="mag">(nadaljevanje)</stage> da se je potrebno dogovoriti oziroma pogovarjati. Ampak
               poglejte, tudi pri urgentnih centrih smo se začeli prepozno pogovarjati. Mislim, da
               ni nič narobe, če se danes pogovarjamo, če se iznesejo te pripombe predstavnikov
               izvajalcev, da ne bo spet prepozno, ko ta skupina pripravlja ta projekt. Mislim, da
               je res. Kolikor sem pa že v začetku, je gospa povedala, da ste s tem projektom zelo
               daleč in mislim, da je res umestno, da zdaj se tudi te zadeve povejo pa dajo na
               plan.</p>
            </sp>
            <sp xml:id="SDT7-OZZ-redna-15-2016-09-07.sp62">

               <speaker>PREDSEDNIK TOMAŽ GANTAR:</speaker>

               <p>Saj zato sem razpravo pustil in bom tudi naslednjo, ampak pač povem, da čisto
               konkretne stvari reševati verjetno nismo mi zdaj najbolj primerni tukaj. Zdaj dajem
               besedo še gospe Ireni Nunčič iz Zdravstvenega doma Šmarje pri Jelšah.</p>
            </sp>
            <sp xml:id="SDT7-OZZ-redna-15-2016-09-07.sp63">

               <speaker>IRENA NUNČIČ:</speaker>

               <p>Hvala predsednik. Kolegica pred menoj je povedala vse tisto, kar sem hotela povedati
               tudi jaz.</p>
            </sp>
            <sp xml:id="SDT7-OZZ-redna-15-2016-09-07.sp64">

               <speaker>PREDSEDNIK TOMAŽ GANTAR:</speaker>

               <p>Hvala lepa. Potem dajem besedo kolegicam in kolegom. Prvi je prijavljen gospod
               Möderndorfer.</p>
            </sp>
            <sp xml:id="SDT7-OZZ-redna-15-2016-09-07.sp65">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa. Za mene je bil danes en podatek zelo pomemben. To pa je, da ne glede
               nato, na kar opozarja predlagatelj, v resnici danes imamo lahko pediatrično obravnavo
               in poteka tam, kjer ni v centrih poteka normalno tako kot do danes. Da se ne bo
               ustvaril nek vtis ali občutek, da zdaj tega ni. To ni res. To teče.</p>
               <p>Imamo pa res problem, ki ste ga razdelili na dva dela. Eno so prostorski, drugo je pa
               kadrovski in finančni in nenazadnje tudi strokovni. Pa bi to razdelil na dva
               dela.</p>
               <p>Takrat, ko so se prvič začeli pojavljati urgentni centri oziroma ko so jih snovali
               tehnično in tako naprej in dobesedno risali - bom povedal Ljubljana, ki mimogrede še
               vedno ni zgrajena pa bo in hvala bogu se zdaj ta projekt premika - vam lahko povem iz
               lastnih izkušenj, kako je to potekalo, zato da bomo lažje razumeli zakaj so te stvari
               izpadle. Mimogrede v Ljubljani so v Kliničnem centru stroka, strokovna direktorica je
               bila takrat, jasno je želela celo iz urgentnega centra SNMP ven vreči, da ga sploh ne
               bo v tem urgentnem centru, potem lahko veste kako se je to planiralo. Katastrofično,
               ker sem slučajno takrat bil podžupan in ker sem kot predstavnik ustanovitelja
               zdravstvenega doma mogel sodelovati zraven pri tej zadevi. Seveda sem jim razlagal,
               da smo pa eno leto pred tem investirali milijon pa še ne vem koliko dodatnih sredstev
               zato, da smo obnovili - to je približno ene šest, sedem let nazaj - prostore SNMP v
               ljubljanski urgenci. Kaj je bila želja? Pridobiti več prostora. Potem se je zopet čez
               noč vse rekonstruiralo in so se podaljšali in povečali prostori zato, da je lahko ta
               neljubi SNMP celo notri ostal. Zdaj kasneje se je pa celo dogovor podpisal o prenosu
               itd., da ne govorim.</p>
               <p>Ampak s tem vam hočem samo povedati, kako nedomišljeno se je šlo v projektiranje
               urgentnih centrov. Ta Vlada je prišla na obstoječe stanje. Imeli smo na eni strani
               evropska sredstva.. Bom razložil, kolegica Brinovšek, brez skrbi nič bati. Ne se
               pogovarjati, takrat kadar jaz razpravljam, ker dobim občutek, da me ne jemljete
               resno. Ker potem pa mi dajete očitke. Žal. Ne se zapletati z mano.</p>
               <p>Poglejte, pomembno je vedeti naslednje. Ko se je to delalo je bil problem naslednji,
               da prostori v urgentnem centru preprosto niso bili planirani. Na eni strani smo imeli
               pa časovno stisko, imeli smo evropska sredstva in roke, da če se to ne bo izpeljalo
               preprosto ne bomo dobili teh sredstev. Čas za proprojektiranje, takrat se je pa že
               vedelo, da manjkajo ti prostori, pa preprosto tega več ni bilo. Spomnite se celo, da
               nekateri urgentni centri so bili predimenzionirani, preveliki, skratka bilo je ne vem
               kaj so hoteli skupaj malo pokupčkati, pa še kakšne dodatne stvari k sploh ne pašejo
               več v urgenco v sklopu tega denarja notri spraviti. Mi smo pa imeli na razpolago,
               mislim da, 10 milijonov evrov. Nekaj takšnega, ne vem koliko je bilo. Zdaj številka
               ni več toliko pomembna. In zato danes razpravljati o tem,<stage type="mag">(nadaljevanje)</stage> kako se na nekaj pozabili je pravzaprav
               nesmotrno. Kako to lahko nazaj pripeljemo noter, je pa drugo vprašanje.</p>
               <p>Strinjam se, ko sem prej poslušal kako je v Ljubljani z urgentnim centrom na
               pediatričnem delu. Mimogrede, za mene so urgentni centri danes tako kot jih imamo
               zasnovane v Sloveniji nekaj takšnega kot je bilo 70 leta ob otvoritvi kliničnega
               centra, ko se je ustanovil skupni kirurški pediatrični oddelek, kar je bil
               svojevrsten fenomen, ker prej tega ni bilo. Dejansko so pa podlagi profesor dr.
               Korenhavzerja<stage>(?)</stage> v resnici prišli iz tujine gledati kaj je to sedaj za ena nova
               umetnina, ki je prinesla dejansko novost in so jo marsikje tudi skoperali.</p>
               <p>Zato je takšna oblika centrov v bistvu neke vrste novost tudi za nas. Seveda se bodo
               dograjevale, ampak glavno sporočilo tudi z današnjega odbora mora biti eno samo.
               Pediatrična oskrba je dostopna, ne pa v tisti obliki kot smo si jo zamislili oziroma
               kot bi jo radi imeli.</p>
               <p>Sedaj pa delitve, pa finančna sredstva itn., kako bo to izgledalo na periferiji, kako
               bo to izgledalo na urbanizmu? Eni modeli so že preizkušeni in so problematični. To je
               približno tako kot zdravstveni programi. To je tisto ker kar naprej eno in isto
               ponavljam. Eno je svobodna izbira zdravnika, drugo pa so dejansko stanje, priliv
               sredstev na število prebivalcev, potreb, ki ti jih predpisuje nekdo in imaš potem
               resen problem. Velika urbana središča so od nekdaj na vseh področjih, tudi na
               pediatriji, center privabljanja. Zakaj? Zelo preprosto. Ljudje se vozijo in
               gravitirajo. Vsako leto več kot pol milijona gravitira na Mestno občino Ljubljana. In
               ker gredo tja v službo, bi radi imeli tam še vse storitve. Gospa si uredi ginekologa
               v Ljubljani, dobro bi bilo, da dobi še vrtec in fino bi bilo, da ima še zdravnika in
               pediatra tam in vse ostalo. In to sledi temu, kar imamo danes realno sliko. Ampak
               zavarovalnica prizna samo toliko in toliko programov. In reče, da je v Ljubljani samo
               270.000 prebivalcev. Ne se hecati. Potem imamo viške programov po Domžalah, v Vrhniki
               in ne vem še kje vse. Na pamet sedaj govorim, da me kdo ne bo prijel za besedo. Ampak
               to so fakti in enako je tudi v tem primeru. Zato bo nujno potreben pregled, dogovor
               in nenazadnje neka uskladitev, da bo ta sistem vzdržen, tako na periferiji, kjer jih
               je malo. Ta razprava me spominja na razpravo, ki smo jo imeli o nujni medicinski
               pomoči v enem delu.</p>
               <p>Danes se tako pogovarjamo. Če bi stvari pa zelo zaostrili bi pa jutri imeli že župane
               tukaj, ki bi sedeli in bi rekli glejte, ti centri nam bodo pobrali določene službe iz
               zdravstvenih domov in sedaj se bomo vozili 50 km daleč na neko določeno storitev. V
               resnici temu ne bo tako.</p>
               <p>Upam, da bo vsaj toliko razuma na tej drugi točki, da dejansko počakamo na rezultate,
               ki bodo prišli z razširjenim strokovnim kolegijem za pediatrijo, ki bo zaključila in
               dala tudi zelo jasne smernice in na podlagi teh smernic tudi določene odločitve, ki
               pa jih bo potem ministrstvo moralo sprejeti. Takrat pa bomo lahko imeli razpravo o
               tem kaj je prav in kaj ne oziroma ali je to tisti približek.</p>
               <p>Tako da kolegica Brinovšek naj zaključim z vašim sporočilom. Vročina ni bolezen,
               ampak je samo eden od simptomov bolezni. Toliko kadar že uporabljate vročino.
               Hvala.</p>
            </sp>
            <sp xml:id="SDT7-OZZ-redna-15-2016-09-07.sp66">

               <speaker>PREDSEDNIK TOMAŽ GANTAR:</speaker>

               <p>Hvala lepa. Urgentni centri so bili v nekem danem trenutku sprejeti oziroma
               odločitev, da se gre v to, ker enostavno na eni strani smo imeli tako ali tako vedno
               kronično pomanjkanje denarja za zdravstvo, na drugi strani pa se je odprla možnost,
               da dobimo 35 milijonov evropskega denarja, ki je bil pogojen kje in na kakšen način
               se bo ta denar vložil. Takrat je bilo v ospredju to, da se ta denar vzame in se ga na
               nek način porabi.</p>
               <p>Moje mnenje tukaj je malo bogokletno. Osebno mislim, da je teh urgentnih centrov celo
               preveč v Sloveniji. Namreč, urgentni centri naj bi bili namenjeni obravnavi urgentnih
                  <stage type="mag">(nadaljevanje)</stage> bolnikov, ki so
               praviloma zahtevnejši bolniki. In bolnicah so tudi z določenim namenom zato, ker je
               tam oprema, ker je tam možno vse preiskave delati, ker imaš pomoč večjih specialistov
               itn. Se pravi predvsem zahtevnejše obravnave. In zdaj vašo bojazen razumem. Vi se
               bojite, da se bo ukinjalo dežurne pediatre po terenu zato, da bodo urgentni centri
               lahko živeli. Mislim, da to ni bilo rečeno. Niti ta mreža ni definirana. Razumem to
               kot malo preventive, da se to ne bi dogajalo. Ampak kot je bilo rečeno tukaj v
               resnici upam, da bo RSK tisto pravo mero najedel.</p>
               <p>Ampak tako mi gre včasih pol, ko poslušamo te diskusije vseeno naj si mislim, zlo
               kritični smo do zdravstva, ki porabi veliko denarja, na drugi strani pa vse take
               ideje vključno z urgentnimi centri pač pomenijo dodaten denar, zato stroški v
               zdravstvu rastejo. Škoda je, ko zagrabiš vrečo in rečeš tole bomo zgradil ne veš pa
               kako boš financiral, da bo nekaj delovalo. Pa te ne govorim oziroma to nima opravka s
               sedanjo garnituro niti približno ne. To govorim na splošno, ko gremo v take projekte.
               Tako, da bojazen je lahko upravičena glede na izkušnje, ki se občasno pojavljajo,
               ampak v tem trenutku res mislim, da najprej pustiti, da delo opravijo predvsem RSK v
               kombinaciji z ostalimi. Verjamem, da bo projekt potem predstavljen. Upam, ker se na
               ta način to dela in tudi neke specifike, ki povsod obstajajo v Sloveniji glede na
               pogostost poselitve, razpršenost, slabe cestne povezave ali karkoli. To se je
               upoštevalo nenazadnje v določeni meri tudi pri zdravljenju teh urgentnih primerov pri
               odraslih.</p>
               <p>Prav, se pravi razprava korektna. Mislim pa, da je treba tukaj malo časa dati, v
               resnici pa to v štartu ni predvideno, to pa je res. V resnici smo se ne samo za
               pediatrično urgentno zelo malo pa še premalo ne samo jaz pa čeprav imam tudi jaz
               delež krivde, v vsebini smo se v tistem času, ko smo hiteli kako denar porabiti zelo
               malo z vsebino ukvarjali. Ker je bilo vedno dejstvo to morate speljati, narediti,
               potem bomo pa videli kako bo šlo naprej. Tako je pač zelo enostavno ampak resnično.
               Zdaj pa je treba le malo časa dati zato.</p>
            </sp>
            <sp xml:id="SDT7-OZZ-redna-15-2016-09-07.sp67">

               <speaker>TATJANA GRMEK MARTINJAŠ:</speaker>

               <p>Jaz bi samo to povedala, da RSK za pediatrijo je te pediatrične urgentne centre
               podprl z večjimi sklepi in pravzaprav kar na dve leti približno, ko se pojavi ideja
               na seji potrdimo to. Seveda bo pa RSK potrdil, potem ko bo projekt tudi končan.</p>
               <p>Moram reči, no tole potrditi v glavnem, ko so začeli urgentni centri sva z profesor
               Kržišnikom, takratnim predsednikom RSK-ja in tudi katedre za pediatrijo, pravzaprav
               hodila na Ministrstvo za zdravje in smo povedali, da je treba umestiti Pediatrične
               urgentne centre, takrat še niti opeke nobenega urgentnega centra ni bilo. Ampak sva
               točno to razumela, da je treba to pohiteti in da bomo to delali kasneje. Da se pač ne
               da tisti hip razmišljati še o tem, ker to je v bistvu velik zalogaj. Moram reči, da
               ko je bilo zdaj maja ustanovljena ta delovna skupina za vzpostavitev PUC, sem bila
               pravzaprav prav presenečena, da je bilo to tako hitro. Moramo pa samo še eno stvar
               povedati. Da je to tudi planirano v tem, kot je bilo za, če se spomnite dežurne
               centre za otroke in mladostnike, ki se bodo zdaj preimenovali v PUC, je pa enako. Da
               otroci iz oddaljenih, ki nimajo tako hitre dostopnosti recimo kot pravite ne vem
               Solčava, Celje. Starši bodo lahko izbrali, lahko bodo šli k svojemu zdravniku, če bo
               takrat dežuren, ne vem kje imate dežurno ponoči. No gredo lahko v Nazarje. Ampak ta
               splošni zdravnik bo lahko poklical v PUC center in mu bo pediater točno povedal kaj
               narediti. Ker dejstvo je pa, da pa ni dobro, mislim ni optimalno obravnavano, lahko
               se bo konzultiral.</p>
               <p>Samo to še bi hotela povedati, da dežurni pediater ponoči je samo v Ljubljani na
               primarnem nivoju,<stage type="mag">(nadaljevanje)</stage>
               nikjer drugje v Sloveniji. Sploh od 23.00 do 6.00 zjutraj.</p>
            </sp>
            <sp xml:id="SDT7-OZZ-redna-15-2016-09-07.sp68">

               <speaker>PREDSEDNIK TOMAŽ GANTAR:</speaker>

               <p>Hvala lepa. Sedaj ima besedo gospod Branko Zorman.</p>
            </sp>
            <sp xml:id="SDT7-OZZ-redna-15-2016-09-07.sp69">

               <speaker>BRANKO ZORMAN (PS SMC):</speaker>

               <p>Hvala. Veseli me, da je ta razprava za razliko od tistih, ki smo jih imeli lani,
               pravilnik o NMP, taka res konstruktivna in mirna. Verjetno smo kar vsi na isti
               strani.</p>
               <p>Povedal bi samo še en vidik. Tako kot je kolega povedal, PUC-i oziroma pediatrični
               urgentni centri niso neke nove stavbe. To govorim za tiste, ki niso sedaj z nami v
               dvorani. Se pravi, da ne gre za nekaj novega, ampak gre za nekaj kar bo delovalo v
               okviru obstoječih 12 urgentnih centrov.</p>
               <p>Vsi se lahko strinjamo, da so ti novi moderni urgentni centri velik abgreat in velik
               dvig tako kvalitete kot varnosti za vse paciente, ki bi eventualno te storitve
               potrebovali. In isto vidim tudi pediatrične urgentne centre.</p>
               <p>Strokovnjaki so povedali, da najbolj primeren zdravnik za obravnavo otroka je
               pediater. Ampak danes, če pogledamo ambulante nujne medicinske pomoči po Sloveniji,
               ne govorim o urgentnih centrih, ampak govorim o ambulantah, ki so v zdravstvenih
               domovih, tam po pravilu delajo družinski zdravniki, vsaj številčno, kot pa pediatri.
               To se pravi, da če prideš kot starš z otrokom v to ambulanto nujne medicinske pomoči,
               da naletiš na pediatra, lahko ja lahko pa ne. Ampak kljub temu so vsi otroci
               adekvatno oskrbljeni in če je kakšen hujši primer pa so napoteni v bolnišnico.</p>
               <p>Tukaj se nič ne spreminja. To se pravi za varnost otrok se ne spreminja v bistvu nič.
               Dejansko se ta varnost samo povečuje. Tako kot je ravnokar povedala pred menoj dr.
               Tatjana Grmek Martinjaš, je ravno ta prisotnost v regiji pediatra 24 ur na dan
               bistvena prednost v primerjavi s sistemom, ki je še danes veljaven, če spustimo
               Mestno občino Ljubljana ob strani, ki ima edina za to že poskrbljeno. Iz tega naslova
               je to en velik dvig kvalitete in velik dvig varnosti.</p>
               <p>Je pa še en vidik. To je finančni vidik. Ne spuščam se v to, kar ste vi, gospa,
               odprla ali se bo jemalo iz pavšala zdravstvenih domov za NMP in se bo dajalo v
               urgentne centre. To je sigurno zadeva, za katero mi tukaj nismo kompetentni. Če bi
               tukaj sedel kakšen direktor bolnišnice, bi rekel, da imajo tudi že sedaj več stroškov
               in tudi potem, ko bo pediater pri njih, ker bo spadal in bo zaposlen v bolnišnici in
               s tem se jim bo povišal strošek. Ampak to je razprava, ki verjamem, da bo rešena.</p>
               <p>Na drugi strani, če pride nek nujni primer, kjer je bolnik otrok in pride direktno v
               urgentni center tam kjer je to po kilometrih geografsko dostopno, bo v končni fazi to
               tudi prihranek za zdravstveni sistem, ker bo ta storitev, ki bo opravljena, bo
               opravljena samo v urgentnem centru. Danes je pa tako, da če pride k vam v Nazorje, ga
               vi prvič pregledate, prvič se ta storitev plača in sedaj, če je primer tako nujen ga
               vi tako ali tako napotite naprej.</p>
               <p>Sprejemam argument seveda je plačano preko pavšala. Ampak hočem povedati. Ko bo v
               urgentnem centru bo ta storitev tako ali tako še enkrat plačana. Toliko. Hvala.</p>
            </sp>
            <sp xml:id="SDT7-OZZ-redna-15-2016-09-07.sp70">

               <speaker>PREDSEDNIK TOMAŽ GANTAR:</speaker>

               <p>Kdo želi še razpravljati? <stage type="mag">(nadaljevanje)</stage> Kot predlagatelj? Ali potem lahko smatram, da po
               predlagatelju lahko zaključimo razpravo? Prav. Predlagatelj, prosim.</p>
            </sp>
            <sp xml:id="SDT7-OZZ-redna-15-2016-09-07.sp71">

               <speaker>NADA BRINOVŠEK (PS SDS):</speaker>

               <p>Hvala še enkrat za besedo. Moram reči, da sem zelo vesela, da smo si sedaj v tej
               razpravi nekako vsi enotni. Se pravi, pediatrične urgentne centre potrebujemo. To je
               nesporno. Niti enega nisem slišala, da bi govoril ali pa mislil drugače. Da je
               pomanjkanje kadrov pediatrov smo si vsi edini. DA ne nedorečen način financiranja,
               smo si vsi edini.</p>
               <p>Tu bi še malo pokritizirala oziroma tako bi rekla, mogoče je ministrstvo malo narobe
               dalo ven svojo informacijo glede kam naj starši peljejo otroka v dežurno službo ali
               pediatrični urgentni center. Glede na vso to razpravo, mislim, da ko bodo te smernice
               pripravljene, za katere gospa pravi, da so že zelo daleč in glede na to, da se vsi
               strinjamo, mislim, da ne bo problem podpreti teh naših sklepov, o katerih pač
               pravimo, da bi radi bili seznanjeni z javno mrežo s področja pediatrije. Razumela sem
               gospo, da pripravljajo trenutno kadrovsko zasedbo. Prepričana sem, da imate podatke,
               potrebno število pediatrov, terminski plan naprej vzpostavitve PUC-ov, predložiti, da
               se tudi neka kalkulacija pediatričnih urgentnih centrov. Verjamem, da se brez tega
               nekako ne morete lotiti te zadeve. Tudi nek predlog načina financiranja PUC-ov v
               bodoče. Mislim, da to ni noben problem.</p>
               <p>Predlagala bi, da podprete te sklepe, da se v roku treh mesecev – mi smo tudi odprti,
               lahko podaljšamo to obdobje za malo več, ampak ko bodo te smernice v tem smislu
               oziroma v smislu teh sklepov pripravljene, da jih dobimo na ta matični odbor. Hvala
               lepa.</p>
            </sp>
            <sp xml:id="SDT7-OZZ-redna-15-2016-09-07.sp72">

               <speaker>PREDSEDNIK TOMAŽ GANTAR:</speaker>

               <p>Hvala lepa. Potem zaključujem razpravo in bomo šli na glasovanje. Glasujemo po
               sklepih? <stage>(Prav.)</stage></p>
               <p>Ali želi kdo besedo za obrazložitev glasu? Težava je pri sprejemanju takšnih sklepov
               predvsem v tem, da je veliko odvisno od tega kaj bo ta razširjen strokovni kolegij in
               kakšna bo končna organizacija, ki jo danes kljub temu natančno ne poznamo. Niti
               koliko bo ostajalo dežurnih mest, niti kako bo z urgentnimi centri in dokler ne vemo
               vsebinsko kaj se dogaja, potem tudi kalkulacije in vse kar sodi zraven, je težko
               delati.</p>
               <p>Želi še kdo obrazložitev glasu? Gospod Zorman.</p>
            </sp>
            <sp xml:id="SDT7-OZZ-redna-15-2016-09-07.sp73">

               <speaker>BRANKO ZORMAN (PS SMC):</speaker>

               <p>Ne glede na dobronamernost predlagatelja s temi sklepi. Mislim, da teh sklepov ne
               moremo podpreti, kot je povedal gospod Gantar že. Kot drugo pa imam občutek, da se
               želi s temi sklepi predvsem oziroma bom po domače povedal, izgleda tako kot da želite
               postaviti Odbor za zdravstvo kot nekega mediatorja med zdravstvene domove in
               bolnišnice, v katerih so urgentni centri. Takšen občutek imam, ker je bil
               izpostavljen tudi problem financiranja delitve teh stroškov itd. Delovna skupina
               dela. Ocenjujem, da dela zelo uspešno in so tik pred končno rešitvijo. Mislim, da
               takšni sklepi niso potrebni.</p>
            </sp>
            <sp xml:id="SDT7-OZZ-redna-15-2016-09-07.sp74">

               <speaker>PREDSEDNIK TOMAŽ GANTAR:</speaker>

               <p>Potem gremo na glasovanje. Na glasovanje dajem prvi sklep. Ne bom jih bral, ker
               verjamem, da jih imate pred seboj. Ali želite, da berem o čem glasujemo? Bom prebral.
               Ni problem, saj so kratki.</p>
               <p>Torej prvi sklep je: Odbor za zdravstvo se je seznanil s problematiko vzpostavljanja
               pediatričnih urgentnih centrov. <stage type="mag">(nadaljevanje)</stage> Pričenjam glasovanje. Glasovanje poteka. Glasovanje
               zaključujem.</p>
               <p>Kdo je za? <stage>(6 članov.)</stage> Je kdo proti? <stage>(6 članov.)</stage></p>
               <p>Ugotavljam, da sklep ni sprejet.</p>
            </sp>
            <sp xml:id="SDT7-OZZ-redna-15-2016-09-07.sp75">

               <speaker>BRANKO ZORMAN (PS SMC):</speaker>

               <p>Ali lahko samo obrazložitev glasu? <stage>(Ja.)</stage> To obrazložitev za drugi sklep bom malo
               zlorabil. V bistvu sedaj ta prvi. Seznanili smo se in nam ni treba ugotavljati.
               Jasno, da smo se seznanili, saj je bila opravljena razprava. V bistvu to glasovanje o
               prvem sklepu je bilo praktično brezpredmetno.</p>
            </sp>
            <sp xml:id="SDT7-OZZ-redna-15-2016-09-07.sp76">

               <speaker>PREDSEDNIK TOMAŽ GANTAR:</speaker>

               <p>Drugi sklep, o katerem bomo glasovali je, da odbor za zdravstvo zahteva, da
               Ministrstvo za zdravje v roku treh mesecev matičnemu odboru posreduje javno mrežo s
               področja pediatrije na primarni in sekundarni ravni.</p>
               <p>Pričenjam glasovanje. Glasovanje poteka. Glasovanje zaključujem.</p>
               <p>Kdo je za? <stage>(3 člani.)</stage> Je kdo proti? <stage>(9 članov.)</stage></p>
               <p>Ugotavljam, da sklep ni bil sprejet.</p>
               <p>Tretji sklep. Odbor za zdravstvo zahteva, da Ministrstvo za zdravje v roku treh
               mesecev matičnemu odboru na podlagi javne mreže s področja pediatrije predloži
               trenutno kadrovsko zasedbo, obstoječe število pediatrov in potrebno število pediatrov
               <stage>(problematiko pomanjkanja pediatrov v Sloveniji)</stage>.</p>
               <p>Pričenjam glasovanje. Glasovanje poteka. Glasovanje zaključujem.</p>
               <p>Kdo je za? <stage>(3 člani.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni bil sprejet.</p>
               <p>Četrti sklep. Odbor za zdravstvo zahteva, da Ministrstvo za zdravje v roku treh
               mesecev matičnemu odboru predstavi terminski načrt vzpostavitve PUC po Sloveniji.</p>
            </sp>
            <sp xml:id="SDT7-OZZ-redna-15-2016-09-07.sp77">

               <speaker>JELKA GODEC (PS SMC):</speaker>

               <p>Najlepša hvala za besedo. Nisem se prej oglasila pri obrazložitvi glasu, ker iz
               razprave mi je bilo nekako jasno, da smo vsi nekako enotni v tem, da so ti sklepi
               oziroma te zadeve stojijo na mestu in da so dobronamerni. Vsaj z naše strani so bili
               postavljeni dobronamerno in zato se nisem oglašala, ker sem mislila, da so dobri.
               Tudi s strani ministrstva oziroma s te strani s kimanjem, češ, da je to možno že v
               prejšnjem sklepu, da bi lahko pripravili. Ta sklep je, da se predstavi terminski
               načrt postavitve PUC-ev po Sloveniji v roku treh mesecev. Če vam je ta rok prekratek,
               smo pripravljeni ta rok podaljšati. Želeli pa bi, da se to v Državnem zboru
               predstavi. Ne vem zakaj se poslanci upirate, da se to predstavi v Državnem zboru. Če
               vas moti tri mesece, da se predstavi terminski načrt vzpostavitve PUC po Sloveniji,
               se lahko dogovorimo, da se podaljša rok in je to to. Mislim, da se poslanci ne bi
               smeli braniti, da nam ministrstvo nekaj predstavi. Gre samo za to zadevo. Ne gre
               sedaj za to, da bomo – lahko tudi pisno, kar dostikrat je in ne vidim v čem je
               problem. Problem v predlagatelju ali problem v sklepu, ali v roku. Če je problem v
               roku, potem… Predlagajte. Hvala.</p>
            </sp>
            <sp xml:id="SDT7-OZZ-redna-15-2016-09-07.sp78">

               <speaker>PREDSEDNIK TOMAŽ GANTAR:</speaker>

               <p>Obrazložitev glasu. Gospod Mӧderndorfer, obrazložitev glasu.</p>
            </sp>
            <sp xml:id="SDT7-OZZ-redna-15-2016-09-07.sp79">

               <speaker>JANI (JANKO) MӦDERNDORFER (PS SMC):</speaker>

               <p>Hvala lepa. Glede na samo razpravo, ki je potekala, mislim, da smo potegnili skupni
               imenovalec, da mora najprej nekdo nekaj pripraviti in odločiti šele takrat bomo
               dejansko imeli pred seboj tudi materijo, o kateri bomo razpravljali. Danes zavezovati
               nekoga, da bo o nečem razpravljal, ne glede na dobronamernost je več kot jasno, da se
               bomo s tem vprašanjem srečali, zato ne rabimo nobenega sklepa. Še posebej za to ne,
               ker živimo v 21. stoletju, kjer so seje javne, kjer obstajajo magnetogrami in kjer je
               v več ali manj vseh jasno kaj smo pravzaprav razpravljali in se na to tudi kot
               opozicija lahko vedno sklicujete, ko boste zahtevali novo sejo na isto temo<stage type="mag">(nadaljevanje)</stage> z vprašanji, če ne boste
               zadovoljni ali pa boste imeli občutek, da je treba določene stvari tudi dopolniti
               oziroma pogledati iz kakšnega drugega zornega kota. Zato se mi zdi danes te sklepe
               sprejemati preuranjeno. Hvala lepa.</p>
            </sp>
            <sp xml:id="SDT7-OZZ-redna-15-2016-09-07.sp80">

               <speaker>PREDSEDNIK TOMAŽ GANTAR:</speaker>

               <p>Obrazložitev glasu gospod Zorman.</p>
            </sp>
            <sp xml:id="SDT7-OZZ-redna-15-2016-09-07.sp81">

               <speaker>BRANKO ZORMAN (PS SMC):</speaker>

               <p>Hvala. Nenazadnje je treba še dopolniti to kar je kolega rekel, da ko bodo
               vzpostavljeni pediatrični urgentni centri se bo nivo zdravstvenega varstva za take
               primere dvignil. Ne govorimo o nekem ukrepu, ki se mora zgoditi zaradi tega, da se bo
               nekaj saniralo, neko problematično stanje. Mi imamo že sedaj to dobro urejeno. Na
               periferiji se ne bo ničesar spremenilo, ko bodo PUC-i delovali. Zato kakršnokoli
               zavezovanje in govorjenje o terminskemu načrtu se mi ne zdi absolutno smiselno.</p>
            </sp>
            <sp xml:id="SDT7-OZZ-redna-15-2016-09-07.sp82">

               <speaker>PREDSEDNIK TOMAŽ GANTAR:</speaker>

               <p>Hvala lepa. Gremo potem na glasovanje.</p>
               <p>Kdo je za? <stage>(3 člani.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni bil sprejet. </p>
               <p>Dajem na glasovanje peti sklep: Odbor za zdravstvo zahteva, da Ministrstvo za zdravje
               RS v roku treh mesecev pripravi in matičnemu odboru predloži kalkulacijo stroškov
               delovanja PUC. Želi kdo obrazložitev glasu? <stage>(Ne.)</stage></p>
               <p>Mogoče bi samo toliko pri kalkulacijah in pri financiranju. Mislim, da bo to sestavni
               del financiranja urgentnih centrov. Ne verjamem, da se bo ločeno kalkuliralo in
               delalo za pediatrične urgentne centre. To je del urgentnih obravnav v urgentnih
               centrih.</p>
               <p>Peti sklep dajem na glasovanje.</p>
               <p>Kdo je za? <stage>(3 člani.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni bil sprejet.</p>
               <p>Dajem na glasovanje šesti sklep: Odbor za zdravstvo zahteva,da Ministrstvo za zdravje
               v roku treh mesecev matičnemu odboru predloži način financiranja PUC.</p>
               <p>Lahko glasujemo? Glasujemo.</p>
               <p>Kdo je za? <stage>(3 člani.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni bil sprejet.</p>
               <p>Dajem na glasovanje sedmi sklep: Odbor za zdravstvo zahteva, da Ministrstvo za
               zdravje v primeru odvzetja finančnih sredstev NMP, čim prej določi način in obseg
               dela v ZD ter na novo določi normative in standarde. Želi kdo besedo? <stage>(Ne.)</stage> V kolikor
               ne, gremo na glasovanje.</p>
               <p>Kdo je za? <stage>(3 člani.)</stage> Je kdo proti? <stage>(10 članov.)</stage></p>
               <p>Ugotavljam, da sklep ni bil sprejet.</p>
               <p>S tem zaključujem 2. točko dnevnega reda.</p>
               <p>Prehajamo še na <title>3. TOČKO DNEVNEGA REDA – RAZNO.</title> Želi kdo razpravljati?
               <stage>(Ne.)</stage> V kolikor ne, zaključujem 15. sejo Odbora za zdravstvo in se vsem zahvaljujem
               za sodelovanje. <stage type="time">Seja je bila končana 7. septembra 2016 ob 19.04.</stage>
               </p>
            </sp>
         </div>
      </body>
   </text>
</TEI>