<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZFIMP-nujna-73-2017-04-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0A5C7D89292344B5C12580FB00336F13</idno>
               <idno type="custom" subtype="session">0A5C7D89292344B5C12580FB00336F13</idno>
               <idno type="custom" subtype="day">BCA41382C481BEC3C1258100002F34FA</idno>
               <idno type="custom" subtype="day">2E719F5499C99496C1258101002A0C91</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=BCA41382C481BEC3C1258100002F34FA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=2E719F5499C99496C1258101002A0C91</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-nujna-73-2017-04-12.OZFIMP" n="73">
               <name>nujna seja</name>
               <date when="2017-04-12"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-nujna-73-2017-04-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-nujna-73-2017-04-12.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA FINANCE IN MONETARNO POLITIKO</stage>
            <stage type="session">73. nujna seja</stage>
            <stage type="date">(12. april 2017)</stage>
            <stage type="chairman">Sejo je vodila Urška Ban, predsednica odbora.</stage>
            <stage type="time">Seja se je začela ob 9.00.</stage>


            <sp xml:id="SDT7-OZFIMP-nujna-73-2017-04-12.sp1">

               <speaker>PREDSEDNICA URŠKA BAN:</speaker>

               <p>Spoštovani kolegi in kolegice! Spoštovana ministrica za finance! Ostali predstavniki
               Vlade! Mag. Saša Jazbec, državna sekretarka na Ministrstvu za finance, lepo
               pozdravljena tudi prvič v tej vlogi. Čestitke za imenovanje. Lepo pozdravljam tudi
               predsednika Fiskalnega sveta, dr. Davorina Kračuna. Ostale člane Fiskalnega sveta.
               Direktorja Umarja, dr. Boštjana Vasleta. Vse ostale, ki ste se danes udeležili 73.
               nujne seje Odbora za finance in monetarno politiko.</p>
               <p>Na začetku vas najprej obveščam, da sta se danes opravičila dva poslanca: Nada
               Brinovšek in Roberto Battelli. S pooblastili pa na današnji seji namesto poslanke
               Andreje Potočnik sodeluje poslanec Ivan Škodnik in namesto Marka Ferluga Vesna
               Vervega. S sklicem seje ste prejeli dnevni red današnje seje odbora. Do pričetka seje
               nisem prejela drugih predlogov za spremembo dnevnega reda, zato je tak dnevni red kot
               je bil predlagan s sklicem za današnjo sejo tudi določen.</p>
               <p>Prehajam na <title> 1. TOČKO – PREDLOG ODLOKA O OKVIRU ZA PRIPRAVO PRORAČUNA SEKTORJA
                  DRŽAVA ZA OBDOBJE OD 2018-2020. </title>Predlog odloka je Državnemu zboru predložila
               Vlada Republike Slovenije in jo objavila na spletni strani Državnega zbora z dne 7.
               4. 2017. Vlada je v dopisu, ki je priložen predlogu odloka tudi predlagala Državnemu
               zboru, da predlog odloka obravnava na 29. redni seji Državnega zbora se pravi
               aprilski seji, zato bom na koncu tudi predlagala sklep, da se ta točka uvrsti na
               dnevni red aprilske seje Državnega zbora.</p>
               <p>Današnji odlok, predlog odloka obravnavamo na podlagi drugega odstavka 6. člena
               Zakona o fiskalnem pravilu in kot matično delovno telo tudi na podlagi Poslovnika
               Državnega zbora 107., 108., 169.a in 171. člena. <stage type="mag"/>(nadaljevanje) Kot dodatno ste k predlogu odloka prejeli tudi mnenje
               Zakonodajno-pravne službe z dne 10. 4. in tudi oceno fiskalnega sveta z dne 11. 4.
               2017.</p>
               <p>K tej točki so bili povabljeni predstavniki Ministrstva za finance, predstavniki
               Fiskalnega sveta, Zakonodajno-pravna služba ter tudi predstavniki Urada Republike
               Slovenije za makroekonomske analize in razvoj ter predstavniki ostalih ministrstev.
               Pričenjam drugo obravnavo predloga odloka, v kateri bomo na podlagi 171. člena v
               povezavi s 126. členom Poslovnika Državnega zbora opravili razpravo in glasovanje o
               posameznih delih oziroma točkah predloga odloka. Za uvodno obrazložitev predloga
               odloka dajem najprej besedo ministrici za finance, mag. Vraničar Erman, izvolite.</p>
            </sp>
            <sp xml:id="SDT7-OZFIMP-nujna-73-2017-04-12.sp2">

               <speaker>MAG. MATEJA VRANIČAR ERMAN:</speaker>

               <p>Hvala lepa. Lep pozdrav in dobro jutro vsem skupaj tudi z moje strani.</p>
               <p>Glede nato, gospa predsednica, do so vse točke današnjega dnevnega reda med seboj
               vsebinsko povezane vas prosim oziroma predlagam, če smem dati v uvodu nekoliko širšo
               vsebinsko obrazložitev, ki se nanaša tako na osnutek nacionalnega reformnega
               programa, osnutek programa stabilnosti kot tudi na predlog odloka, pa bomo ob koncu
               te svoje uvodne predstavitve se pa osredotočila prav na določbe odloka kot
               takega.</p>
               <p>Letos drugič v zgodovini sprejemamo oziroma potrjujemo v Državnem zboru odlok o
               pripravi proračunov za srednjeročno obdobje. Tokrat predlagamo obdobje med letoma
               2018 in 2020 v skladu z Zakonom o fiskalnem pravilu. Kot sestavni del obrazložitve
               smo Državnemu zboru predložili tudi osnutek programa stabilnosti in pa pred tem že
               tudi osnutek nacionalnega reformnega programa, v katerem vsebinsko pojasnjujemo
               ukrepe, ki bodo vodili ekonomsko politiko države oziroma Vlade v letošnjem in
               naslednjem letu.</p>
               <p>Oba ta dva vsebinska dokumenta sta Državnemu zboru predložena v obliki osnutka, torej
               ne še v končni obliki s ciljem, da se tudi razprava v Državnem zboru na ustrezen
               način upošteva pri oblikovanju končnih besedil. V skladu s pristojnostmi namreč
               sprejem, formalen sprejem nacionalnega reformnega programa in pa programa stabilnosti
               ostaja v pristojnosti Vlade in v našem načrtu je, da bi Vlada ta dva dokumenta
               obravnavala in potrdila v zadnjem tednu aprila in jih do konca aprila posredovala
               Evropski komisiji v skladu s pravili evropskega pakta za stabilnost in rast. Oba
               osnutka dokumentov kot tudi odlok za načrtovanje proračuna izhaja iz rezultatov, ki
               smo jih dosegali v letu 2016 in pa najnovejših ocen makroekonomskih okoliščin oziroma
               makroekonomskih kazalcev, kot so predstavljeni v spomladanski napovedi UMAR iz 30.
               marca letošnjega leta.</p>
               <p>Na kratko o letu 2016, ki je podlaga za načrte, tako za letošnje, kot tudi za
               naslednja tri leta. Gospodarska rast v letu 2016 je bila dosežena v znatno višjem
               obsegu kot je bilo prvotno načrtovano. Razlogi za gospodarsko rast so se
               diverzificirali, niso usmerjeni zgolj v krepitev izvoza ampak tudi v krepitev
               domačega povpraševanja. Prav tako so rezultati ugodnejši na področju rasti
               zaposlenosti. Ob pripravi proračunov za lansko leto smo načrtovali deficit sektorja
               država v višini 2,2 % bruto <stage type="mag"/>(nadaljevanje) domačega proizvoda. Po prvi oceni Statističnega urada je
               pa deficit ocenjen na 1,5 % BDP. To je do določene mere posledica izboljšanja
               položaja Slovenije v gospodarskem ciklu. Do določene mere pa tudi posledica
               strukturnih izboljšav, ki so bile izvedene v preteklih letih oziroma tekom leta 2016.
               Če to primerjamo z deficitom iz leta 2015 smo lahko z rezultatom zadovoljni. Uspeli
               smo ta rezultat izboljšati za 1,2 % BDP in v tem kontekstu ocenjujemo, da smo tudi
               strukturno izboljšali deficit za 0,6 %.</p>
               <p>Naša ocena je torej, da smo leto 2016 zaključili v skladu z zahtevami fiskalnega
               pakta in tudi slovenskega Zakona o fiskalnem pravilu. Evropska komisija ima tu
               drugačne ocene oziroma drugače ocenjuje ta dosežen rezultat, vendar njihova slabša
               ocena izhaja predvsem iz dejstva, da naj bi bila Slovenija še globlje v pozitivnem
               gospodarskega cikla torej, da naj bi se slovensko gospodarstvo začelo / nerazumljivo/
               kar po naši oceni ne drži in smo po naši oceni šele v letošnjem letu nekako zaprli
               oziroma smo v tem postopku dejanskega zapiranja proizvodnje vrzeli.</p>
               <p>Kakorkoli boljši rezultat lanskega leta zahteva od nas dodaten fiskalni napor že za
               rezultat letošnjega leta, kjer smo prvotno načrtovali deficit sektorja država za na
               ravni 1,3 % BDP, govorim o podatkih iz časa sprejemanja proračunov za leto 2017. Po
               novih projekcijah pa ocenjujemo, da bomo tako z upoštevanjem strukturnega napora kot
               tudi z upoštevanjem boljšega makroekonomskega okolja v letošnjem letu dosegli ciljni
               deficit 0,8 % BDP.</p>
               <p>Na teh izhodiščih torej leto 2016 in ocena možne realizacije 2017 temeljijo načrti za
               naslednja tri leta: 2018, 2019 in 2020. Za leto 2018 smo prvotno načrtovali deficit v
               višini 0,8 % BDP ob sprejemanju proračuna za leto 2018. Lani jeseni bo program
               stabilnosti pa za 1 % BDP. Po naših novih projekcijah ocenjujemo, da bi za minimalno
               ekonomsko utemeljeno skladnost s fiskalnim pravilom znašal deficit sektorja država v
               naslednjem letu 0,2 % BDP. Ukrepi, s katerimi želimo doseči ta napor oziroma to
               znižanje deficita so v nacionalnem reformnem programu in pa programu stabilnosti
               razdeljeni v tri vsebinske sklope. V prvi sklop sodijo kratkoročni ukrepi, ki
               vplivajo na fiskalni položaj, neposredno vplivajo na fiskalni položaj v letih
               2017-2018 in nato v drugo skupino sodijo dolgoročni ukrepi torej ukrepi, ki bodo
               vplivali na fiskalno sliko dolgoročno. V tretji sklop pa sodijo ukrepi za krepitev
               potenciala rasti. <stage type="mag"/> (Nadaljevanje)
               Vztrajamo namreč na postopni konsolidaciji javnih financ na način, da z
               izboljševanjem oziroma spodbujanjem gospodarske rasti in zadrževanjem rasti odhodkov
               ustvarjamo fiskalni prostor, ki prinese potreben fiskalni napor. Namreč višja
               gospodarska rast, višja rast zaposlenosti pomeni v bistvu višje prihodke državnega
               proračuna in ti se poveču..., pardon, ne samo državnega proračuna, ampak vseh enot
               sektorja država in ti povečani prihodki omogočajo določeno, vendar še vedno zmerno
               rast tudi na odhodkovni strani. Torej, ko govorimo o javnofinančni konsolidaciji za
               naslednje obdobje, gledano globalno, ne govorimo več o tem, da je treba posamezne
               pravice zmanjševati ali jih omejevati, govorimo o tem, da je mogoče omejevalne ukrepe
               še v naprej postopno sproščati, ampak to sproščanje mora biti postopno, omejeno,
               skladno s fiskalnim naporom, ki ga je potrebno doseči, hkrati pa je seveda treba
               pregledati tudi vse izdatke v smeri njihove učinkovitosti in v smeri zagotovitve, da
               je njihova višina še vedno skladna s tem v katerem ciklu, v kateri fazi gospodarskega
               cikla se dejansko Slovenija nahaja. Med kratkoročnimi ukrepi za letošnje in naslednje
               leto smo postavili v bistvu tiste ukrepe, ki neposredno vplivajo na javnofinančni
               rezultat, ukrepe ki vplivajo na okrepljeno fiskalno upravljanje in pa ukrepe, ki
               prinašajo ohranitev ali pa manjše zmanjšanje, manjše povečanje odhodkov kot bi bilo
               potrebno, če ne bi bile izvedene racionalizacije. Gre za tako imenovane oportunitetne
               stroške.</p>
               <p>Na katera področja se ti ukrepi nanašajo. Gre za področje upravljanja z dolgom
               sektorja država in predvsem dolgom državnega proračuna, kjer z ustreznim upravljanjem
               zmanjšujemo delež javnofinančnih odhodkov, ki jih namenjamo za servisiranje dolga in
               s tem v bistvu namenjamo več odhodkov lahko za druge namene. V letošnjem letu v
               primerjavi z lanskim je to znižanje že doseženo za okrog 100 milijonov evrov.
               Nadalje, je v zdravstveno reformo so vključene nove rešitve v zvezi s plačilom
               bolniških nadomestil. Nadalje so v tem upoštevani dogovori glede postopnega
               odpravljanja ukrepov na področju plač v javnem sektorju in pa oportunitetni
               prihranki, kot sem jih omenjala že prej, kot na primer sprememba financiranja občin
               kjer želimo zagotavljati ustrezno financiranje nalog občin, vendar ocenjujemo, da v
               celoti upoštevanje sedanjih formul ne odraža dejanskih potreb in dejansko potrebnih
               odhodkov za zakonske naloge. Na področju skupnih javnih naročil so se zmanjšali
               oziroma se že zmanjšujejo odhodki za nakup zdravil, kar pomeni, da ostajajo ali pa,
               da je mogoče te prihranke nameniti za druge odhodke zdravstvene blagajne.<stage type="mag"/> (nadaljevanje) Enako zadržujemo obseg
               odhodkov za financiranje šolskega sistema, kljub temu, da so generacije učencev vedno
               večje.</p>
               <p>Ključno tveganje, ki ga moramo nasloviti s temi kratkoročnimi ukrepi, so predvsem
               poraba akumuliranih namenskih sredstev iz preteklih let, ki so nam v preteklih letih
               zniževali deficit, ampak ko pride do njihove porabe, pa ta deficit lahko povečujejo
               in morebitne nove zahteve.</p>
               <p>Na področju dolgoročnih ukrepov za letošnje leto napovedujemo dokončanje zdravstvene
               reforme, pripravo oziroma ureditev sistema dolgotrajne oskrbe in določitev tistih
               elementov bele knjige na področju nadaljnje reforme pokojninskega sistema, kjer je
               mogoče doseči dogovor s socialnimi partnerji, na način, da se čim prej določijo
               pravila upokojevanja, ki bodo veljala po letu 2020.</p>
               <p>Kot že rečeno, v tretjo skupino ukrepov sodijo ukrepi za krepitev potenciala rasti,
               kamor uvrščamo ukrepe za zmanjšanje administrativnih oziroma zakonodajnih bremen,
               zmanjšanje elementov nekonkurenčnosti na področju davčnega sistema, nadaljnje ukrepe
               na trgu dela, krepitev drugih elementov konkurenčnosti gospodarstva in pa
               zagotavljanje prestrukturiranja tistih podjetij, kjer je to še potrebno, tudi zato,
               da se zagotovi vsem podjetjem normalno financiranje.</p>
               <p>Nadalje, s ciljanimi spodbudami posameznih investicij, prav tako želimo spodbuditi
               potencial rasti, svoje lahko k temu pridodajo tudi ukrepi na področju večje
               učinkovitosti javnega sistema, kot je centralizacija državne informatike, upravljanja
               z nepremičnim premoženjem države, uvajanje novih rešitev v povezavi z digitalno
               družbo, povečanje pravne varnosti v poslovnem prometu prinašajo rešitve na področju
               sodstva. Posebna pozornost v tem okviru je namenjena tudi prenovi gradbene in
               prostorske zakonodaje, predvsem z vidika odpravljanja administrativnih ovir pri
               umeščanju novih investicij v prostor oziroma pri pridobivanju gradbenih
               dovoljenj.</p>
               <p>V dosedanjih programih stabilnosti smo se zavezali k doseganju srednjeročnega
               fiskalnega cilja v letu 2020 in sicer je naš srednjeročni fiskalni cilj strukturni
               presežek v višini 0,25 % BDP. Ta cilj je zastavljen tudi v predlaganem okviru oziroma
               predlaganem odloku o pripravi proračuna sektorja država za obdobje 2018-2020, kjer
               seveda zaradi upoštevanja ugodnejših makroekonomskih okoliščin zasledujemo tudi ta
               cilj hitrosti prilagajanja končnemu cilju in ta hitrost je razvidna iz sprememb glede
               ciljnega salda sektorja država in tudi posameznih blagajn javnega financiranja.</p>
               <p>In če se zdaj osredotočim še nekoliko na odlok. Kot sem že omenila, za leto 2018 na
               ravni sektorja država po ESA metodologiji načrtujemo ciljni saldo v višini 0,2 % BDP
                  <stage type="mag"/> (nadaljevanje) deficita, še pravi še
               primanjkljaja, ob tem, da se bodo glede na lansko letno sprejeti odlok kljub vsemu
               izdatki sektorja država lahko povišali, vendar se bodo povišali znatno manj, kot se
               bodo povišali prihodki, zaradi tega ocenjujemo, da je mogoče za leto 2018 doseči ta
               rezultat. V letu 2019 načrtujemo že manjši javnofinančni presežek na ravni sektorja
               država, in sicer v višini 0,2 % BDP. Med tem ko bi v letu 2020 dosegli saldo v višini
               0,4 % BDP oziroma kot sem omenila prej, strukturni saldo 0,25 % BDP presežka. To so
               podatki za sektor država kot celota po ESA metodologiji.</p>
               <p>V nadaljevanju odloka pa so postavljeni cilji tudi za štiri blagajne javnega
               financiranja za naslednje triletno obdobje. Pri državnem proračunu, ki bo moral
               financirati v bistvu postopno sproščanje vseh ukrepov, tudi na drugih blagajnah
               javnega financiranja, načrtujemo v letu 2018 ciljni saldo pod denarnem toku deficit v
               višini 0,2 % BDP, pri čemer moram takoj omeniti, da leto 2018 vsebuje ta rezultat
               vsebuje tudi 205 milijonov izrednih prihodkov, ki nam kot državi pripadajo še na
               podlagi stare finančne perspektive. Pričakujemo, da bo Evropska komisija v letošnjem
               letu zaključila nadzor oziroma kontrolo porabe sredstev stare finančne perspektive in
               sprostila 5 % zadržanih sredstev. In teh 5 % zadržanih sredstev pomeni 205 milijonov
               dodanih prihodkov po denarnem toku v letu 2018. Zaradi tega je ciljni saldo leta 2018
               po denarnem toku za državni proračun minus 0,2 %, med tem ko za leto 2019 in 2020
               načrtujemo še nekoliko deficit v višini 0,6% BDP, kar je spet posledica dodatnih
               odhodkov, ki jih mora državni proračun nositi v povezavi s financiranjem ostalih
               blagajn javnega financiranja oziroma ostalih enot sektorja država.</p>
               <p>Že v letošnjem letu so občine ustvarile suficit v višini 54 milijonov evrov in naša
               ocena je, da bodo tudi v naslednjem triletnem obdobju ohranile suficit na ravni okoli
               0,1 % BDP, se pravi približno v okviru okoli 40 milijonov evrov. Pri pokojninski in
               zdravstveni blagajni pa pričakujemo izravnan položaj po denarnem toku, pri čemer
               pričakujemo višji obseg izdatkov, tako pokojninske kot tudi zdravstvene blagajne,
               upoštevaje spremembe pri financiranju, predvsem zdravstvene blagajne v povezavi s
               prevzemom določenih stroškov v državni proračun, kar pomeni, da se bo ustvaril nek
               transfer iz državnega proračuna v zdravstveno blagajno. Na področju pokojninske
               blagajne pa najvišji obseg izdatkov odraža tudi rast na ravni prihodkov iz naslova
               prispevkov.</p>
               <p>Kot že omenjeno, v programu stabilnosti in nacionalnem reformnem programu so
               podrobneje predstavljeni elementi oziroma ukrepi, ki nas pripeljejo do tega
               rezultata. Podrobnosti predlagam, da pojasnjujemo v okviru razprave in vprašanj.</p>
               <p>Mogoče samo še toliko, v tem uvodu sem se predvsem osredotočila na pravilo glede
                  <stage type="mag"/>(nadaljevanje) deficita. Omeniti je
               potrebno tudi še pravilo dolga sektorja država. Dolg sektorja država v letu 2015 je
               znašal 83,2 % BDP, v letu 2016 je obseg dolga sektorja država padel na dobrih 79 % in
               podobno. Hitrost pri zmanjševanju obsega dolga sektorja država v deležu BDP
               zasledujemo tudi v naslednjem programskem obdobju kar je skladno s pravilom glede
               dolga kot ga določajo tudi evropska pravila. Toliko za uvod. Hvala lepa.</p>
            </sp>
            <sp xml:id="SDT7-OZFIMP-nujna-73-2017-04-12.sp3">

               <speaker>PREDSEDNICA URŠKA BAN:</speaker>

               <p>Hvala lepa. Gospod Šircelj, izvolite. Postopkovni predlog.</p>
            </sp>
            <sp xml:id="SDT7-OZFIMP-nujna-73-2017-04-12.sp4">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Spoštovana predsednica! Spoštovana Vlada oziroma predstavnice Vlade!
               predstavniki Fiskalnega svet in ostali prisotni!</p>
               <p>S sklicem seje smo mi dobili tudi spisek gradiv za 1. točko – predlog odloka v okviru
               za pripravo proračunov sektorja država za obdobje 2018-2020. Pod četrto alinejo piše:
               "Stališče Vlade bo objavljeno na spletni strani Državnega zbora." Jaz do tega
               trenutka tega stališča nisem našel. Tukaj govorimo o verjetno stališču Vlade do ocene
               Fiskalnega sveta ali kakorkoli že. Bi pa opozoril tudi na 7. člen četrti odstavek
               Zakona o fiskalnem pravilu, kjer je navedeno, da Vlada, na podlagi ocene Fiskalnega
               sveta pripravi pisno obrazloženo stališče do ocene Fiskalnega sveta in ga posreduje
               Državnemu zboru. Državni zbor lahko naloži Vladi, da na podlagi ocene Fiskalnega
               sveta pripravi spremembe predlagane akta ali dodatne ukrepe. Glede na to, da se ta
               zakon bom rekel sedaj dejansko uporablja bi želel, da se zagotovi gradivo, ki ni samo
               določeno s sklicem, ki ste ga podpisali predsednica, ampak tudi z zakonom. Bi pač
               predlagala, da dobimo to gradivo, kajti do takrat jaz vidim da ali pa ocenjujem, da
               niso izpolnjene zakonske določbe, glede obravnave te točke dnevnega reda. To ste tudi
               vi napisali, spoštovana predsednica, to nalaga zakon. Jaz ne bi rad, da bi bila
               razprava in zaključki o tako pomembnem dokumentu odločeni morda s kakšnim
               preglasovanjem ali karkoli že predvsem pa ne na podlagi tistega kar določa zakon.
               Zato predlagam, da postopate tako, da bo poslancem in poslankam zagotovljeno vso
               gradivo, ki se nanaša na to točko dnevnega reda.</p>
            </sp>
            <sp xml:id="SDT7-OZFIMP-nujna-73-2017-04-12.sp5">

               <speaker>PREDSEDNICA URŠKA BAN:</speaker>

               <p>Hvala lepa, gospod Šircelj. Se strinjam kot ste prebral kaj določa 7. člen Zakona o
               fiskalnem pravilu. Sama sem povprašala danes zjutraj tudi ministrico kako je z
               mnenjem Vlade kot odziv na oceno Fiskalnega sveta in mi je ministrica zagotovila, da
               bo do seje Državnega zbora to mnenje poslancem, ko bomo odločali o odloku
               zagotovljeno. Danes pa bo na seji odbora predstavila ustno stališče Vlade, ki bo
               jutri na seji Vlade tudi sprejeto. S tem, da bo upoštevana tudi današnja razprava, ki
               nam nalaga, ki nam dopušča, da na podlagi zakona tudi naložimo Vladi <stage type="mag"/>(nadaljevanje) določene spremembe, dodatne
               ukrepe kot to določa 7. člen, četrti odstavek Zakona o Fiskalnem svetu. Tako, da bi
               zdaj dala najprej besedo ministrici za finance, da nam pove kdaj to mnenje lahko
               pričakujemo. Ja, izvolite gospod Šircelj, postopkovno.</p>
            </sp>
            <sp xml:id="SDT7-OZFIMP-nujna-73-2017-04-12.sp6">

               <speaker>MAG. ANDREJ ŠIRCELJ (PS SDS):</speaker>

               <p>Ja, hvala lepa.</p>
               <p>Spoštovana predsednica, po Poslovniku mi smo na seji Državnega zbora. To je seja
               Državnega zbora in delovna telesa so Državni zbor. Tako, da ne moremo odlagati neke
               zadeve do plenarne seje Državnega zbora, še posebej zato ne, ker na sami plenarni
               seji niti postopkovno ni mogoče spreminjati tega dokumenta, če niso že vloženi
               amandmaji na tej seji. Potem je seveda po Poslovniku zakon zaprt in potem sploh ni
               razprave in ni verodostojne razprave. Zaradi tega vas pozivam, spoštovana
               predsednica, da ne glede na mnenje Vlade, ne glede na mnenje ministrice, Vlada je
               izvršilna oblast, mi smo zakonodajna oblast. Ti dve oblasti sta ločeni. Smo
               samostojni. Smo neodvisni in vas prosim, da zagotovite verodostojnost Odbora za
               finance in monetarno politiko kateremu predsedujete tako, da bomo dobili vsa gradiva,
               ki so zakonsko določena in ki omogočajo delovanje zakonodajne veje oblasti. Samo to.
               Jaz predlagam, da se pri obravnavi te točke upošteva zakon in da Državni zbor in vi,
               spoštovana predsednica, upoštevate zakon in nam zagotovite gradiva, ki jih določa
               zakon, da bomo lahko odločali na podlagi zakonodajnega postopka.</p>
            </sp>
            <sp xml:id="SDT7-OZFIMP-nujna-73-2017-04-12.sp7">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Postopkovno, ja, izvolite gospod Jožef Horvat.</p>
            </sp>
            <sp xml:id="SDT7-OZFIMP-nujna-73-2017-04-12.sp8">

               <speaker>JOŽEF HORVAT (PS NSi):</speaker>

               <p>Hvala lepa, spoštovana predsednica. Moj postopkovni predlog bom razložil, še prej pa
               pozdravljam tukaj vse prisotne.</p>
               <p>Vesel sem, da so danes z nami tudi predsednik in član Fiskalnega sveta. Namreč
               velikokrat sem v obdobju od sprejema ustave, veste na kaj mislim, pa do imenovanja
               Fiskalnega sveta govoril, da živimo v nekem neustavnem obdobju kar zadeva proračun
               države, ministrici pa sem že zadnjič čestital, da ji je uspelo takšne predloge
               Fiskalnega sveta, torej kandidate izbrati, da so dobili v Državnem zboru podporo.</p>
               <p>Gospa predsednica, moj postopkovni predlog je naslednji. Da to točko prekinete,
               glejte, v si bomo imeli nek grenki priokus, če bomo to točko nadaljevali v nekem
               nezakonitem okolju, ker če tukaj stališča Vlade nimamo, čeprav piše v sklicu, da bo
               objavljen na spletni strani Državnega zbora, na začetku te točke smo tukaj zbrani
               brskali po spletnem portalu Državnega zbora in tega gradiva preprosto ne najdemo.
               Zakon o fiskalnem pravilu, 7. člen, četrti odstavek nalaga, da Vlada sprejme stališče
               in ga pošlje Državnemu zboru. Mi smo matično delovno telo. Če mi tega gradiva ne bomo
               imeli, je od tega trenutka naprej, če se bo seja nadaljevala, potek te seje nezakonit
               oziroma te točke dnevnega reda, zato predlagam, da brez glasovanja, ker ste
               predsedujoča temu matičnemu delovnemu telesu, torej Odboru za finance in monetarno
               politiko, da sejo prekinete, ne bo nobene škode, ne gori voda in v četrtek, če sem
               prav razumel, bo Vlada to stališče sprejela, ga pošlje Državnemu zboru in potem
               določite datum za nadaljevanje te seje. Lepo prosim, ne iti v nezakonito obravnavo
               tako pomembnega dokumenta.</p>
               <p>Hvala lepa.<stage type="mag"/>
               </p>
            </sp>
            <sp xml:id="SDT7-OZFIMP-nujna-73-2017-04-12.sp9">

               <speaker>PREDSEDNICA URŠKA BAN:</speaker>

               <p>Ministrica, izvolite.</p>
            </sp>
            <sp xml:id="SDT7-OZFIMP-nujna-73-2017-04-12.sp10">

               <speaker>MAG. MATEJA VRANIČAR ERMAN:</speaker>

               <p>Ja zdaj jaz lahko glede tega pojasnim zgolj to, da smo z mnenjem Fiskalnega sveta
               bili seznanjeni včeraj pozno popoldan. Pripravljeni smo dati danes na seji ustni
               odziv na mnenje Fiskalnega sveta dejansko formalno pa v tem trenutku ni mogoče
               izpeljati seje Vlade, da bi lahko tudi formalno pisno mnenje predložili.</p>
               <p>Želela bi opozoriti še na to, da je po zakonu nujno, da se odlok za večletni okvir
               sprejme do 25. 4. zato, da ima Vlada možnost potem do konca meseca sprejeti še v
               skladu z okvirom usklajen oziroma okviru prilagojen program stabilnosti in ga
               pravočasno posredovati Evropski komisiji in prosim, če se lahko dogovorimo za
               obravnavo gradiva na način, da nam je omogočeno ta rok spoštovati.</p>
               <p>Hvala lepa.</p>
            </sp>
            <sp xml:id="SDT7-OZFIMP-nujna-73-2017-04-12.sp11">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Krajnc izvolite, postopkovno.</p>
            </sp>
            <sp xml:id="SDT7-OZFIMP-nujna-73-2017-04-12.sp12">

               <speaker>MAG. BOJAN KRAJNC (PS SMC):</speaker>

               <p>Hvala za besedo gospa predsednica.</p>
               <p>Zdaj glede kar ste, glede na to, kar ste sami povedali najprej in glede na to kar je
               pravkar povedala gospa ministrica, ki pravzaprav potrjuje vaše besede v zvezi s tem,
               da je seveda Vlada zagotovila, da bo pisno stališče posredovala do seje Državnega
               zbora na podlagi citiranega četrtega odstavka 7. člena, predlagam, da seveda se danes
               tukaj na tej seji seznanimo z ustnim stališčem Vlade do ocene fiskalnega sveta in da
               torej nadaljujemo s sejo odbora in prosim pa tudi, da ta predlog sklepa daste na
               glasovanje.</p>
               <p>Hvala.</p>
            </sp>
            <sp xml:id="SDT7-OZFIMP-nujna-73-2017-04-12.sp13">

               <speaker>PREDSEDNICA URŠKA BAN:</speaker>

               <p>Hvala lepa. Zdaj dajem najprej ta predlog…/ oglašanje iz dvorane/… Bomo potem
               nadaljevali s postopkovnim predlogom. Dala bom na glasovanje predlog, da se danes
               seznanimo z ustnim stališčem Vlade, formalno pa bo Vlade…/ oglašanje iz dvorane/</p>
            </sp>
            <sp xml:id="SDT7-OZFIMP-nujna-73-2017-04-12.sp14">

               <speaker>MAG. MARKO POGAČNIK (PS SDS):</speaker>

               <p>/ izklopljen mikrofon/ Jožef je prej predlagal predlog, zakaj tistega niste dali na
               glasovanje? / nerazumljivo/</p>
            </sp>
            <sp xml:id="SDT7-OZFIMP-nujna-73-2017-04-12.sp15">

               <speaker>PREDSEDNICA URŠKA BAN:</speaker>

               <p>Ni predlagal, predlagal je meni. Jaz se zato nisem odločila. Meni kot predsednica je
               predlagal, da sama prekinem, če sem prav razumela, prekinem… / nerazumljivo/ Meni ste
               predlagal brez glasovanja, če sem prav slišala. Jaz se zato / oglašanje iz dvorane/
               Ne, on je meni predlagal, da brez glasovanja točko prekinem. Tako sem si jaz
               zapisala. Mislim, da sem slišala prav. Kolega Krajnc pa je predlagal, da dam na
               glasovanje predlog sklepa, da se danes seznanimo z ustnim stališčem Vlade in nam
               Vlada to ustno potem v formalni pisni obliki pošlje do seje Državnega zbora in da
               današnjo sejo nadaljujemo.</p>
               <p>Zdaj bomo glasovali najprej o tem predlogu sklepa, potem pa bomo nadaljevali s
               postopkovnimi predlogi. Z ostalimi postopkovnimi predlogi. / oglašanje iz
               dvorane/</p>
               <p>Jaz bom po vrsti postopkovne predloge dajala na glasovanje. / oglašanje iz dvorane/
               Ne, ne silim v ničemer. Glasujemo. Glasujemo o predlogu sklepa, ki ga je predlagal
               gospod Krajnc. / oglašanje iz dvorane/…Potem dajem ta predlog na glasovanje.
               Glasujemo.</p>
               <p>Kdo je za? (11 članov.) Kdo je proti? (6 članov.)</p>
               <p>Ugotavljam, da je predlog sprejet…/oglašanje iz klopi/ Postopkovno gospod Šircelj,
               izvolite. Ali gospod Horvat, ja. Se opravičujem, ne vem kdo je bil prvi.</p>
            </sp>
            <sp xml:id="SDT7-OZFIMP-nujna-73-2017-04-12.sp16">

               <speaker>JOŽEF HORVAT (PS NSi):</speaker>

               <p>Najprej Andrej.</p>
            </sp>
            <sp xml:id="SDT7-OZFIMP-nujna-73-2017-04-12.sp17">

               <speaker>PREDSEDNICA URŠKA BAN:</speaker>

               <p>Izvolite, gospod Šircelj.</p>
            </sp>
            <sp xml:id="SDT7-OZFIMP-nujna-73-2017-04-12.sp18">

               <speaker>MAG. ANDREJ ŠIRCELJ (PS SDS):</speaker>

               <p>Spoštovana predsednica, zakon vam nalaga, da obravnavate na tej seji pisno stališče
               Vlade. Ta predlog je po moji oceni nezakonit, kar je bilo sprejeto. Ne govorimo o
               ustnem stališču. <stage type="mag"/> (nadaljevanje)
               Ocenjujem, spoštovana predsednica, da izključno delujete po diktatu vlade, izvršilne
               oblasti, kar ni dobro za zakonodajno vejo oblasti. V Slovenski demokratski stranki v
               takšnih razpravah, o tako pomembnih zadevah, ki se nanašajo na našo prihodnost ne
               bomo sodelovali, zato napovedujem obstrukcijo.</p>
            </sp>
            <sp xml:id="SDT7-OZFIMP-nujna-73-2017-04-12.sp19">

               <speaker>PREDSEDNICA URŠKA BAN:</speaker>

               <p>Izvolite, gospod Horvat, imate besedo.</p>
            </sp>
            <sp xml:id="SDT7-OZFIMP-nujna-73-2017-04-12.sp20">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica.</p>
               <p>Moram ugotoviti, da ste nas razočarali, ker nas silite v nezakonitost postopka,
               obravnave predloge odloka o okviru za pripravo proračunov sektorja država za obdobje
               od 2018 do 2020.</p>
               <p>Mi, Nova Slovenija, pri nezakonitih postopkih ne bomo sodelovali, zato to sejo
               zapuščamo.</p>
            </sp>
            <sp xml:id="SDT7-OZFIMP-nujna-73-2017-04-12.sp21">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite, gospa Bratušek.</p>
            </sp>
            <sp xml:id="SDT7-OZFIMP-nujna-73-2017-04-12.sp22">

               <speaker>MAG. ALENKA BRATUŠEK (PS NP):</speaker>

               <p>Jaz pa vas prosim, spoštovana predsednica, da še enkrat razmislite ali je to, kar v
               tem trenutku počnete, smiselno.</p>
               <p>Govorimo o, po moje, najpomembnejšem aktu s katerim se vlada in Državni zbor sploh
               ukvarjata. Postavljamo javnofinančne okvire za naslednja tri leta. Prvič, prvič,
               imamo pred sabo mnenje Fiskalnega sveta. Ja, res je, ne vem kdaj smo ga mi dobili,
               jaz sem ga dobila, oziroma pogledala danes zjutraj, ampak to na žalost nismo krive
               poslanke in poslanci. Predsednica se je odločila sklicati sejo, tako kot se je
               odločila, na sklic zapisala gradivo, ki bi ga morali imeti in ga nimamo. To je
               dejstvo.</p>
               <p>Še bolj zanimivo pa je, da bomo danes za to mizo slišali ustno mnenje vlade o nečem,
               o čemer vlada sploh še ni razpravljala. To si dovolite ekstremno, ekstremno veliko in
               gromozansko odgovornost ministrica prevzemate nase, da si upate govoriti o ustnem
               mnenju vlade, v zvezi z gradivom, o katerem vlada ni rekla še nič. To je lahko mnenje
               ministrice za finance, nikakor pa to ne more biti pravno-formalno, ustno kakorkoli
               želite, mnenje vlade glede na mnenje fiskalnega sveta.</p>
               <p>In jaz bi na nek način lahko, bom rekla, se strinjala s tem, da dobimo gradivo
               naknadno, če bi mnenje Fiskalnega sveta bilo pritrdilno. Mnenje Fiskalnega sveta na
               vaše dokumente je odklonilno. Opozorila, kar nekaj opozoril je v tem mnenju, in zato
               je neodgovorno, spoštovane kolegice in kolegi, da tiščite z glavo skozi zid, pri tako
               pomembnem dokumentu, kot je program stabilnosti in nacionalni reformni program. Do
               začetka seje je še cel teden, tako da res ne vidim razloga, da takšne stvari morate
               oddelati danes na silo, mimo zakonskih okvirov. Saj boste, saj vas je dovolj.
               Nobenega problema nimate, dajte to speljati, na silo pa je neodgovorno, da prvič, ko
               bi lahko, skladno z ustavno spremembo, skladno z zakonom o fiskalnem pravilu
               dokumente sprejeli tako, kot je treba, kršite zakon, zato, ker ne morete počakati en
               dan. Konec koncev lahko vlada skliče dopisno sejo, ki je lahko končana v dveh urah,
               če je gradivo pripravljeno in mi lahko ob 12. sejo nadaljujemo. Ne. Vi tiščite,
               tiščite, tiščite na silo, da pokažete moč, ker drugih argumentov na žalost nimate. In
               ustno stališče vlade, ne vem če ga lahko kdo drug poda, kot predsednik vlade.</p>
            </sp>
            <sp xml:id="SDT7-OZFIMP-nujna-73-2017-04-12.sp23">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ministrica, ste želeli besedo. Prosim.</p>
               <p>Postopkovno, gospod Pogačnik.</p>
            </sp>
            <sp xml:id="SDT7-OZFIMP-nujna-73-2017-04-12.sp24">

               <speaker>MAG. MARKO POGAČNIK (PS SDS):</speaker>

               <p>Samo naprošam Zakonodajno-pravno službo, da so tukaj, da se opredeli do gradiva, ki
               ga obravnavamo ali je v skladu z zakonom ali ne.</p>
            </sp>
            <sp xml:id="SDT7-OZFIMP-nujna-73-2017-04-12.sp25">

               <speaker>PREDSEDNICA URŠKA BAN:</speaker>

               <p>Najprej dajem besedo ministrici, izvolite.</p>
            </sp>
            <sp xml:id="SDT7-OZFIMP-nujna-73-2017-04-12.sp26">

               <speaker>MAG. MATEJA VRANIČAR ERMAN:</speaker>

               <p>Mene je vlada pooblastila, da predstavljam vlado v Državnem zboru v zvezi z obravnavo
               tega gradiva. In v tem kontekstu in v tem smislu lahko tudi podam ustne obrazložitve
               v zvezi z gradivi, ki so predložena za današnjo sejo odbora.</p>
               <p>Nenazadnje na podoben način postopamo pri najrazličnejših <stage type="mag"/> (nadaljevanje) zakonodajnih in drugih dokumentih, ki jih
               obravnava Državni zbor tudi pri obravnavi na primer amandmajev k proračunu in mislim,
               da mi v tem kontekstu ni za oporekati pristojnosti, da danes ustno predstavim mnenje
               v zvezi z ugotovitvami Fiskalnega sveta v imenu Vlade. Dejstvo pa je, da ali na
               dopisni ali jutri na redni seji Vlade bo Vlada to mnenje tudi obravnavala in
               pričakujem, da tudi potrdila in ga v pisni obliki posredovala najkasneje jutri
               Državnemu zboru.</p>
               <p>Hvala lepa.</p>
            </sp>
            <sp xml:id="SDT7-OZFIMP-nujna-73-2017-04-12.sp27">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospa Bratušek, izvolite.</p>
            </sp>
            <sp xml:id="SDT7-OZFIMP-nujna-73-2017-04-12.sp28">

               <speaker>MAG. ALENKA BRATUŠEK (PS NP):</speaker>

               <p>Ministrica je zelo dobro povedala, da jo je Vlada pooblastila, da daje pojasnila v
               zvezi z gradivi, ki so predložena. Mnenje Vlade ni predloženo in to je problem. In to
               je problem. Kršite zakon. Res, ne razumem zakaj in prav bi bilo v tem trenutku
               slišati mnenje Zakonodajno-pravne službe ali lahko smatramo ustno stališče kot
               zahtevo, ki je v zakonu napisana in še enkrat, res ni potrebe, da na takšen način
               kvarite prvi postopek, ki bi lahko tekel skladno z zakonom o fiskalnem pravilu, pa
               zaradi teh neumnosti, jaz ne morem drugega reči, ne bo. Škoda. To je vse kar lahko
               rečem, ampak res škoda.</p>
            </sp>
            <sp xml:id="SDT7-OZFIMP-nujna-73-2017-04-12.sp29">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želi besedo predstavnica Zakonodajno-pravne službe? Izvolite.</p>
            </sp>
            <sp xml:id="SDT7-OZFIMP-nujna-73-2017-04-12.sp30">

               <speaker>MAG. SONJA BIEN KARLOVŠEK:</speaker>

               <p>Hvala za besedo.</p>
               <p>Jaz bom na tem mestu povzela naše pisno mnenje, ki smo ga v skladu s 27. členom
               Poslovnika Državnega zbora podali že v ponedeljek in sicer smo podali istovrstni
               pripombi v zvezi s 5. in 6. členom predloga odloka v katerih je navedeno tako v
               napovednem stavku kot v pripadajoči tabeli, ciljni saldo za pokojninsko in
               zdravstveno blagajno, čeprav je ta določen v ničelni višini, je s tem presežena
               zakonsko določena vsebina predloga okvira kot izhaja iz tretjega odstavka 6. člena
               Zakona o fiskalnem pravilu.</p>
               <p>Hvala.</p>
            </sp>
            <sp xml:id="SDT7-OZFIMP-nujna-73-2017-04-12.sp31">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj bomo nadaljevali z uvodnimi obrazložitvami. Jaz lahko samo povem, da nas tudi
               zakon z ničemer ne obvezuje, da danes o teh dokumentih, ki so na dnevnem redu ne
               razpravljamo in tudi v skladu z zakonom sprejmemo določene sklepe, naložimo Vladi
               določene dodatne ukrepe oziroma, da se potem na koncu tudi odločimo ali bomo te
               dokumente oziroma enega izmed obravnavanih dokumentov danes sprejeli ali ne, zato se
               mi zdi prav, da to razpravo opravimo.</p>
               <p>Postopkovno, izvolite, gospod Veber.</p>
            </sp>
            <sp xml:id="SDT7-OZFIMP-nujna-73-2017-04-12.sp32">

               <speaker>JANKO VEBER (PS SD):</speaker>

               <p>Hvala za besedo.</p>
               <p>Torej vsa ta razprava, ki je bila v zvezi s postopkom je bila vsaj po mojem mnenju
               izjemno resna in tudi korektna, ker ima oporo v zakonu. Če je rok, ki ga je
               predstavila ministrica, 25. april do katerega naj bi Državni zbor sprejel te
               dokumente, mislim da bi bilo smiselno vendarle izčistiti kaj je bolj zavezujoče ali
               ta rok o katerem moramo oddati to poročilo v Bruselj ali to, da poskušamo delati mimo
               določb zakona. mislim, da ne bi bilo nič odveč glede na pomembnost zakona, da celo
               skličemo izredno sejo, da ujamemo tiste roke, ki so pač potrebni za to, da se to
               potem tudi v korektni proceduri pripravi. Zagotovo ne gre pri teh dokumentih za
               primerjavo z amandmaji k proračunu, gre za odločitev kako bodo vsi sektorji v državi
               delovali v naslednjem srednjeročnem obdobju. Gre celo za obdobje, ki <stage type="mag"/> (nadaljevanje) presega ta mandat. Tako da
               razprava bi, po mojem mnenju, resnično morala biti tukaj izjemno izjemno izčiščena in
               sporočila tudi temu primerno potem oblikovana. Zato samo postopkovno želim preveriti,
               preden nadaljujemo razpravo, kakšne so možnosti za sklic Odbora za finance in
               nenazadnje tudi če je temu potrebno tudi izredne seje Državnega zbora, da ujamemo vse
               tiste roke, ki jih je pač potrebno ujeti. Osebno pa menim, da ta rok, ki je zavezan
               do kdaj moramo kaj oddati v Bruselj je manj pomemben kot pa ta vsebinski del, ki ga
               moramo doma opraviti v skladu z zakonom. Kakšne posledice bodo, recimo, mogoče še ta
               odgovor pred nadaljevanjem, če se ta datum vendarle nekoliko zamakne.</p>
            </sp>
            <sp xml:id="SDT7-OZFIMP-nujna-73-2017-04-12.sp33">

               <speaker>PREDSEDNICA URŠKA BAN:</speaker>

               <p>Hvala lepa. Kar se tiče gradiv, ki smo ga prejeli in seje Odbora za finance v kolikor
               želimo, da se to na redni seji, aprilske seje, na seji Državnega zbora obravnava
               odlok bi morali danes zaključiti obravnavo, ker je jutri ob 10. dopoldan sklican
               Kolegij predsednika Državnega zbora, ki določa dnevni res redne aprilske seje. Sedaj
               sprašujem tu ministrico, ali se lahko to mnenje Vlade zagotovi danes, pa preložimo
               nadaljevanje seje časovno oziroma če odgovori tudi poslancu Vebru in vsem nam, kako
               je sedaj s temi roki do kdaj bi morali biti ti dokumenti oziroma odlok sprejeti.
               Izvolite.</p>
            </sp>
            <sp xml:id="SDT7-OZFIMP-nujna-73-2017-04-12.sp34">

               <speaker>MAG. MATEJ VRANIČAR ERMAN:</speaker>

               <p>Hvala lepa. Kar se tiče rokov za predložitev Evropsko komisiji. Seveda nekih posebnih
               posledic, če to ni 30. aprila, ampak je v začetku maja in v bistvu materialnih
               posledic nekih ni, ne spoštujemo v celoti zaveze in s tega vidika, recimo, signal ni
               najboljši, ampak nekih materialnih posledic dejansko tukaj ni. Zagotovo pa bi
               nastale, če bi celo zadevo odložili na majsko redno sejo Državnega zbora.</p>
               <p>Kar se tiče predložitve pisnega stališča Vlade ocenjujem, da bi ministrstvo lahko
               pripravilo, dokončalo pripravo gradiva tako, da se predloži na dopisno sejo v roku,
               recimo, ure do dveh. Glede zmožnosti sklica dopisne seje bi se morala posvetovati še
               z generalno sekretarko, ampak domnevam, da posebne težave tukaj ne bi bilo. Dopisna
               seja, vemo, da traja najmanj mislim, da dve uri, kar pomeni, da bi lahko nadaljevali,
               da imate še čas seznaniti se potem s tem mnenjem, nekje pozno, zelo pozno popoldan,
               če je to opcija.</p>
            </sp>
            <sp xml:id="SDT7-OZFIMP-nujna-73-2017-04-12.sp35">

               <speaker>PREDSEDNICA URŠKA BAN:</speaker>

               <p>Gospa Bratušek, izvolite.</p>
            </sp>
            <sp xml:id="SDT7-OZFIMP-nujna-73-2017-04-12.sp36">

               <speaker>MAG. ALENKA BRATUŠEK (PS NP):</speaker>

               <p>Jaz upam, da ste sedaj vsi poslušali, kar je ministrica povedala, da mnenje niti še
               pripravljeno ni. Ja, Ministrstvo za finance lahko v roku dveh ur pripravi do konca
               gradivo. In to je dejstvo. Sedaj pa poglejmo magnetograme, ministrica. To so vaše
               besede. In jaz samo opozarjam, da ne more nekdo, ne samo ministrica za finance,
               katerikoli drug minister govoriti o ustnem mnenju Vlade v zvezi z gradivom, ki ga
               Vlada nima. Ne more. Preveč si jemljete na svoj hrbet, spoštovana ministrica. Gradiva
               ni. Gradiva niti na Vladi še ni. Ministri ga niti videli niso. Mi bomo pa poslušali
               ustno mnenje Vlade. Jaz vam predlagam, da to sejo nadaljujemo res popoldan, ko dobimo
               pisno mnenje Vlade. Noben minister, ne samo ministrica za finance, noben minister
               nima pravice in pristojnosti govoriti o nečem, o čemer Vlada ni razpravljala. Ne
               more. In bi bilo neodgovorno, tudi od ministrice za finance, neodgovorno govoriti o
               tem. In se še enkrat sprašujem, kaj spremeni tri, štiri ure za to, da prvič <stage type="mag"/>(nadaljevanje) pripravimo dokumente,
               skladno z Zakonom o fiskalnem pravilu. Prvič imamo to možnost, ker imamo Fiskalni
               svet in ne pokvarit vsega, lahko naredimo tako, kot je treba, ne pokvarit vsega
               zaradi enega tehničnega zapleta v tem trenutku. Jaz verjamem, da bo ministrica
               govorila enako, enako, lahko pa tudi ne, ker imajo ministri tudi nekaj besede na
               Vladi, kot naj bi Vlada jutri sprejela. Ampak Vlada se o tem ni niti seznanila,
               pogovarjala, kaj šele sprejela kakršnokoli odločitev in res predlagam, da nadaljujemo
               sejo popoldan.</p>
            </sp>
            <sp xml:id="SDT7-OZFIMP-nujna-73-2017-04-12.sp37">

               <speaker>PREDSEDNICA URŠKA BAN:</speaker>

               <p>Gospod Zorman, izvolite, postopkovni predlog.</p>
            </sp>
            <sp xml:id="SDT7-OZFIMP-nujna-73-2017-04-12.sp38">

               <speaker>BRANKO ZORMAN (PS SMC):</speaker>

               <p>Hvala, gospa predsednica.</p>
               <p>Čas bi bil, da se nekateri tu nehate sprenevedati. Zdaj, zakaj traja toliko, v urah
               šteto, da se pripravi gradivo in se gre čez vso to proceduro kolegica verjetno dobro
               ve, glede na to, da je nekaj časa delovala tudi v izvršni veji oblasti. Bi bilo pa
               tako za prevesti v ljudski jezik, to, kar tudi kolegica dobro ve, da mnenje Vlade
               vedno pripravi pristojno ministrstvo in v tem primeru je to Ministrstvo za finance in
               ministrica, ki sedi tukaj z nami. To mnenje bo, kot ste že ugotovili, popolnoma
               enako, kot bo tisto pisno in v tem smislu seveda predlagam, da nadaljujemo sejo in da
               se dovoli ministrici, da predstavi ustno stališče glede na to, da je tudi kompetentna
               in pooblaščena s strani Vlade. To mnenje bo seveda popolnoma enako, kot ga bomo
               prejeli kasneje.</p>
               <p>Hvala.</p>
            </sp>
            <sp xml:id="SDT7-OZFIMP-nujna-73-2017-04-12.sp39">

               <speaker>PREDSEDNICA URŠKA BAN:</speaker>

               <p>Izvolite, gospa Bratušek.</p>
            </sp>
            <sp xml:id="SDT7-OZFIMP-nujna-73-2017-04-12.sp40">

               <speaker>MAG. ALENKA BRATUŠEK (PS NP):</speaker>

               <p>Jaz ne bi tako v nič dajala Vlade kot organa. Vlada konec koncev potrjuje dokumente,
               vsak dokument seveda pripravi resorno ministrstvo. Če v Vladi Mira Cerarja delujete
               tako, kot da je Vlada brez veze in ministri delajo, kar želijo, potem delajte in
               nadaljujte, tudi sama pri tej farsi s tako pomembnimi javno-finančnemu dokumenti ne
               bom sodelovala in glede na vse to boste lahko v pol ure ali pa še prej sprejeli tako
               pomembne dokumente na nezakonit način. Še enkrat opozarjam, prvič, prvič imate
               možnost sprejeti dokumente, skladno z Zakonom o fiskalnem pravilu. Pa ne boste.
               Kršite Zakon o fiskalnem pravilu zaradi dveh, treh, štirih, petih, mogoče šestih ur.
               Je to res vredno?</p>
            </sp>
            <sp xml:id="SDT7-OZFIMP-nujna-73-2017-04-12.sp41">

               <speaker>PREDSEDNICA URŠKA BAN:</speaker>

               <p>Hvala lepa. Zdaj, glede na to, da je ministrica povedala, da to mnenje lahko danes
               dobimo, če bo sklicana korespondenčna seja Vlade, jaz predlagam, da to sejo zaenkrat
               prekinemo, jo preložimo na danes ob 16. uri in boste tudi pravočasno obveščeni o
               nadaljevanju. Ob 16. uri se bo seja predvidoma nadaljevala, do takrat pa prosim
               Vlado, da nam to mnenje dostavi.</p>
               <p>Hvala lepa. Prekinjam sejo.</p>
               <p>(Seja je bila prekinjena ob 10.03.)</p>
            </sp>
         
            <stage type="time"/>

            <sp xml:id="SDT7-OZFIMP-nujna-73-2017-04-12.sp42">

               <speaker>PREDSEDNICA URŠKA BAN:</speaker>

               <p>Spoštovani kolegi in kolegice, vsi vabljeni na sejo, spoštovana ministrica,
               predsednik in člani fiskalnega sveta, direktor UMAR, vsi ostali, še enkrat lepo
               pozdravljeni. Pričenjam prvo nadaljevanje 73. nujne seje Odbora za finance in
               monetarno politiko.</p>
               <p>Na začetku vas najprej obveščam, da so se opravičili in se nadaljevanja te seje ne
               morejo udeležiti poslanka Suzana Lep Šimenko, Nada Brinovšek in Roberto Battelli.
               Zaenkrat pa imam še tri pooblastila in sicer Vojko Šergan nadomešča Erika Dekleva,
               poslanca Luka Mesca nadomešča Miha Kordiš, Vlasto Počkaj pa Jani Möderndorfer.</p>
               <p>Smo pri 1. točki dnevnega reda, predlog odloka okviru za pripravo proračuna sektorja
               država za obdobje od 2018-2020. V tem vmesnem času smo prejeli tudi dodatno gradivo,
               pisno stališče Vlade Republike Slovenije do ocene fiskalnega sveta Republike
               Slovenije in dajem najprej besedo gospodu Širclju, ki ima postopkovni predlog.
               Izvolite. </p>
            </sp>
            <sp xml:id="SDT7-OZFIMP-nujna-73-2017-04-12.sp43">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovana predsednica. Spoštovana ministrica, spoštovani predsednik
               fiskalnega sveta, člani fiskalnega sveta, kolegi in kolegice!</p>
               <p>V Slovenski demokratski stranki smo danes zjutraj ob devetih na seji zahtevali
               obstrukcijo zaradi tega, ker niso bili izpolnjeni formalni pogoji za sejo. Vlada
               namreč ni predstavila oziroma posredovala mnenja k fiskalnemu svetu oziroma k mnenju
               fiskalnega oziroma oceni fiskalnemu svetu, zaradi tega po našem mnenju niso bili
               izpolnjeni zakonski pogoji in smo obstruirali sejo. Glede na to, da je to mnenje
               prišlo, ni formalnih zadržkov za obstrukcijo s strani SDS.</p>
            </sp>
            <sp xml:id="SDT7-OZFIMP-nujna-73-2017-04-12.sp44">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še eno pooblastilo in sicer poslanko Marijo Antonijo Kovačič nadomešča poslanec
               Benedikt Kopmajer.</p>
               <p>Ostali smo pri uvodnih obrazložitvah. Besedo je že dobila spoštovana ministrica, tudi
               predstavnica Zakonodajno-pravne službe tako, da bi sedaj nadaljevali s predstavitvijo
               spomladanske napovedi UMAR in predajam besedo direktorju. Dr. Boštjan Vasle,
               izvolite.</p>
            </sp>
            <sp xml:id="SDT7-OZFIMP-nujna-73-2017-04-12.sp45">

               <speaker>MAG. BOŠTJAN VASLE:</speaker>

               <p>Spoštovani, hvala lepa za besedo! Lepo pozdravljeni!</p>
               <p>Torej, če povzamem ključne ugotovitve naše zadnje pomladanske napovedi gospodarskih
               gibanj, letos pričakujemo, da se bo četrto leto zapored nadaljevala gospodarska rast,
               ki bo v skladu z osrednjim scenarijem, torej z najverjetnejšim razvojem dogodkov,
               dosegla 3,6 %, nato pa se bo v naslednjih dveh letih, torej v letu 2018 in 2019
               gibala nekaj nad oziroma nekaj pod 3 %. Ključni dejavniki, ki so v ozadju te
               gospodarske rasti so podobni kot so, podobni tistim, ki so na relativno visoko, 2,5 %
               gospodarsko rast vplivali že v lanskem letu. Najpomembnejši dejavnik ostaja izvoz in
               z njim povezani rezultati v domači industriji oziroma v predelovalnih dejavnostih.
               Pričakujemo, da se bo izvoz v letošnjem letu še naprej povečeval in sicer po podobnih
               stopnjah, kot v preteklem letu, torej okoli 6 %, letna stopnja rasti v naslednjih
               dveh letih pa bo nekoliko nižja, nekje na ravni okoli 5 %.</p>
               <p>Drugi pomembni dejavnik, ki bo prispeval h gospodarski rasti kjer gre ponovno za
               nadaljevanje relativno ugodnih gibanj iz preteklega leta, je zasebna potrošnja, torej
               potrošnja prebivalstva. Ta se je lani okrepila za 2,8 %, letos pa pričakujemo njeno
               povišanje za 3,5 %. Ko torej govorimo o ključnih dejavnikih rasti oziroma o
               dejavnikih, ki bodo privedli do pospeška gospodarske rasti, povišanje bo v letošnjem
               letu znašalo več kot 1 odstotno točko, so za ta pospešek ključne investicije. Namreč,
               ko govorimo o <stage type="mag"/>(nadaljevanje)
               investicijah, ki jih za potrebe naših analiz razdelimo v dve skupni. Na eni strani so
               investicije zasebnega sektorja, na drugi strani investicije, ki so financirane z
               javnim denarjem.</p>
               <p>In če se najprej ustavim pri prvih, zasebne investicije so se začele krepiti že v
               preteklih letih in v letošnjem letu pričakujemo nadaljevanje povečevanja investicij,
               torej zopet pozitivne stopnje rasti zasebnih investicij medtem, ko so bile javne
               investicije v lanskem letu nekoliko nižje tako, da se je skupna investicijska
               aktivnost v lanskem letu znižala za 3 %. Ključni razlog za nižje javne investicije je
               bilo črpanje evropskih sredstev, ki je ob prehodu iz prejšnje na novo finančno
               perspektivo tako rekoč zastalo. Ker letos pričakujemo oziroma smo v našo napoved
               vgradili vladne načrte, po ponovnem zagonu črpanja evropskih sredstev, bo to pomenilo
               povečanje javnih investicij in če torej združimo javne in zasebne investicije, bo
               njihova rast v letošnjem letu znašala 7 %, torej pomeni po 3 % padcu v lanskem letu,
               letos 7 % rast in to je ključni dejavnik, ki bo pripeljal do pospešitve gospodarske
               rasti.</p>
               <p>V prihodnjih letih potem ne pričakujemo bistvenih sprememb, če pogledamo na napoved z
               vsebinskega vidika, je pa res, da bo izostal ta velik pospešek, ki bo prišel s strani
               investicij, zato kot že omenjeno nekoliko nižja številka skupne gospodarske rasti.
               Ugodni rezultati v tem gospodarskem delu se seveda odražajo tudi na trgu dela. V
               bistvu v pravo smer se gibljejo ali pa v ugodno smer je pravilnejša beseda, se
               gibljejo vsi kazalci povezani s številom zaposlenih in brezposelnih, namreč
               zaposlenost se je v lanskem letu povečala za približno 2 % in podobno povečanje
               pričakujemo tudi letos in pa potem seveda pozitivne številke, nadaljnje povečanje
               tudi v letih 2018 in 2019.</p>
               <p>Kar je še posebej, se mi zdi, potrebno poudariti je to, da ko pogledamo zaposlenost
               po posameznih segmentih gospodarstva, to povečanje ni skoncentrirano samo v nekaj
               delih ampak gre praktično za to, da se povečuje zaposlenost v predelovalnih
               dejavnostih, v industriji, da se povečujejo v storitvenih dejavnosti, da je del
               povečanja, približno 2 tisoč oseb, prispeval tudi javni sektor tako, da je od tako
               neke grobe delitve gospodarstva samo gradbeništvo tisti del, ki trenutno še ne
               zaposluje na novo. Seveda, zrcalna slika povečane zaposlenosti je zmanjšanje
               brezposelnih. Ta se, skupna številka je v povprečju lanskega let se gibalo okoli 103
               tisoč, v letošnjem letu pa pričakujemo, da se bo znižala na okoli 90 tisoč
               brezposelnih ljudi.</p>
               <p>Če pogledamo nekoliko bolj dolgoročno primerjavo, kaj te številke pomenijo, v bistvu
               pomenijo to, da če se ozremo proti prejšnjemu desetletju, torej v tista leta stabilne
               gospodarske rasti nekje med letom 2000 in letom 2005, ko torej še ni bilo prevelikih
               pospeškov, so v bistvu številke, ki jih imamo danes na trgu dela tako glede
               zaposlenih, kot brezposelnih že zelo podobno tistim, ki smo jih beležili v obdobju
               stabilne in relativno visoke gospodarske rasti, ko je Slovenija pospešeno dohitevala
               razvitejše države.</p>
               <p>Če za konec povem še par besed glede morebitnih neravnotežij, ki bi jih takšna
               gibanja povzročala. V lanskem letu je res prišlo do povišanja plač tako v zasebnem
               sektorju, kot v javnem sektorju. V javnem sektorju je to povišanje izhajalo iz
               relativno ugodnih gospodarskih rezultatov, je bilo res najvišje v zadnjih petih
               letih, vendar se moramo zavedati, da zadnjih pet let vključuje tudi obdobje krize,
               krčenja proizvodnje in tako naprej tako, da nekoliko daljša primerjava še ne kaže
               posebno zaskrbljujočega dviga rasti plač, pa vendar trend pa postaja jasen, v javnem
               sektorju pa je rast plač izhajala iz dogovorov, ki so bili sprejeti s socialnimi
               partnerji in je šlo za delno sproščanje ukrepov iz varčevalnega obdobja.</p>
               <p>Tako, da v bistvu, ko govorimo o neravnotežjih v slovenskem gospodarstvu bi
               izpostavil praktično samo enega in to je povezano s tekočim računom plačilne bilance.
               V Sloveniji se namreč ohranja relativno visok presežek, ki ima po našem mnenju, na
               podlagi naših analiz dva vzroka. Prvi je, da je prišlo do močnega povišanja izvoza v
               zadnjih letih. temu ni sledilo enako povišanje uvoza, kajti investicijska aktivnost
               je bila v Sloveniji zelo šibka. Ta del uvoza, ki je povezan z investicijami je
               izostal in to je <stage type="mag"/>(nadaljevanje)
               posledično povišalo presežek na tekočem računu plačilne bilance.</p>
               <p>Drugi razlog pa so bile ugodna cenovna gibanja. Namreč, cene iz mednarodnega okolja
               so se pod velikim vplivom cen nafte in potem tudi ostalih surovin zniževale. Naša
               podjetja, naši izvozniki pa so uspeli ohraniti relativno visoke cene oziroma je bil
               padec naših cen manjši kot je bil padec tujih cen, da ne postanem preveč tehničen.
               Skratka, zaradi različnih cenovnih gibanj na strani uvoza in na strani izvoza je to
               ugodno vplivalo na oziroma je to povečevalo naš presežek, ki pa se bo v naslednjih
               letih kot pričakujemo nadaljnjo krepitev investicij in tudi drugačna cenovna
               razmerja, začel ponovno zmanjševati, vendar bo še vedno ostal, vsaj za slovenska
               razmerja, relativno visok.</p>
               <p>Zdaj čisto na koncu bi povedal še par besed glede tveganja. Kot je običajno, kot po
               navadi vedno predstavim vam pa tudi širši javnosti scenarij, ki se nam zdi najbolj
               verjeten, seveda pa ta scenarij vedno spremljajo tudi določena tveganja. Tokrat tudi
               možnosti ne samo, da bi bila rast nižja ampak tudi visoka. In ko govorimo o teh
               tveganjih, prihajajo izrazito negativna tveganja, predvsem iz mednarodnega okolja, za
               razliko od preteklih let je res, da je gospodarska rast postajala bolj stabilna v
               državah s katerimi največ trgujemo, da so se umirili tudi finančni trgi. Tako da,
               največja negotovost izvira iz političnih razmer v celotni Evropski uniji in tukaj
               imamo v mislih procese, ki so se že zgodili, kot je izstop Združenega kraljestva iz
               evropske integracije in pa dogodki, ki so še pred nami – predvsem volitve v nekaterih
               večjih članicah, ki lahko bistveno vplivajo na celotno evropsko integracijo. Tako da,
               ta tveganja, ki prihajajo iz mednarodnega tveganja so tokrat predvsem politična. Na
               drugi strani pa v domačem okolju, poleg seveda negativnega tveganja, ki je povezano z
               javnimi investicijami in črpanjem evropskih sredstev, namreč, še vedno gre za
               relativno ambiciozen plan in še vedno obstaja nekaj ovir, ki lahko privedejo do tega,
               da ta plan ne bo v celoti izpolnjen oziroma v takšni meri kot smo ga vgradili v
               napoved.</p>
               <p>Obstajata torej še dve možnosti, da bi bila rast, dva dejavnika, ki bi lahko privedla
               do višje rasti celotnega gospodarstva. To pa sta zasebna potrošnja. Ta se v preteklih
               letih krepi. Krepi se zaradi tega, ker so boljši rezultati na trgu dela, močno pa se
               je povečalo tudi zaupanje potrošnikov. Tako da, tukaj obstaja možnost, da bi bila ta
               krepitev še hitrejša in potem tudi posledično še gospodarska rast. Na drugi strani pa
               je podobno z investicijami zasebnega sektorja. Te so v relativno visokem vzponu že
               nekaj četrtletij. Vse kaže, da prihaja tudi do obrata glede financiranja teh
               investicij na strani slovenskega bančnega sistema in če se bodo ti trendi nadaljevali
               obstaja po našem mnenju realna možnost, da bodo zasebne investicije ob koncu leta
               višje kot smo napovedali v osrednjem scenariju, kar pomeni, da bo lahko višja tudi
               celotna gospodarska rast.</p>
               <p>Toliko za začetek.</p>
               <p>Hvala.</p>
            </sp>
            <sp xml:id="SDT7-OZFIMP-nujna-73-2017-04-12.sp46">

               <speaker>PREDSEDNICA URŠKA BAN:</speaker>

               <p>Najlepša hvala.</p>
               <p>Besedo pa sedaj predajam predsedniku Fiskalnega sveta za predstavitev ocene
               vzdržnosti in skladnosti javno-finančne politike s fiskalnimi pravili na podlagi
               dopolnjenega osnutka programa stabilnosti in predloga okvira proračuna v sektorju
               država za obdobje 2018 do 2020. Izvolite dr. Davorin Kračun, imate besedo.</p>
            </sp>
            <sp xml:id="SDT7-OZFIMP-nujna-73-2017-04-12.sp47">

               <speaker>DR. DAVORIN KRAČUN:</speaker>

               <p>Spoštovani odbor, gospa predsednica, spoštovana gospa ministra, spoštovane gospe in
               gospodje.</p>
               <p>Fiskalni svet je pričel z delom pred dvema tednoma in osnutek programa stabilnosti je
               prejel v oceno v petek. Tako da smo za oceno imeli na razpolago dva delovna dneva.
               Kljub temu smo z vso resnostjo in tudi z nekaj konzultacij, predvsem z UMAR, proučili
               in prišli tudi do sklepa in priporočil, ki jih tukaj podajamo.</p>
               <p>Povedati moram, da smo pravzaprav zadovoljni z dobrimi gospodarskimi rezultati
               Slovenije, da tudi cenimo prizadevanja, da bi nominalni saldo vseh sektorjev države
               bil usklajen že do konca leta 2019. To pomeni, da imamo opravka z ugodnimi <stage type="mag"/>(nadaljevanje) gibanji in z konjunkturo
               zaradi katere lahko rečemo, da je Slovenija že v normalnem obdobju gospodarskega
               ciklusa.</p>
               <p>Vendar pa je ob tem našo pozornost vzbudil fiskalni napor za uravnovešenje
               strukturnega salda in tam smo ugotovili, da je ravno za leto 2017 cilj precej
               neambiciozen. Namreč, med tem, ko smo v letu 2016 dosegli fiskalni napor pri
               strukturnem saldu 8 promilov bruto domačega proizvoda, je za leto 2017 predviden samo
               2 promila, da bi potem v letih 2018 in 2019 bil po 3 promile bruto domačega
               proizvoda. Naša ocena je bila, da je to na robu oziroma celo nekoliko pod robom
               pravil pakta stabilnosti. Zato je naše prvotno priporočilo, da za leto 2017 okrepimo
               fiskalni napor za 2 promila bruto domačega proizvoda in si kako, prvič, tako nismo
               čisto na spodnjem robu pravil, in drugič, glede na tveganja o katerih, ki so
               prisotna, ne samo ta o katerih je govoril kolega Vasle, tudi nekaj drugih pomembnih
               fiskalnih tveganj še obstaja, da si pač ustvarimo v teh dobrih časih določeno
               rezervo, zato, da bi zagotovo v tem srednjeročnem obdobju bil strukturni saldo
               usklajen.</p>
               <p>Zavedajoč se tega, da je leto 2017 že v teku in tudi ob prizadevanju, da bi se
               izognili nasilnim ukrepom v kratkem času, kajti gre vendarle za strukturne ukrepe, za
               strukturne reforme, smo zato predlagamo, da se ta 2 promila bruto domačega proizvoda
               fiskalnega napora, prenesejo v leti 2018 in 2019. Torej, da Vlada do konca leta 2017
               pripravi ustrezne ukrepe s katerimi bo lahko z ustreznim strukturnim naporom v letih
               2018 in 2019 tudi strukturni saldo do pričetka leta 2020 uravnovesila.</p>
               <p>Pri tem povečanju fiskalnega napora gre za znižanje ekspanzivnosti fiskalne politike,
               kajti dodatne spodbude ekspanzivne fiskalne politike ob takšnem gospodarskem zagonu
               niso več potrebne. Gospodarske razmere se normalizirajo, seveda pa se moramo
               zavedati, da je fiskalna politika še vedno ekspanzivna. Še vedno javni dolg nominalno
               narašča, četudi seveda stališča bruto domačega proizvoda torej obremenitve bruto
               domačega proizvoda upada, zaradi rasti bruto domačega proizvoda in da je zato
               potrebno nekaj dodatnih naporov, nekaj dodatnega fiskalnega napora, ravno zato, da
               zagotovimo strukturno fiskalno ravnovesje do leta 2020.</p>
               <p>Hvala lepa.</p>
            </sp>
            <sp xml:id="SDT7-OZFIMP-nujna-73-2017-04-12.sp48">

               <speaker>PREDSEDNICA URŠKA BAN:</speaker>

               <p>Hvala lepa tudi vam.</p>
               <p>Zdaj pa bi dala besedo še ministrici za finance, mag. Mateji Vraničar Erman, da nam
               predstavi tudi stališče do ocene Fiskalnega sveta, se pravi stališče Vlade, ki smo jo
               danes tudi v pisni obliki dobili.</p>
               <p>Izvolite.</p>
            </sp>
            <sp xml:id="SDT7-OZFIMP-nujna-73-2017-04-12.sp49">

               <speaker>MAG. MATEJA VRANIČAR ERMAN:</speaker>

               <p>Hvala lepa za besedo.</p>
               <p>Uvodoma bi se želela zahvaliti Fiskalnemu svetu za hiter odziv oziroma za hitro
               posredovanje svojega stališča. Žal je celoten del proračunske razprave v
               spomladanskem obdobju osredotočen oziroma izhaja iz prvih končnih rezultatov
               preteklega leta in pa spomladanske napovedi in vse obveznosti se zelo intenzivno
                  <stage type="mag"/>(nadaljevanje) skoncentrirajo v
               prvih 14 dni aprila in iz tega v bistvu izhajajo tudi te zelo kratki roki, tako za
               predložitev osnutka s strani Vlade, kot potem tudi za pripravo odzivov.</p>
               <p>Skratka, na podlagi prejetega mnenja oziroma prejete ocene Fiskalnega sveta je Vlada
               proučila priporočila in pa ocene Fiskalnega sveta in v pisnem gradivu danes podala
               mnenje oziroma utemeljila zakaj je predlagala okvir za pripravo proračunov za
               naslednja tri leta na tak način kot ga je predlagala in ocenjujemo, da je mogoče
               zagovarjati skladnost s fiskalnim pravilom tudi v takem okviru kot je v tem trenutku
               predlagano. Izhajamo iz tega, da se še vedno nahajamo v prehodnem odboju
               približevanja srednjeročnemu fiskalnemu cilju, torej iz 15. člena Zakona o fiskalnem
               pravilu in da je naša naloga prvenstveno v povezavi s pripravo odloka, ocena
               skladnosti odloka z Zakonom o fiskalnem pravilu, ki pa vemo, da postavlja
               srednjeročni fiskalni cilj nekoliko drugače kot pa je srednjeročni fiskalni cilj
               postavljen v okviru evropskega pakta za stabilnost in rast. Ta namreč od nas zahteva
               strukturni presežek v višini 0,25 % BDP, ki naj bi bil dosežen do konca leta 2020. In
               v tem, ravno v tem segmentu, se bistveno razlikuje ocena Fiskalnega sveta in pa
               stališče Vlade in iz tega v bistvu izvira naše mnenje, da je predstavljen strukturni
               napor skladen s fiskalnim pravilom, ki se v tem prehodnem obdobju, to želim še enkrat
               poudariti, osredotoča zgolj na pravilo strukturnega napora in ne izpostavlja zraven
               še drugih dveh evropskih fiskalnih pravil, to je pravilo izdatkov, kvalitete izdatkov
               in pa pravilo dolga.</p>
               <p>Kar se tiče strukturnega napora. Dejstvo je, da smo lani naredili presežni strukturni
               napor in da nam evropska pravila omogočajo povprečenje in v tem smislu lahko v
               letošnjem letu načrtujemo nekoliko manj ukrepov, ki prinašajo kratkoročne fiskalne
               učinke. Vendar naša prizadevanja toliko bolj usmerjamo v ukrepe, ki prinašajo
               dolgoročno javno-finančno stabilnost. To pa so ukrepi na področju zdravstvenega
               varstva, kjer se zaključuje javna razprava o ključnih dokumentih zdravstvene reforme.
               Potem pokojninskega sistema, kjer je ključna razprava okoli oblikovanja demografskega
               sklada in pa tudi identifikacija tistih področij bela knjige za nadaljnje spremembe
               pokojninskega sistema, ki bi jih bilo treba uveljaviti po letu 2019, ko poteče
               sedanje prehodno obdobje in pa seveda v ta paket sodijo tudi ukrepi na področju
               ureditve sistemske ureditve dolgotrajne oskrbe.</p>
               <p>To seveda ne pomeni, da si Vlada ne bo prizadevala dosegati tudi druge strukturne
               ukrepe in predlagati tiste ukrepe, ki so predvideni v Nacionalnem reformnem programu
               in pa Programu stabilnosti v takšni obliki, da lahko zagotovimo potreben fiskalni
               napor. Stališče Vlade izhaja izključno iz tega, da je predlagana pot skladna s
               Fiskalnim pravilom in hkrati ponuja tudi ustrezno ravnotežje med spoštovanjem
               Fiskalnega pravila na eni strani in zagotavljanjem nadaljnjega stabilnega
               gospodarskega razvoja in nenazadnje tudi tega, da lahko postopno začnemo oziroma
               nadaljujemo s sproščanjem omejevalnih ukrepov, ki jih je bilo treba v krizi <stage type="mag"/>(nadaljevanje) uveljaviti in jih seveda po
               koncu krize ne moremo vseh takoj ponovno vzpostaviti.</p>
               <p>Skratka, svoje mnenje v tem delu zaključujemo s stališčem, da v tem trenutku
               ocenjujemo, da sprememba okvira in odloka v skladu z napotilom in priporočilom
               Fiskalnega sveta ni potrebna. Seveda pa nas to ne odvezuje tega, da skrbno spremljamo
               situacijo in v primeru, da se izkaže, da se bodo materializirala katerakoli od
               tveganj, ki lahko se razvijejo na tem področju, da Vlada takrat intenzivneje ukrepa.
               Tudi če bo potrebno za leto 2018 in 2019.</p>
               <p>Na kratko mi dovolite, da komentiram še oceno Fiskalnega sveta na področju
               izdatkovnega pravila. Tu je ocena Fiskalnega sveta, da niste mogli podati mnenja v
               zvezi s tem. Rada bi pojasnila, da tega dela v programu stabilnosti nismo še
               prikazali, ker bodo podatki, ki so izhodišče za naš izračun, na razpolago šele po 15.
               4., ko bosta Statistični urad in Eurostat uradno objavila ustrezne podatke za leto
               2016. Ko smo oktobra 2016 naredili to oceno izdatkovnega pravila pa smo ugotovili, da
               naj bi glede na načrtovane javno-finančne okvire v letu 2017 zagotovili potrebno
               znižanje za 0,04 % kar je zahteva evropskih fiskalnih pravil in da je predlagani
               načrt skladen s temi izhodišči. Glede na to, da bo zdaj v bistvu skupen deficit še za
               0,8 % nižji od tistega, ki je bil načrtovan lani spomladi oziroma za 0,5 od tistega,
               ki je bil načrtovan lani jeseni, pa pričakujem, da bodo tudi novi podatki potrdili to
               oceno.</p>
               <p>V zvezi z dolgom pa v bistvu ocenjujem, da je politika upravljanja z dolgom sektorja
               država ustrezna in da pelje v pravo smer zniževanja obsega javnega dolga sektorja
               država v deležu BDP v skladu z zahtevanimi fiskalnimi, evropskimi fiskalnimi pravili.
               In seveda, ko bomo prišli v suficit sektorja država, bomo lahko začeli tudi nominalno
               zniževati znesek dolga. V vmesnem obdobju pa je pomembno zagotavljati, da se znižuje
               v deležu BDP in da se hkrati tudi zmanjšuje obseg dohodkov, ki jih namenimo za
               servisiranje javnega dolga, kar sem pa že zjutraj komentirala.</p>
               <p>Skratka, jemljemo opozorila Fiskalnega sveta zelo resno in jih bomo pri izvajanju
               fiskalne politike letošnjega leta in pripravi proračunov za naslednji dve leti tudi
               na primeren način upoštevali. Ocenjujemo pa, da v tem trenutku zaradi mnenja
               Fiskalnega sveta sprememba odloka ni potrebna.</p>
               <p>Hvala lepa.</p>
            </sp>
            <sp xml:id="SDT7-OZFIMP-nujna-73-2017-04-12.sp50">

               <speaker>PREDSEDNICA URŠKA BAN:</speaker>

               <p>Najlepša hvala.</p>
               <p>Prehajamo sedaj na razpravo in glasovanje članov in članic odbora o posameznih delih
               predloga odloka.</p>
               <p>Sam predlog odloka ima 8 členov. Predlagam, da po končani razpravi v skladu s prvim
               odstavkom 128. člena Poslovnika glasujemo o vseh delih predloga skupaj.</p>
               <p>Ker k posameznim členom tudi ni vloženih amandmajev, predlagam, da razpravljamo o
               odloku kot celota, se pravi odpiram razpravo na vse člene, vseh 8 členov.</p>
               <p>Besedo dajem gospodu Širclju, izvolite. <stage type="mag"/>
               </p>
            </sp>
            <sp xml:id="SDT7-OZFIMP-nujna-73-2017-04-12.sp51">

               <speaker>MAG. ANDREJ ŠIRCELJ (PS SDS):</speaker>

               <p>Ja, hvala lepa spoštovana predsednica.</p>
               <p>Pravzaprav imam dve vprašanji. Tako za predsednika Fiskalnega sveta kot za ministrico
               za finance. Že v samem mnenju in mnenjih so navedene različne podlage kako se
               ugotavlja primanjkljaj, kako se ugotavlja zdravje javnih financ in tako naprej. Imamo
               fiskalni pakt, imamo mnenje Ministrstva za finance, ki odstopa od evropske
               opredelitve primanjkljaja državnega, primanjkljaja v javnih financah in tako naprej.
               Jaz bi si želel v obeh mnenjih seveda tudi opredelitev ali je ta odlok, ki naj bi ga
               danes sprejemali, v skladu s 148. členom Ustave Republike Slovenije? Ta določa med
               drugim prihodki in izdatki proračunov države morajo biti srednjeročno uravnoteženi,
               brez zadolževanja ali pa morajo prihodki presegati izdatke. Od tega načela se lahko
               začasno odstopi samo v izjemnih okoliščinah za državo. Izjemne okoliščine niso bile
               razglašene. Vsaj jaz ne vem, da bi bile. Zakon pa posebej potem določa tudi način,
               časovni okvir in tako naprej in odstopanja od tega načela. To je še ena pravna
               podlaga, ki je nihče ne omenja tukaj v svojih mnenjih. Ampak je osnova zato, da se
               pravzaprav sploh o tem pogovarjamo danes.</p>
               <p>Zato me seveda zanima, lahko rečete samo ja ali ne, pa najbrž če ni, zakaj ne, ker
               jaz mislim, da je to pač neka nit, kjer bi vedno potrebovali odgovor na to. Ustava je
               vseeno najvišja in seveda zato nikjer ni omenjena, lahko bi bila. In drugo seveda, če
               govorimo o strukturnem primanjkljaju in ta je znaten, veliko bolj znaten od
               nominalnega. Me zanimajo ukrepi, tukaj mislim samo na vprašanje za ministrico, s
               kakšnimi ukrepi se bo zmanjšal strukturni primanjkljaj v letu 2017, v letu 2018? Zdaj
               ne vem, če je tudi v tem mnenju je večkrat ali pa je najmanj enkrat omenjeno, da bo
               Vlada tudi v letu 2019 in letu 2020 to naredila. Najbrž bo to neka druga Vlada ali pa
               kakorkoli že, skratka kateri so tisti ukrepi, ki jih ta Vlada načrtuje za triletno
               obdobje, če govorimo danes o triletnem obdobju? In seveda v povezavi s tem kar je
               govoril tudi direktor UMAR, kako bo seveda to vplivalo oziroma kako bodo evropska
               sredstva, investicijska sredstva vplivala na strukturni primanjkljaj? In seveda tudi
               to, da danes nimamo investicij in da nimamo, jaz mislim, da seveda zaradi
               "šlamparije" te Vlade, zadostnega črpanja evropskih sredstev, o čemer je bilo tudi
               govora in seveda investicije.</p>
               <p>Skratka, glejte enostavno vprašanje – ali je to v skladu z Ustavo, to kar ta odlok in
               ali imamo pripravljene kakršnekoli ukrepe?</p>
               <p>Hvala lepa za odgovore.</p>
            </sp>
            <sp xml:id="SDT7-OZFIMP-nujna-73-2017-04-12.sp52">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem poslancu Mihi Kordišu. Izvolite.</p>
            </sp>
            <sp xml:id="SDT7-OZFIMP-nujna-73-2017-04-12.sp53">

               <speaker>MIHA KORDIŠ (PS ZL):</speaker>

               <p>Hvala za besedo.</p>
               <p>S tem okvirom je Vlada bistveno pospešila tempo fiskalne konsolidacije in s tem
               postavila pod vprašaj razvojne projekte in socialno državo. Za tem stojijo in v oči
               bodejo vsaj tri dejstva. Za začetek to, da bo imel proračun v letu 2019 na razpolago
               281 milijonov evrov več, kot je bilo v originalnem načrtu.<stage type="mag"/> (nadaljevanje) Z drugimi besedami, ta sredstva več kot zadostujejo
               to, da Slovenija sama v celoti zagotovi kapital za gradnjo drugega tira. S tem, da je
               odpadla potreba za 200 milijonov težko investicijo madžarskega kapitala. Drugi tir bi
               pa lahko ostal v javni lasti in v javnem upravljanju.</p>
               <p>Večina dodatne porabe gre na račun pokojninske in zdravstvene blagajne, kar je pač
               popolnoma razumljivo. Ampak načrt za leto 2019 kaže, da Vlada očitno ne misli resno z
               ukinitvijo dopolnilnega zdravstvenega zavarovanja in s tem, da bi ga nadomestila s
               socialno pravično dajatvijo. Namreč, ti dodatni prihodki in seveda posledično izdatki
               niso vključeni v ta odlok. Bom v vseh teh točkah kasneje še nekoliko več razpravljal.
               Za začetek pa naj se vendarle pozitivno izrečem v podpori Vladi pri njihovih
               prizadevanjih, da se uprejo navodilom Evropske komisije glede varčevalnih ukrepov. Na
               strani 5 obrazložitve lahko to vidimo, pa na strani 4 pakta stabilnosti. Evropska
               komisija trdi, da se naše gospodarstvo pregreva in da bi morali hitreje zmanjševati
               primanjkljaj, kar so seveda buče in ti fantje tam na Evropski komisiji ne znajo prav
               dobro računati, če že za leto 2007 niso pokazali pregrevanja gospodarstva, pa vemo
               kaj se je takrat dogajalo, sedaj se pa kar naenkrat gospodarstvo v letu 2016 pa
               pregreva.</p>
               <p>Če preidem na kritiko vladnega planiranja. Za začetek s kritiko pospešenega
               varčevanja in vseh vprašanj, ki jih to poraja. Takole je zapisala, jo bom kar
               citiral: "Slovenija ostaja na začrtani poti, vendar tako, da ne ogrozi gospodarske
               rasti in blagostanja državljanov." Okej, v redu izjava in cilj pod katero se lahko
               tudi sam podpišem. Je pa vprašanje, če bo Vlada to dejansko storila. Tisto, kar se
               pri tem odloku kaže kot najbolj očitno je bistveno zmanjšanje dopustnih
               primanjkljajev proračuna in javnih financ nasploh. Če še enkrat ponovim številke in
               jih dopolnim. Po veljavnem odloku bi lahko imeli leta 2019 primanjkljaj integralnega
               proračuna 0,9 % BDP, po novem se to znižuje na samo še 0,6 % BDP. Primanjkljaj
               sektorja bi bil lahko leta 2019 po veljavnem odloku 0,4 % BDP. Po tem predlogu bi pa
               morali imeti leta 2019 že 0,2 % presežka. In tukaj se Vlada odpoveduje potencialnim
               investicijam v razvojne projekte in socialno politiko na račun zasledovanja papirnih
               standardov, ki jih niti predpisi EU ne zahtevajo, vsaj kolikor razumemo. In tukaj me
               zanima, če je taka zaostritev cilja nujna z vidika predpisov EU. In ali ne bi bilo
               nemara bolje, da bi si pustili več manevrskega prostora.</p>
               <p>Če nadaljujem z vprašanjem zdravstvene reforme, Vlada za leto 2019 načrtuje ukinitev
               dopolnilnega zavarovanja in uvedbo socialno pravične dajatve, kar itak v Združeni
               levici podpiramo in konsistentno terjamo že od začetka tega mandata. Ampak v tem
               odloku ta nova dajatev ni upoštevana. Po veljavnem predlogu bi lahko imel Zavod za
               zdravstveno zavarovanje leta 2017 2,7 milijarde izdatkov. No, po novem predlogu se
               dopustni izdatki povečajo na 2,9 milijarde. In tukaj imamo razliko 234 milijonov
               evrov, ampak uvedba socialno pravične dajatve namesto dopolnilnega zavarovanja bi
               prineslo minimalno 450 milijonov evrov. Toliko je namreč trenutnih premij v
               dopolnilnem zavarovanju. Kje torej je ta denar? In zakaj ukinitev dopolnilnega
               zavarovanja ni vključeno v novi odlok?</p>
               <p>Kar me pripelje do razvojih projektov oziroma bom kar konkretno rekel drugi tir. Ni
               edini, in sicer pomemben razvojni projekt, je pa vsekakor edini, ki bi ga Vlada rada
               že vnaprej sprivatizirala oziroma k vplivu pripustila tujo državo. <stage type="mag"/> (nadaljevanje) Kje je problem? Problem je v tem, da bi se
               Vlada rada izognila povečanju primanjkljaja in javnega dolga. Iz osnutka zakona o
               drugem tiru pa izhaja, da bo 2TDK tudi v primeru sodelovanja Madžarske spadal v
               sektor države. Torej, dolg 2TDK bo javni dolg Republike Slovenije. In s tem odpade
               osnovni razlog za pritegnitev Madžarske v investicijo, ob tem so madžarske zahteve po
               koncesijah v Luki Koper oziroma celo po logističnem holdingu jasno nesprejemljive.
               Poleg tega pa investicijski elaborat predvideva, da bo Slovenija firmi 2TDK pa s tem
               Madžarski omogočila vsaj 4,5 % donos na kapital. In tu ni ogrožen samo javni interes,
               ampak gre tudi za izjemno drag način financiranja, ki je popolnoma iracionalen. Zakaj
               vse to govorim? Edino smiselno bi bilo, da teh manjkajočih 200 milijonov evrov, ki
               naj bi jih sedaj dostavili Madžari, najdemo v okvirih, ki jih obravnavamo danes. 2TDK
               ostane popolnoma v lasti Republike Slovenije pod javno kontrolo, pod javnim
               upravljanjem. In do tega denarja je mogoče priti brez enega samega centa dodatne
               zadolžitve.</p>
               <p>Ponavljam, skladno s predlogom odloka se bodo dopustni proračunski izdatki v letu
               2019 povečali za 281 milijonov evrov. In ta proračunski okvir po zagotovili Vlade
               upošteva vse evropske in slovenske predpise. Gre za dodatna sredstva, ki niso
               potrebna za financiranje drugih ukrepov in tekočega delovanja. Skratka, mislim tisti
               ukrepi so že zajeti v veljavnem odloku. Ta sredstva imamo in jih lahko smiselno
               investiramo v tem slučaju v razvoj. In tukaj se moje vprašanje glasi: Za kakšne
               namene bi Vlada porabila teh dodatnih 281 milijonov evrov v letu 2019. Vprašanje je
               seveda retorično, kar želim tukaj predlagati, zakaj naj bi bil ta investicijski
               projekt drugi tir? In preko tega, zakaj naj bi štiri in pol odstotnega donosa na
               vloženi kapital v 2TDK v celoti odnesla Republika Slovenija. Zakaj bi šel ta denar
               Madžarski? Itak bodo to sfinancirala tri državna podjetja: Dars, Slovenske železnice,
               Luka Koper in še državni proračun z izplačili nadomestil za dosegljivost. In tukaj se
               nam ponuja odlična priložnost, da drugi tir izpeljemo popolnoma na javnih financah,
               brez izjemno dragega načina financiranja, ki bi za povrh vsega odtekal še v tujino,
               pa nimamo tujega kapitala, nimamo tujcev, imamo javno kontrolo in demokratično
               kontrolo. Hvala.</p>
            </sp>
            <sp xml:id="SDT7-OZFIMP-nujna-73-2017-04-12.sp54">

               <speaker>PREDSEDNICA URŠKA BAN:</speaker>

               <p>Hvala lepa. Besedo dajem poslancu gospodu Vebru.</p>
            </sp>
            <sp xml:id="SDT7-OZFIMP-nujna-73-2017-04-12.sp55">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem. V okviru odloka za pripravo proračunov sektorja
               države za obdobje 2018-2020 je pomembno izpostaviti, da gre seveda za okvir, ki bo
               ključen za pripravo proračunov in sektorja države za to obdobje. In v tem smislu
               želim opozoriti predvsem na naslednje. Mi že ves čas od začetka sanacije bank vlečemo
               napako zaradi prevelike ocene bančne luknje. In se iz proračuna v proračun seveda
               pozna potem pri posameznem sektorju. Posledica tega je seveda tudi izjemno visoka
               revščina v Sloveniji, 400.000 ljudi je že na robu revščine. V vseh teh pristopih in
               aktih, ki jih bomo danes obravnavali, tako program stabilnosti kot tudi nacionalni
               reformni program, manjka zelo pomembno poglavje, in sicer Preprečevanje sistemske
               korupcije in zaradi tega tudi povečanje gospodarske rasti v Sloveniji. To je eno od
               ključnih poglavij, ki manjka v vsem tem gradivu. Glede napačne ocene bančne luknje pa
               želim izpostaviti samo naslednje, neupoštevanje <stage type="mag"/> (nadaljevanje) mednarodnih računovodskih standardov pri oceni bančne
               luknje in nenazadnje tudi sam praktičen primer ali pa konkreten primer prodaje ene od
               bank, gre za Novo Kreditno banko Maribor, ki je bila dokapitalizirana konec leta 2014
               z 870 milijoni evrov, prodana pa v letu 2016 za vsega 250 milijonov evrov. Gre za
               razliko 620 milijonov evrov. Dejstvo je, da vsi kazalci kažejo, da imamo
               predokapitalizirane banke, ne samo NKBM, ampak tudi druge in samo vprašanje časa je,
               ko bomo recimo od novega lastnika Nove Kreditne banke Maribor dobili zahtevo za
               pretvorbo odkupljenih delnic in možnost pretvorbe presežnega kapitala v lastniške
               inštrumente in s tem tudi možnost izplačila presežnega kapitala tem novim zasebnim
               lastnikom. Tukaj opozarjam na nevarnost sistemske korupcije, ki jo lahko ovrednotimo
               v višini 620 milijonov evrov. Torej dokler ne izčistimo vprašanja ali se nam resnično
               od samega začetka ta napaka ne bo odpravila, potem vsi ti odloki vsi ti akti seveda
               slonijo na povsem napačnih predpostavkah, pa bom samo izpostavil tudi, kar je UMAR
               tudi vedno lepo predstavil, tudi na današnji seji, Slovenija je ves čas beležila
               gospodarsko rast, ocene bančne luknje pa so temeljile na drastičnem upadu gospodarske
               rasti. In zdaj, kot da tega ne vemo, kot da tega ne ve niti Ministrstvo za finance
               kot da tega ne pozna Banka Slovenije kot da tega ne pozna UMAR. In jaz sem prepričan,
               da v kolikor bi imeli v teh aktih tako programu stabilnosti kot tudi v nacionalnem
               reformnem programu, tudi poglavje zmanjševanje sistemske korupcije in posledično
               višja rast bruto domačega proizvoda, bi imeli vse elemente za to, da lahko uspešno
               izkoreninimo revščino v Sloveniji in da imamo tudi vse podlage tako v programu
               stabilnosti kot tudi v nacionalnem reformnem programu, posledično seveda tudi v tem
               odloku, ki ga obravnavamo, vse podlage za to, da se ne samo prilagodi na višino praga
               revščine minimalna pokojnina za polno pokojninsko dobo, ampak da se temu prilagodi
               tudi minimalna plača in posledično seveda tudi vsi tarifni razredi vseh kolektivnih
               pogodb, ki morajo upoštevati višino minimalne plače. To manjka. To manjka v vseh teh
               aktih in res bi bil skrajni čas, glede na vse te pozitivne kazale, ki jih vedno znova
               imamo v vseh podatkih, ki jih obravnavamo iz leta v letu, da se tega zavedamo in
               nehamo slepiti sebe in nenazadnje tudi Evropsko komisijo. Tudi v tem odloku se seveda
               moram dotakniti možnosti financiranja iz javnih sredstev, kljub temu, da je slabo
               črpanje, izjemno slabo črpanje evropskih sredstev, imamo gospodarsko rast. Ves čas
               tudi poslušamo, da pri gradnji drugega tira moramo iskati zasebne partnerje ker bomo
               enostavno presegli vse kriterije, ki jih imamo postavljene tako z Maastrichtom kot
               tudi za primanjkljaj samega proračuna. Ampak tukaj bom samo spomnil na tej točki, na
               analizo in poročila izvirov Evropske unije in tudi Evropske komisije, ki potrjujejo,
               da je možnost financiranja obnove in gradnje tirov z javno zasebnim partnerstvom še
               vedno redkost, izkušnje z njimi pa niso ravno spodbudne. <stage type="mag"/> (Nadaljevanje) Namreč vlaganje v obnovo ali gradnjo tirov ni
               profitabilno, zato zasebni kapital v tem ne vidi interese. Izjema so primeri
               povezanega vstopa v profitabilne dele, ki pa so skoraj izključno na treh področjih
               lastništva oziroma koncesijskega upravljanja. To pa je avtoceste s cestninjenjem,
               pristanišča in letališča. Samo to so profitabilni deli, ki so zanimivi za zasebni
               kapital. Mi še naprej poskušamo ali pa vsaj po tem predlogu zakona, ki ga imamo,
               lahko govorimo o tem, da se tudi tem analizam Evropske komisije želimo izogniti.
               Torej nujno bi bilo potrebno vključiti tako v program stabilnosti kot tudi v načrt
               reformnega programa določbe in izhodišča Evropske komisije, ki nesporno dokazuje to
               kar sem vam prebral, kajti to je tudi povzetek teh analiz. </p>
               <p>In nenazadnje pregled investiranja z javnimi sredstvi železniške infrastrukture kaže
               na to, da so mnoge vzhodne države, torej Poljska, Madžarska, nenazadnje tudi Latvija,
               Češka, uspešno črpale sredstva iz evropskih skladov za gradnjo železniške
               infrastrukture in dosegale celo 85 % financiranje. Torej v čem je problem, da ne
               zapišemo tako v program stabilnosti in načrt reformnih programov, financiranjem naše
               železniške infrastrukture v višini vsaj 80 % tako kot so vse druge vzhodno evropske
               države tudi že dosegale. In samo za kratko primerjavo, tudi dve državi, ki nista
               članici EU, torej Norveška in Švica, nista šli v liberalizacijo financiranja
               železniške infrastrukture, ampak ohranjajo državno lastništvo in obe razvijata
               izjemno moderen in uspešen železniški sistem. Torej, vse to izhaja iz analiz, ki jih
               ima Evropska komisija. Zakaj se v Sloveniji ne upoštevajo analize, ki jih ima
               Evropska komisija za tem področju? Nenazadnje imamo tudi svojo komisarko, ki je
               neposredno odgovorna za infrastrukturo in zagotovo vse to pozna. Torej brez teh
               ugotovitev in odgovorov so seveda vsi ti akti, ki jih pošiljamo v Bruselj, pravzaprav
               na nerealnih temeljih, prvič na preveliki oceni bančne luknje, drugič na povsem
               napačni oceni, da ne moremo svoje železniške infrastrukture graditi z javnimi
               sredstvi. In tretjič, da seveda tudi revščina, ki je nastala zaradi napačnih ocen
               bančne luknje, je lahko rešljiva in je nujno potrebno dvigniti tako minimalno plačo
               kot minimalno pokojnino. Z vsemi temi izhodišči in seveda tudi ponavljam, pristopom k
               odpravi sistemske korupcije v Sloveniji bomo zagotovo dobili pozitivno oceno k tem
               aktom pri Evropski komisiji.</p>
            </sp>
            <sp xml:id="SDT7-OZFIMP-nujna-73-2017-04-12.sp56">

               <speaker>PREDSEDNICA URŠA BAN:</speaker>

               <p>Hvala lepa.</p>
               <p>V tem krogu nimam več razpravljavcev, zato dajem besedo ministrici, da poda odgovore
               na vprašanje, ki so bila v razpravi izpostavljena, potem pa bom prosila, če bo svoj
               del še predstavil predsednik Fiskalnega sveta. Izvolite.</p>
            </sp>
            <sp xml:id="SDT7-OZFIMP-nujna-73-2017-04-12.sp57">

               <speaker>MAG. MATEJA VRANIČAR ERMAN:</speaker>

               <p>Hvala lepa.</p>
               <p>Najprej vprašanja ali je odlok skladen s 148. členom Ustave. Po mojem mnenju je, na
               podlagi 148. člena Ustave je bil sprejet Zakon o Fiskalnem pravilu, ki določa pot
               kako pridemo do uravnoteženih proračunov države. Gre namreč za stanje, ki ga ni
               mogoče doseči v enkratnem koraku. To bi pomenilo ekstremen fiskalni napor v
               posameznem fiskalnem letu in lahko bi to tudi dodatno ogrozilo oziroma onemogočilo
               gospodarski razvoj oziroma povzročilo celo v bistvu negativne rezultate na
               gospodarski rasti. Zato je Zakon o Fiskalnem pravilu predvidel pot, <stage type="mag"/> (nadaljevanje) kako pridemo do uravnoteženih
               javnih financ oziroma do uravnoteženih proračunov države, in pri oblikovanju Zakona o
               fiskalnem pravilu in razlagi ne upoštevamo zgolj golega besedila ustavnega člena,
               ampak tudi celotno spremno besedilo, ki ga je oblikovala Ustavna komisija in
               obrazložitve, ko je pripravljala ta 148. člen. In sklep v zvezi s tem delom je, da je
               po našem mnenju odlok skladen s 148. členom Ustave. Smo pa še vedno v obdobju
               prilagajanja do srednjeročnega fiskalnega cilja.</p>
               <p>In tako, kot sem omenila prej, končni rezultat javnofinančne konsolidacije ni, da
               imamo proračunske primanjkljaje nižje od 3 % BDP, končni cilj je, da smo skladni s
               srednjeročnim fiskalnim okvirom, kar je pa še strožje kot je naše fiskalno pravilo.
               Fiskalno pravilo nacionalno določeno v Ustavi zahteva strukturno uravnotežene
               proračune, torej, strukturni saldo nič. Medtem ko evropska pravila od nas zahtevajo
               0,25 % BDP suficita, so torej strožja. In to računamo doseči v letu 2020.</p>
               <p>Kateri so ukrepi za zniževanje strukturnega primanjkljaja. Okvirno sem jih poskušala
               predstaviti že v jutranjem delu naše razprave. Razdelili smo jih v nacionalnem
               reformnem programu in programu stabilnosti v tri skupine. V eno skupino sodijo
               dolgoročni ukrepi, ukrepi za dolgoročno fiskalno stabilnost, to so ukrepi na področju
               zdravstvene reforme, dolgotrajne oskrbe in pokojninskega sistema v smislu
               vzpostavitve demografskega sklada in nadaljnjih sprememb pokojninskega sistema po
               letu 2019. Na to v drugo skupino sodijo kratkoročni ukrepi, kamor prištevamo ukrepe
               na področju upravljanja z javnim dolgom, kjer smo obseg odhodkov za upravljanje z
               dolgom proračuna znižali za več kot 100 milijonov od lanskega leta, nadalje sodijo v
               ta kontekst ukrepi na področju omejevanja stroškov plač v javnem sektorju,
               kratkoročni ukrepi na področju zdravstvene reforme in tako naprej. V tretjo skupino
               pa sodijo ukrepi za pospešitev gospodarske oziroma za stabilizacijo in krepitev
               gospodarske rasti, za izboljšanje poslovnega okolja in odpravljanja administrativnih
               ovir.</p>
               <p>Evropska investicijska sredstva so predvidena oziroma so načrtovana v okviru glede na
               že pripravljene projekte, teh je za preko 800 milijonov evrov. Mislim pa, da ste pred
               kratkim opravili zelo obsežno razpravo glede tega.</p>
               <p>Glede pospešitve fiskalne konsolidacije, kar je omenjal gospod Kordiš in zaostritvijo
               ciljev, to sem pojasnjevala dopoldan, zaradi boljših rezultatov lanskega leta je
               treba, in bolje gospodarske rasti, je treba v bistvu finančno konsolidacijo
               pospešiti. Sredstva, ki jih dodatno zagotavljamo za ZPIZ in ZZZS so tista sredstva,
               ki so potrebna na področju ZPIZ za redne uskladitve oziroma za izpolnitev zakonskih
               obveznosti do upokojencev, na področju ZZZS pa zdravstveno nadomestilo še ni
               vključeno v projekcije, ker je priprava zakonodaj še v takšni fazi, da jih ni
               primerno že finančno ovrednotiti v tem trenutku.</p>
               <p>Ostale razprave, moram reči, da gredo ravno v nasprotno smer od tiste, ki jo
               poskušamo zagotavljati. Ne bi pa želela razprave širiti s konkretno razpravo o
               posameznih projektih, ki so v pripravi, verjamem da bo za to še čas.</p>
               <p>Havla lepa.</p>
            </sp>
            <sp xml:id="SDT7-OZFIMP-nujna-73-2017-04-12.sp58">

               <speaker>PREDSEDNICA URŠKA BAN:</speaker>

               <p>najlepša hvala.</p>
               <p>Izvolite, predsednik Fiskalnega sveta, imate besedo.</p>
            </sp>
            <sp xml:id="SDT7-OZFIMP-nujna-73-2017-04-12.sp59">

               <speaker>DR. DAVORIN KRAČUN:</speaker>

               <p>Tukaj je bilo vprašanje gospoda <stage type="mag"/>
               (nadaljevanje) Širclja o skladnosti z Ustavo oziroma s 148. členom Ustave. Naš
               odgovor bi bil takšen, da v kolikor zamudimo pri usklajevanju strukturnega salda,
               bomo vsekakor ne samo v nasprotju s pravili pakta stabilnosti, ampak bomo tudi prišli
               v neustavno stanje. In ravno zaradi tega je tudi Fiskalni svet predlagal določeno
               minimalno povečanje fiskalnega napora v naslednjih letih, tako da si zagotovimo, da
               leta 2020, ko se konča srednjeročno obdobje zagotovo ne bi bili v nasprotju s tem,
               kar zahteva 148. člen Ustave ali pa prvi odstavek 3. člena Zakona o fiskalnem
               pravilu.</p>
            </sp>
            <sp xml:id="SDT7-OZFIMP-nujna-73-2017-04-12.sp60">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ni več razpravljavcev, zato prehajamo na glasovanje o vseh členih predloga odloka
               skupaj. Glede na to, da nismo sklepčni, prekinjam sejo za 15 minut in jo bomo
               nadaljevali ob 17.55, 17.50.</p>
               <p>(Seja je bila prekinjena ob 17.36.)<stage type="mag"/>
               </p>
               <p>(Seja se je nadaljevala ob 17.52.)</p>
            </sp>
            <sp xml:id="SDT7-OZFIMP-nujna-73-2017-04-12.sp61">

               <speaker>PREDSEDNICA URŠKA BAN:</speaker>

               <p>Prehajamo na glasovanje o vseh členih predloga odloka. Glasujemo.</p>
               <p>Kdo je za? (10 članov.) Je kdo proti? (1 član.)</p>
               <p>Ugotavljam, da so členi sprejeti.</p>
               <p>Glede na to, da Odbor za finance in monetarno politiko, kot matično delovno telo k
               predlogu odloka ni sprejel nobenega amandmaja. Odbor predlaga Državnemu zboru, da
               predlog odloka sprejme v predloženem besedilu.</p>
               <p>Predlagam, da o tej točki na seji Državnega zbora poročam sama, če se strinjate.</p>
               <p>Da pa bo Državni zbor predlog odloka o okviru za pripravo proračunov sektorja država
               za obdobje od 2018 do 2020 obravnaval na redni aprilski seji Državnega zbora odboru v
               razpravo in sprejem predlagam še naslednji sklep: Odbor za finance in monetarno
               politiko predlaga, da se na dnevni red 29. seje Državnega zbora uvrsti naslednja
               točka dnevnega reda. Predlog odloka o okviru za pripravo proračunov sektorja država
               za obdobje od leta 2018 do 2020. Želi kdo razpravljati o tem predlogu sklepa, če ne
               ga dajem na glasovanje. Glasujemo.</p>
               <p>Kdo je za? (11 članov.) Je kdo proti? (Nihče.)</p>
               <p>Ugotavljam, da je predlog sklepa sprejet.</p>
               <p>S tem zaključujem to točko dnevnega reda.</p>
               <p>Se zahvaljujem za udeležbo na seji in vas lepo pozdravljam.</p>
               <p>Prehajam na <title> 2. TOČKO DNEVNEGA REDA – DRUGI OSNUTEK NACIONALNEGA REFORMNEGA
                  PROGRAMA 2017-2018. </title>
               </p>
               <p>Gradivo k tej točki smo prejeli od vlade 7. 4. 2017.</p>
               <p>Na sejo k tej točki so bili povabljeni predstavniki Ministrstva za finance ter
               ostalih ministrstev.</p>
               <p>Gradivo k tej točki smo prejeli 7. 4. 2017. <stage type="mag"/> (nadaljevanje) Zdaj glede na to, da je ministrica že ob 1. točki
               zjutraj podala tudi obrazložitev, sprašujem, če ima na tej... (Ne.)</p>
               <p>Se pravi, da odpiram razpravo o nacionalnem reformnem programu. Želi kdo o tem
               razpravljati?</p>
               <p>Izvoli gospod Veber, imate besedo.</p>
            </sp>
            <sp xml:id="SDT7-OZFIMP-nujna-73-2017-04-12.sp62">

               <speaker>JANKO VEBER (PS SD):</speaker>

               <p>Hvala za besedo.</p>
               <p>V okviru načrta razvojnega programa sem tudi v prvem uvodnem delu podal nekaj
               izhodišč, tako da ne bi rad ponavljal tistih stališč, ki sem jih imel, čeprav
               odgovora s strani ministrice za finance na opozorila nisem dobil, kar je nenazadnje
               tudi zgovoren odgovor, nenazadnje, na ta vprašanja, ki sem jih odprl. Želim pa
               opozoriti na tisti del, načrt razvojnih programov, ki se nanaša na privatizacijo v
               31. podjetjih v državni lasti in tukaj se pač naj bi nadaljeval postopek
               privatizacije o družbah seznama Paloma in Unior in tako naprej, kot je navedeno v
               samem besedilu nacionalnega načrta razvojnega programa. V okviru tega želim opozoriti
               na naslednje dejstvo katero sicer še nismo obravnavali na seji Državnega zbora ali pa
               tudi na matičnem delovnem telesu, je pa sestavni del deklaracije o neobstoju prehoda
               družbene lastnine v državno, ki sem jo posredoval v podpis vsem poslankam in
               poslancem, ampak izpostavil bom samo najpomembnejše dejstvo v tej deklaraciji in
               sicer Ustava Republike Slovenije ne določa državne lastnine. V Ustavi imamo
               opredeljeno samo zasebno lastnino in ko govorimo o tem, da naj bi imeli državno
               lastnino in naj bi tudi državna podjetja, torej podjetja v državni lasti
               privatizirali, želim samo opozoriti na dejstvo, da je družba sestavljena iz ljudi,
               vsak ima ime in priimek, tako da je vsak državljan Republike Slovenije tudi lastnik v
               tistem deležu kolikor pač prebivalcev je, v vseh podjetjih ki jih deklarirate kot
               podjetja v državni lasti. Torej gre za dejstvo, da so ta podjetja že v zasebni
               privatni lasti cele skupnosti, torej od prvega do zadnjega državljana Republike
               Slovenije. In seveda ni mogoče govoriti o tem, da je potrebno privatizirati ta
               podjetja, ker so ta podjetja že v zasebni privatni lasti cele skupnosti in to je
               dejstvo, ki je spregledano že od sprejema Ustave leta 1991. Prav je, da se tega
               zavedamo in mislim, da bi bilo tudi korektno, da se Evropsko komisijo obvesti o tem,
               da v Sloveniji pojem državne lastnine v Ustavi ni opredeljen, in da imamo zasebno
               privatno lastnino cele skupnosti in zato so vsa podjetja že sprivatizirana.</p>
               <p>Drugo kar sem želel opozoriti, je pa tekst, ki je naveden na strani 11 in sicer gre
               za tabelo pod poglavjem "Izboljša upravljanje in uspešnost podjetij v državni lasti".
               Strategija kot je tudi v tej tabeli zapisano, upravljanja kapitalskih naložb je
               sprejeta, vendar v tem tekstu je zapisano kot zadnji stavek, naš cilj je, citiram,
               "dodatno zmanjšati število strateških in pomembnih naložb ter odpraviti prepoved
               koncentracije lastništva in razpršeno lastništvo zasebnih lastnikov v nekaterih
               pomembnih naložbah". Torej cilj, ki je zapisan v tem delu nacionalnega reformnega
               programa, odstopa od tega kar je Državni zbor sprejel v trenutku, ko je seveda
               sprejel program upravljanja kapitalskih naložb. Tako, da najmanj kar je, bi bilo
               potrebno seveda črtati ta zadnji odstavek, ker je neusklajen, <stage type="mag"/> (Nadaljevanje) strategija upravljanja kapitalskih
               naložb.</p>
               <p>Hvala.</p>
            </sp>
            <sp xml:id="SDT7-OZFIMP-nujna-73-2017-04-12.sp63">

               <speaker>PREDSEDNICA URŠA BAN:</speaker>

               <p>Hvala lepa.</p>
               <p>Želi še kdo razpravljati? V kolikor... / oglašanje iz dvorane/</p>
               <p>Ja, izvolite, gospod Prikl, imate besedo.</p>
            </sp>
            <sp xml:id="SDT7-OZFIMP-nujna-73-2017-04-12.sp64">

               <speaker>UROŠ PRIKL (PS DeSUS):</speaker>

               <p>Hvala lepa.</p>
               <p>Saj ne bom dolg, ker sem na to temo na prejšnjem Odboru za delo, družino pa socialne
               zadeve pa invalide skupaj z gospodarstvom, ki smo ga imeli, nekoliko več razpravljal
               oziroma opozoril na nekatere zadeve in sicer predvsem tiste iz socialnega področja,
               ki mi je, kakorkoli vračamo, zadeva bližje. Pohvalil sem tudi, čeprav je relativno...
               Pohvalil sem ta drugi osnutek NRP, tudi v smislu, torej sicer bolj skopo odmerjenega
               prostora za demografski, rezervni demografski sklad o katerem tudi je zapisano v tem
               dokumentu in verjamem, da je relativno spodbudno to kar tukaj notri piše, čeprav
               nekateri bodi seveda znali povedali, da je premalo ambiciozno, ampak kakorkoli
               obračamo zadeve, marsikaj lahko tukaj zapišemo, lahko ambicije sfriziramo do konca,
               pa bomo na koncu, torej naslednje leto ugotavljali, da nekatere zadeve pač niso bile
               realizirane. Verjame, da je optimalen ta dokument in verjamem, da bo tudi v polni
               meri uresničen. Tukaj kar pa je govoril kolega Janko Veber, pa sem tudi jaz bil
               seveda pozoren, sicer to bistveno ne vpliva na sam dokument. Govorim o preglednici,
               prilogi na 11 strani, kjer je govora o spremembi strategije. Mi smo seveda povedali,
               da strategija taka kot je, smo zadovoljni in da je sprejeta, je neka platforma in
               neka podlaga za upravljanje z državno srebrnino ali pa zlatnino ali pa kakršnokoli
               kovino želite tukaj, da uporabim, hkrati pa seveda to ni zacementirana zadeva, ki je
               seveda ne bi spreminjalo. Če se jaz prav spomnim, dogovor je bil tak, da bomo najprej
               neke učinke analizirali, pregledali in šele potem se bomo lotevali morebitnih
               sprememb, ne pa iz potreb dnevne politike pa iz danes na jutri.</p>
               <p>Kar zadeva tista dva cilja, tisti dve točki, cilja ki sta tukaj zapisana, jaz
               vendarle enako razmišljam kot kolega Veber na tej točki, da je morda vendarle pa
               prejudicirano tukaj, da govorimo o cilju dodatnega zmanjševanja števila strateških in
               pomembnih naložb. Jaz bi raje tukaj videl zapisano, da želimo optimizirati omenjeni
               vrsti naložb ne pa minimizirati. To je, mislim da je to vrednostna sodba. Zdaj, kaj
               to pomeni? Vsak se zna drugače predstavljati, na prvo žogo, ko jaz to preberem, vidim
               iz tega, da želimo praktično zreducirati strateške pa pomembne naložbe, ni pa to v
               duhu strategije upravljanja z državnim premoženjem.</p>
               <p>Zdaj 2. točka, jaz lahko ugibam kaj smo s tem hoteli povedati, verjetno pa smo hoteli
               povedati, pa je mogoče malo nerodno zapisano, da tiste naložbe, ki smo jih opredelili
               kot vmesne, torej pomembne naložbe, kjer bo Slovenija ohranila državo, ohranila 25 %
               plus eno delnico, želimo pač, da je razpršenost in morda to ni iz tega zapisanega
               toliko jasno kot bi to pripravljavec želel povedati in morda v tem kontekstu jaz
               upam, da sem bil zadosti jasen pa nazoren, da se mogoče samo v tem delčku spremeni ta
               priloga, da ne bi nam kdorkoli potem očital nekega prejudica, ko pa vendarle
               strategija je takšna kot je in jo je Državni zbor sprejel.</p>
               <p>Hvala lepa.</p>
            </sp>
            <sp xml:id="SDT7-OZFIMP-nujna-73-2017-04-12.sp65">

               <speaker>PREDSEDNICA URŠA BAN:</speaker>

               <p>Hvala lepa.</p>
               <p>Še kdo želi razpravljati? V kolikor ne, zaključujem razpravo in predlagam, da
               pripombe, ki so bile povedane s strani članov odbora proučite in smiselno upoštevate
               pri končnem oblikovanju besedila nacionalnega reformnega programa, če se
               strinjate.</p>
               <p>Potem za konec samo ugotavljam, da smo se kot odbor z dokumentom seznanili.</p>
               <p>S tem končujem to točko dnevnega reda in tudi 73. nujno sejo Odbora za finance in
               monetarno politiko.<title> Seja je bila končana 12. aprila 2017 ob 18.04. </title>
               </p>
            </sp>
      
         </div>
      </body>
   </text>
</TEI>
