<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZPTZČPIEM-redna-13-2016-05-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A838CB5A6737CA16C1257F9C00321E14</idno>
               <idno type="custom" subtype="day">38456D8FB41E838EC1257FCA003E02EC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=38456D8FB41E838EC1257FCA003E02EC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZPTZČPIEM-redna-13-2016-05-26.KZPTZČPIEM" n="13">
               <name>redna seja</name>
               <date when="2016-05-26"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZPTZČPIEM-redna-13-2016-05-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZPTZČPIEM-redna-13-2016-05-26.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA PETICIJE TER ZA ČLOVEKOVE PRAVICE IN ENAKE MOŽNOSTI </stage>
            <stage type="session">1. nadaljevanje 13. seje</stage>
            <stage type="date">(26. maj 2016)</stage>
            <stage type="chairman">Sejo je vodila Eva Irgl, predsednica Komisije za peticije ter za človekove
            pravice in enake možnosti.</stage>
            <stage type="time">Seja se je pričela ob 19.47.</stage>
            <stage type="mag"/>


            <sp xml:id="SDT7-KZPTZČPIEM-redna-13-2016-05-26.sp1">

               <speaker>PREDSEDNICA EVA IRGL:</speaker>

               <p>Dober dan in lepo pozdravljeni vsi še na odprtem delu seje.</p>
               <p>Nadaljujemo torej z obravnavo 1. točke dnevnega reda – to je obravnava peticije
               civilne iniciative, glede načina odvzema otrok v primeru koroških dečkov. Naj povem,
               da smo skladno z določili četrtega odstavka 101. člena Poslovnika Državnega zbora,
               sedaj imeli zaprti del te seje. Ta zaprti del seje smo nadaljevali iz datuma 12. maj
               2016, ob 19.33 uri smo namreč sejo zaprli za javnost ter jo potem nadaljevali v
               velikem salonu pod oznako interno. Danes smo to sejo zaprto nadaljevali in sedaj smo
               na odprtem delu seje. Lepo pozdravljam članice in člane komisije. Ob tem pa naj
               dodam, da so poslanske skupine koalicije napovedale obstrukcijo seje. Obveščam vas,
               da so zadržani in se seje ne morejo udeležiti gospa Violeta Tomić, ki je ponovno
               službeno odsotna, čeprav je mimo grede v službi v Državnem zboru.</p>
               <p>Na seji kot nadomestni člani s pooblastili pa sodelujejo namesto gospoda Franca
               Breznika je z nami gospa Suzana Lep Šimenko. Na sejo smo vabili gospoda Andreja
               Breznika, predstavnika civilne iniciative Pomagajmo otrokoma ubite matere, ki ga lepo
               pozdravljam. Vabili smo odvetnika gospoda Velimirja Cugmasa, ki ga tudi lepo
               pozdravljam, gospoda Franca Donka, socialnega delavca lepo pozdravljeni. Vabili smo
               ministrico za delo, družino, socialne zadeve in enake možnosti, gospo Anjo Kopač
               Mrak, namesto nje je z nami gospa državna sekretarka Martina Vuk. Vabili smo
               varuhinjo človekovih pravic, gospo Vlasto Nusdorfer. Z nami je gospa Kornelija
               Marzel, vabili smo Center za socialno delo Velenje, z nami je v njihovem imenu gospa
               Simona Marko, odvetnica, lepo pozdravljeni. <stage type="mag"/><stage xml:id="SDT7-KZPTZČPIEM-redna-13-2016-05-26.stage8">(nadaljevanje)</stage> Vabili smo Center za socialno delo Slovenje Gradec,
               potem Skupnost centrov za socialno delo, gospo Darjo Kuzmanič Korva, ni je z nami.
               Naj tukaj povem, da prejšnjič se je udeležila, ampak ni pa podala nikakršnega svojega
               stališča v zvezi s točko dnevnega reda. Potem smo vabili gospoda Petra Stefanoskega
               iz inšpektorata Republike Slovenije za delo, torej socialna inšpekcija, gospod
               Stefanoski je na prejšnji seji, ko smo začeli na odprtem delu pojasnil, da ne more
               razpravljati na odprtem delu, zaradi tega, ker ima zaupne podatke in da lahko
               spregovori samo na zaprtem delu. Potem smo sejo zaprli za javnost, vendar gospod
               Stefanoski se je opravičil, da na zaprtem delu seje ne more sodelovati. Danes, pa
               tudi, ko smo ga ponovno vabili ni prišel na zaprti del seje, da bi lahko pojasnil
               nekatere stvari, ki jih na odprtem delu ni mogel, kot je tudi sam povedal. Vabili smo
               tudi Odbor za varstvo vnukov in starih staršev. Opravičila se nam je gospa Metka
               Zevnik.</p>
               <p>Torej nadaljujemo <title xml:id="SDT7-KZPTZČPIEM-redna-13-2016-05-26.title1">z obravnavo 1. točke dnevnega reda – to je obravnava peticije
                  civilne iniciative, glede načina odvzema otroka v primeru koroških dečkov.</title> Zdaj sprašujem na tem odprtem delu, kdo od vabljenih še želi podati dodatna
               pojasnila in še enkrat opozarjam vse tisto, kar je bilo zaupne narave in smo
               pogovarjali na zaprtem delu seje. Mislim, da je sedaj, če seštejem ves čas, ki smo ga
               porabili na zaprtem delu, mislim, da je približno 3 ure, če seštejemo še zadnji del,
               kar pomeni, da vendarle so nekatere stvari, ki jih je bilo potrebno razjasniti,
               vendar o tem, kar smo govorili na zaprti seji, ne smemo govoriti na odprtem delu.
               Zdaj pa sprašujem, kdo od vabljenih želi besedo za začetek. Če nihče od vabljenih ne
               želi podati dodatnih pojasnil, sprašujem, kdo od razpravljavcev oziroma poslank in
               poslancev želi razpravljati? Gospod Gorenak izvolite.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp2">

               <speaker>DR. VINKO GORENAK (PS SDS):</speaker>

               <p>Hvala lepa. Mi smo si tako na nek način že vse povedali. Bolj je moja razprava
               namenjena, poleg tukaj sedečih, tukaj prisotnih, javnosti. Pa tudi novinarjem, ki so
               pokazali pač nek interes za to zadevo. Glejte, javnost ima najverjetneje občutek, pa
               tudi verjetno novinarji, aha zdaj pa so res si nalili čistega vina. Povedani so bili
               zaupni podatki, tajni podatki in ne vem kaj vse. Ampak jaz vas moram razočarati. Jaz
               na zaprtem delu seje, tistem prejšnjič, ki smo ga imeli, nisem čul enega samega
               podatka, ki ga, govorim o prejšnji, prvi seji, ki je bila zaprta za javnost. Nisem
               slišal enega samega podatka, ki bi zahteval zaprtje seje. Skratka, da bi šlo za neke
               podatke, ki bi bili v škodo otrokom ali pa bi bili osebni podatki in tako dalje in
               tako dalje. Mi smo si tam zastavili temeljno vprašanje in že takrat je bilo zame
               temeljno vprašanje predvsem to, predvsem v eni točki. Gre za vprašanje, kateri so
               bili razlogi, prvič, drugič, tretjič, desetič, ne vem kolikič, na osnovi katerih je
               center za socialno delo odločil v domnevno korist otrok in jih poslal v rejniško
               družino, mimo starih staršev. To se pravi je bilo ključno vprašanje in seveda mi smo
               tam dobili en odgovor, predvsem torej državne sekretarke, ki me zelo veseli, da je z
               nami bila takrat in je še danes, ker ministrica beži, tako kot beži koalicija.
               Kakorkoli gledate koalicija je uradno obstruirala, še danes, v resnici pa beži pred
               realnostjo in to je jasno. In takrat je državna sekretarka rekla, da pač preprosto na
               javnem delu seje je rekla ne morem govoriti na javnem delu seje. Aha, to sem jaz,
               moja ušesa so bila strašna, kaj bo zdaj izvedel. Zakaj se je center za socialno delo
               odločil tako, kot se je odločil, da ne gresta otroka starim staršem in da gresta v
               rejniško družino. Jaz sem seveda pričakoval, da bom tam dobil neke osebne podatke,
               veste. Neke podatke, ki niso za javnost, ki bi lahko škodili otrokom. <stage type="mag"/> <stage xml:id="SDT7-KZPTZČPIEM-redna-13-2016-05-26.stage10">(nadaljevanje)</stage> Vendar je bil odgovor državne
               sekretarke, jaz o tem nič ne vem, ker so centri za socialno delo samostojne
               inštitucije, mi se ne smemo vmešavati v njih in tako dalje. To je bilo še nekaj
               stavkov povedanih. Jaz sem na tisti seji, govorim o prvi seji, ki je bila pred, ne
               vem, 14 dnevi citiral eno odločbo Ustavnega sodišča, ki je leta 2002 razsojalo o tem
               s katerimi podatki je lahko minister za notranje zadeve v tistem konkretnem primeru,
               takrat je bil to gospod Bohinc, seznanjen z vidika policije. Namreč, takrat je šlo za
               spor med direktorjem policije in ministrom, ker je pač direktor policije trdil, da
               določenih podatkov ne sme dati ministru. Prišlo je do ustavnega spora in potem je
               Ustavno sodišče odločilo. In Ustavno sodišče je, če zelo skrajšam, to odločbo si
               lahko tudi preberete, pravzaprav reklo takole: Minister za notranje zadeve je
               upravičen do vseh podatkov policije, poudarjam do vseh podatkov policije, razen
               tistih, ki jih zakon omeji. In potem je zakon o policiji tudi omejil te podatke in je
               rekel, da minister ne more biti seznanjen z osebnimi podatki tajnih policijskih
               sodelavcev. Skratka, vse ostalo je pa lahko. Jaz sem s tem seznanil državno
               sekretarko, da torej ne more govoriti o tem, da ni pristojna, da ne sme izvedeti za
               podatke, da nima podatkov in tako dalje in tako dalje in smo tisto sejo zaključili
               približno v pol ure, torej približno v pol ure pričakujoč, jaz sem s tem namenom
               prišel na današnjo sejo, bom rekel, spet z velikimi ušesi, da bi slišal te podatke.
               Sploh sem bil vesel prisotnosti še odvetnice Centra za socialno delo, ki je tudi
               danes nastopala na tej seji. Na današnji pa sem jaz slišal, ne vem, koliko ampak če
               bi ob tiste ure in pol kot smo sedeli približno gori na zaprtem delu seje sem mogoče
               slišal, jaz ne vem, bom rekel, deset stavkov, ki jih je predvsem povedal gospod
               odvetnik Cugmas<stage xml:id="SDT7-KZPTZČPIEM-redna-13-2016-05-26.stage11">(?)</stage>, delno tudi gospa odvetnica Centra za socialno delo, ki so mogoče
               res taki podatki, ki ne kaže z njimi opletati v javnosti. Tisto, kar je pa mene
               najbolj zanimalo danes je pa to, da mi in odvetnica Centra za socialno delo in gospa
               državna sekretarka povedat in to sva s kolegico Lep Šimenko oba spraševala, ona na
               načelni ravni, jaz na konkretni ravni, kaj so razlogi, a, b, c, č, d. Kaj so razlogi
               zaradi katerih je Center za socialno delo, kot pravi odvetnica Centra za socialno
               delo, sprejel strokovno odločitev, da morajo otroci iti v rejništvo. In zakaj ni
               obravnaval vloge starih staršev, da bi pridobila pravico do rejništva teh vnukov. In
               jaz sem res pričakoval, da smo sejo zaprli zato, da bom sedaj slišal kaj se sedaj v
               tej družini dogaja. Ali se pretepajo, ali kaj bi bilo narobe. Poglejte, danes dobimo
               popolnoma isti odgovor. Jaz sem izjemno vesel, pa sem zelo poslušal odvetnico Centra
               za socialno delo, dvakrat sem jo vprašal, še dvakrat sem prosil državno sekretarko,
               da naštejejo tri, štiri, pet razlogov. Jaz sem celo obljubil, da ne bom glasoval za
               interpelacijo ministrice v kolikor mi to povedo, da to sedaj javno povem, zaradi
               tega, ker včasih o naši stranki krožijo kakšne take neumnosti, kako moramo po diktatu
               glasovati ali kako že, jaz sedaj v kamero povem. Skratka, obljubil sem, da ne bom
               podprl interpelacije, če mi naštejejo tiste tri, štiri, pet ali ne vem koliko
               razlogov je strokovnih razlogov zakaj se je Center za socialno delo tako odločil. In
               ne boste verjeli, po dveh vprašanjih nisem dobil odgovora niti s strani gospe
               odvetnice, povedala je,da so to strokovni razlogi in da se v to ne spušča kot take,
               ampak strokovne razloge upošteva. Kaj pa so, pa nismo izvedeli. Potem sem, seveda,
               pričakoval, da bo nastopila državna sekretarka gospa Vuk in da bo rešila situacijo in
               da bo povedala tri, štiri, pet razlogov zakaj, zato smo sejo zaprli, da javnosti ne
               bi teh podatkov sporočali. Kaj se je zgodilo? No, in seveda gospa Vuk je seveda se
               spraševala o tem, čemu je ta seja sploh, to je bilo prvo vprašanje, kot da ne bi
               vedela, <stage type="mag"/> <stage xml:id="SDT7-KZPTZČPIEM-redna-13-2016-05-26.stage13">(Nadaljevanje)</stage> da gre za 3
               tisoč ljudi, ki so vložili peticijo, mi smo pa na Komisije za peticije. Potem je
               rekla, da gre za provokacijo, ko sem jaz spraševal, se pravi, moje vprašanje kaj so
               razlogi za to, da so otroci odšli v rejniško družino je ocenila za provokacijo. Potem
               je še naprej trdila, da ne sme biti seznanjena s temi podatki. Sprašujem jo pa tudi
               na javnem delu, citirajte mi člen zakona in zakon, lahko tudi gospa odvetnica, lahko
               državna sekretarka, po katerem vi ne smete biti seznanjena s temi podatki. Odvetnica
               bo verjetno, gospa odvetnica bo pojasnila, da so druga stopnja, itd., itd. Jaz se pa
               sklicujem na že omenjeno ustavno odločbo. Pa lahko bi, torej kam smo prišli, se je
               spraševala državna sekretarka, itd. Skratka, poglejte, po vsem tem času razprave je
               nekaj popolnoma jasno. Upravno sodišče je nekaj odločilo. Odločilo pa je, kot že
               veste, da je bil odvzem otrok, me boste popravili, pravniško nezakonito, bom rekel po
               domače. To morajo vsi ljudje razumeti. Sodišče je odločilo odvzem otrok je bil
               nezakonit. Se pravi, če sedaj na eni strani vzamem sodbo sodišča, ki pravi, odvzem
               otrok je bil nezakonit. Na drugi strani pa, odsotnost razlogov, zakaj je do tega
               prišlo, ki jih noče nihče povedati, jaz lahko samo sklepam, da teh razlogov ni. Če pa
               teh razlogov ni, potem gre pa za subjektivno odgovornost oseb, ki so o tem odločale.
               To so ljudje na nivoju Slovenj Gradca in Velenja, ne vem kako že, skratka Centra za
               socialno delo in objektivno odgovornost ministrice in nič drugega. Ministrica je za
               to odgovorna objektivno pa tudi subjektivno, kar zna kolegica bolje razložiti od
               mene. Namreč, nekatera odločanja bi morala biti sprejeta tudi na nivoju ministrstva
               pa kolikor vem niso bila. Tako da, poglejte, če zaključimo ves ta misterij, triurne
               zaprte seje, gospe in gospodje novinarji, nič od nič. Zaprta seja je namenjena...
               Veste čemu? Vam bom povedal, skrivanju, prikrivanju podatkov, pa ne zaradi
               predsednice ali pa kogarkoli drugega, ker mi smo želeli na tej zaprti seji dobiti
               tiste podatke zaradi katerih je bila taka odločitev sprejeta in bi bila zgodba
               končana. Ampak sejo smo torej zaprli, pričakajoč te podatke, jaz sem vesel, da ste se
               tako odločila predsednica, ampak teh podatkov še danes nimamo. Ali jih, sedaj pa
               pravijo, da je to strokovna odločitev. Podatke ste sporočili Varuhu, kolikor vem.
               Varuh razpolaga z vsemi podatki. Mislim da, no. Drugače ne more biti. Vsi podatki,
               vse podatke ima inšpekcija. Kako se že imenuje točno, boste že povedali. Skratka, ima
               inšpekcija. Glavni inšpektor je pa pobegnil, že zadnjič je zapustil na javni seji, je
               rekel, da bo povedal več na zaprti seji, potem ga na zaprto sejo ni bilo. Ne vem ali
               je sam ocenil, da mora oditi ali pa je dobil komando s strani državne sekretarke ali
               ministrice. To ne vem, to <stage xml:id="SDT7-KZPTZČPIEM-redna-13-2016-05-26.stage14">/ nerazumljivo/</stage>. Danes ga tudi ni bilo. Vemo pa, da je
               odločil, da je vse prav. Danes je lahko prišel in torej, če inšpektorat razpolaga z
               vsemi podatki, če Varuh razpolaga z vsemi podatki, konec koncev odvetnika tudi
               razpolagata z vsemi podatki ali pa vsaj vsak za svoj del razpolaga, gospod Donko
               razpolaga s podatki v okviru pooblastila staršev, potem mi nihče ne bo rekel, da
               poslanci o tem ne smemo razpravljati. Mi smo sejo zaprli zato, da nas seznanite s
               parimi kritičnimi podatki, ki so narekovali tako odločitev. Tako pa vidimo, da je do
               te odločitve sodeč po sodbi Upravnega sodišča prišlo na nezakonit način in otroci so
               bili vzeti na nezakonit način. In zato je odgovorna ministrica, objektivno.</p>
               <p>Hvala lepa.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp3">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Sedaj se je k razpravi prijavil gospod Donko. Izvolite.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp4">

               <speaker>FRANC DONKO:</speaker>

               <p>Hvala za besedo gospa predsednica. Pozdravljeni še v tem javnem delu seje, vsi
               navzoči!</p>
               <p>Jaz se kot strokovni zastopnik starih staršev nisem v začetku oglasil prav iz
               razloga, da bi imela odvetnica, gospa Marko, odvetnica Centra za socialno delo
               slovenski javnosti sama v začetku možnost pojasniti <stage type="mag"/> <stage xml:id="SDT7-KZPTZČPIEM-redna-13-2016-05-26.stage16">(nadaljevanje)</stage> razloge na podlagi katerih se je Center za socialno
               delo Velenje odločil za tako nestrokovno in nehumano in neetično potezo. Tako, da jaz
               bi prosil, spoštovana odvetnica, da slovenski javnosti pojasnite razloge na podlagi
               katerih se je center za socialno delo za takšno potezo odločil in verjamem, da boste
               pri tem gotovo čuvali tudi te občutljive osebne podatke, mislim pa, da si slovenska
               javnost zasluži prav to, da poveste način in razloge na podlagi katerih je prišlo do
               tega odvzema, ki je bil po moji strokovni oceni povsem neprimeren. Hvala.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp5">

               <speaker>PREDSEDNICA EVA IRGL:</speaker>

               <p>Hvala tudi vam. Sedaj sprašujem gospo Marko, če želi podati? Izvolite. Kot pa že
               rečeno samo pazim vsi skupaj, da varujemo občutljive osebne podatke, o katerih smo
               lahko govorili le na zaprtem delu seje. Izvolite.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp6">

               <speaker>SIMONA MARKO:</speaker>

               <p>Hvala lepa. Spoštovani, pozdravljeni vsi navzoči. Jaz bi uvodoma želela povedati
               oziroma replicirati kar je bilo do zdaj povedanega in izzvano center za socialno delo
               je ugotavljal in ugotovil kriterije in pogoje, ki so bili podlaga za sprejeto
               odločitev. Odločitev ni bila arbitrarna, odločitev ni bila samovoljna, pač pa je
               temeljila na presoji vseh kriterijev, ki so odločilni zato, da se ugotovijo koristi
               otroka. Nismo govorili na zaprti seji o konkretnih razlogih, namreč izzvani smo bili
               in pozvani dva ali trikrat, da pojasnimo konkretne razloge, ampak namen zakaj se pa
               konkretni razlogi zahtevajo in izvajajo, pa v tem primeru ocenjujem, da glede na
               medijsko razpoznavnost te zgodbe ni na mestu, da konkretno govorimo o razlogih.
               Namreč, če sam o povzamem gospoda poslanca Gorenaka, sam je v uvodnem nagovoru povedal, da bi se na podlagi podanih ali
               pa pojasnjenih kriterijev o tem na kakšnih ugotovitvah je center sprejel odločitev o
               namestitvi otrok v rejniško družino odloča o podpori interpelaciji ministrice. Jaz
               osebno ocenjujem, da takšen namen ni na mestu, da se pridobijo občutljivi podatki, ki
               so vezani na otroke. Namreč ne more biti poslanec pristojen in primeren, da presoja
               ali so bili konkretni razlogi, ki so pripeljali do končne odločitve zakoniti ali
               nezakoniti. To je stvar presoje prvostopenjskega organa, če so zoper odločbo sproženi
               pritožbeni postopi je to stvar presoje v nadaljnjih inštančnih postopkih. Če bi se
               želelo uporabiti te kriterije ali pa vsebino kriterijev kot podlago za odločanjem
               poslancem o podpori interpelaciji, potem je na mestu, da se počaka na uporabo
               pravnomočnih upravnih odločb na uporabo sodb. Le-to je lahko podlaga. Upravni organi,
               sodišča so tisti, ki merodajno odločajo o vsebini o zakonitosti sprejetih odločitev
               upravnega organa. Zato osebno ocenjujem, da namen za katerega so se zahtevali
               konkretni individualni podatki, ki so bili podlaga za odločitev v centru, niso na
               mestu, da se izpostavljajo zdaj v tem delu zgodbe, ko je stvar medijsko toliko
               razpoznavna, da po naši oceni škoda otrokom, ki je nastala, je nepopravljiva. Želela
               bi mogoče samo še poudariti, v začetku je bilo rečeno, da je center sprejel svojo
               odločitev, pa se je slišalo kot da bi bilo to rečeno v nevednicah na podlagi
               strokovnih razlogov. Ja, res je, center je ugotavljal pogoje in razloge kaj je tista
               največja korist za otroke in je odločal na podlagi največje koristi otrok. Kaj so pa
               tisti kriteriji, korist otrok je pravzaprav pravni standard, saj ne govorimo o
               koristi otroka kar tako in pravni standard je tista vsebina, ki jo je dolžan vsak
               upravni organ tudi sodišče ugotavljati v vsakem konkretnem primeru individualno in
               tako je bilo tudi v tem primeru. Upravni organ, torej center je odločil na podlagi
               vseh treh kriterijev, ki so odločilni in ki jih naša zakonodaja predpisuje kot tisti
               kriterij, ki zapolnjujejo pravni standard <stage type="mag"/> <stage xml:id="SDT7-KZPTZČPIEM-redna-13-2016-05-26.stage18">(Nadaljevanje)</stage> koristi otroka. Treba je upoštevati emocionalni
               kriterij, funkcionalni kriterij in materialni kriterij. Torej govorimo tudi o
               bivalnih razmerah. Da poudarim, niso bile bivalne razmere tiste, ki so bile ključnega
               pomena pri odločanju, kakor se ves čas v medijih izpostavlja. Upravni organ je
               ugotavljal potrebe in koristi otrok celovito, izhajal, pri svoji odločitvi je izhajal
               predvsem in edino iz koristi in potreb otrok. Ves čas od kar imamo to zgodbo,
               medijsko podprto, ves čas govorimo in poslušamo samo o pravicah starih staršev, o
               njunih željah, o njunih interesih. Nihče do sedaj se ni vprašal kako sta otroka, ali
               sta v redu, nihče se ni vprašal, zakaj in kako se je ugotavljalo, da stara starša
               nista tista, ki sta primerna za izvajanje rejniške funkcije. Stara starša ves čas
               izražata svojo žalost, izražata svoje interese in svoje želje, med tem ko je zaradi
               tovrstnega medijskega poročanja interes in korist otroka dana povsem v ozadje. To je
               tisto, kar bi želela uvodoma izpostaviti. Mnenja sem, ja, sem za to, da se ugotovijo
               koristi otrok, sem za to, da se preveri pravilnost odločitev, vendar naj se to počne
               tam kjer je za to mesto. Naj to odločajo tisti organi, ki so na pritožbenih in
               nadaljnjih stopnjah pristojni, da tako odločajo, ki imajo zadostna strokovna znanja.
               Kadar pa strokovno znanje ni konkretno zadostno, pa seveda imajo možnosti, da
               pritegnejo zunanje strokovne sodelavce, tako da se dejansko stanje ugotovi res da
               celostno.</p>
               <p>Uvodoma vi se navezala na vsebino sodbe Upravnega sodišča, je tudi bila izpostavljena
               v uvodnih navedbah, ta vsebina. Žalosti me sodba Upravnega sodišča, se že od
               ponedeljka od kar je bila sodba izdana in vročena strankam razlaga popolnoma napačno,
               popolnoma v korist tožnice, čeprav razlaga sodbe še zdaleč ni pravilna. Če izhajam iz
               izreka sodne odločbe, sama sodna odločba ugotavlja, poseg v družinsko pravico babice,
               vendar moram poudariti, ne zaradi odvzema otrok babici, ampak samo zaradi načina kako
               sta bila otroka iz vrtca odpeljana in nameščena v rejniško družino. Edini kriterij,
               ki ga je sodišče ugotovilo, da bi lahko posegel v pravico babice do njenega
               družinskega življenja je bil ta, da Center za socialno delo ni babice predhodno,
               preden je otroka prevzel v vrtcu, da se ju namesti v rejniško družino, o tem obvestil
               babico. Skratka, če povzamem vsebino sodbe, še zdaleč ne potrjuje in ne ugotavlja
               nobenih nezakonitosti v upravnem postopku. Sodišče se je izrecno opredelilo v
               obrazložitvi sodbe, da ni presojalo zakonitosti upravnega postopka, ni presojalo
               zakonitosti posameznih upravnih odločb tekom upravnega postopka, pač pa se je
               osredotočilo izključno na ugotavljanje babičine pravice do družinskega življenja. In
               v zvezi s tem bi želela samo poudariti, da takšna odločitev v ničemer ne potrjuje
               nezakonitosti upravnega postopka, tudi ni moč pritrditi navedbam tožnice in njenim
               interpretacijam sodbe, da je s tem izkazana nezakonitost odvzema otrok. Želela bi
               poudariti, odvzem otrok je terminologija, ki je v našem družinsko-pravnem zakoniku
               vezana samo na odnos med starši in otroci. To pomeni, da otroka je mogoče z odločbo
               odvzeti samo staršu. Tako, da v tem delu moram izpostaviti, da s samim odvzemom otrok
               ni možno, da bi prišlo do posega v družinsko pravico babice. Otroka sta bila odvzeta
               očetu in nameščena v rejniško družino in to je bistvo, celotno bistvo te <stage type="mag"/> <stage xml:id="SDT7-KZPTZČPIEM-redna-13-2016-05-26.stage20">(nadaljevanje)</stage> sodbe, in še enkrat bi
               želela poudariti, napačna so bila razlaganja, napačne interpretacije sodbe. Ne govori
               o nezakonitosti upravnega postopka. Se pa absolutno strinjam, naj bodo stvari
               preverjene, ampak naj se preverjajo tam, kjer je za to mesto.</p>
               <p>Poudarila bi še pomembno stvar. Očita se centru, da na podlagi te sodbe oziroma v
               zvezi s to sodbo, da bi naj center posegal v pravico babice do družinskega življenja,
               ker naj ne bi omogočal stikov starih staršev z vnukoma. Na tem mestu naj poudarim, da
               center je izvedel postopek, ki je po naši zakonodaji predpisan za primere, kadar
               stari starši, torej osebe, ki niso v družinski vezi, v ožji družinski vezi z
               mladoletnimi otroci, da lahko osebe uredijo stike in vzpostavijo stike, vendar je pa
               to mogoče samo na podlagi ali predhodnega dogovora in sporazuma med starimi starši in
               starši, ali pa če med njimi dogovor ni mogoč, takrat kadar o tem odloči sodišče.
               Torej, v danem primeru, če se že sklicujemo nekako ali pa opiramo na pravico do
               družinskega življenja. Kar se tiče same zakonske podlage, menim, da je sodišče
               napačno izhajalo interpretacije družinskega življenja. Stiki, kot jih naša zakonodaja
               predpisuje, med starima staršema in mladoletnima vnukoma niso bili določeni. Stikom
               sicer nihče ni osporaval, tudi center je spodbujal stara starša k ureditvi stikov,
               center je želel, da bi imela stara starša stike, vse je šlo v smeri naj imata otroka
               rejniško družino, pa vendarle naj ohranita stik s starima staršema. V tej smeri je
               bil tudi organizirana sestanek za možnost ureditve stikov, pri čemer pa moram
               poudariti, da center ni tista institucija, ki bi odločala o ureditvi stikov, ampak je
               samo organ, ki pomaga pri dogovarjanju. Če dogovora ni, center izda ustrezno potrdilo
               udeležencem, da lahko svoj ustrezen predlog ureditve stikov zahtevajo pred sodiščem.
               Na tistem sestanku do dogovora ni prišlo.</p>
               <p>Moram pa povedati, kar je bilo kasneje tudi medijsko izpostavljeno. Stara starša sta
               sama namreč trdila, da tisto, kar jima je bilo ponujeno, v okviru dogovora ali
               sestanka o možnosti urejanja stikov, zanju ni bilo dovolj. Torej, na tem mestu se
               mora vprašati v pravilnost njune trenutne odločitve, ko sta imela možnost vzpostaviti
               stik, pa sta to možnost zavrnila, seveda pri vztrajanju, pri postavitvi svojih
               pogojev. V tem delu ocenjujem, da upoštevaje vse te okoliščine, da Upravno sodišče ni
               pravilno izhajalo iz dejanskega stanja pri ugotavljanju posega v pravico do
               družinskega življenja. Želela bi poudariti, da center nikoli ni nasprotoval
               vzpostavitvi stikov in tudi ta odločitev Upravnega sodišča, ki se nanaša samo na
               tisti moment, ko je center izbral ukrep na kakšen način bo otroka odpeljal v rejniško
               družino, v nobenem primeru ni posegal v pravico starih staršev. Center je ukrep
               izbral premišljeno, preudarno, na podlagi velike verjetnosti, da se na tak način
               otroka izogne neprijetni situaciji ali stiski, ob prevzemu otrok, da se ju namesti v
               rejniško družino.</p>
               <p>Najbolj žalostno, kar se skozi celotno to zgodbo pojavlja je ta medijska
               izpostavljenost in vseslovenska medijska podpora, ki podpira stara starša, pri čemer
               pa moram poudariti, da center ni tista institucija, ki bi oviral ali onemogočal stike
               starih staršev in vnukov. <stage type="mag"/><stage xml:id="SDT7-KZPTZČPIEM-redna-13-2016-05-26.stage22">(nadaljevanje)</stage> Center je bil tista institucija, ki je celostno
               ugotavljal in ugotovil največjo korist otrok, in center je bil tisti, ki se je
               zavzemal, da otroka ohranita stik in kontakt s starima staršema kot osebi, s katerima
               sta bila otroka že prej v kontaktu in med katerimi je obstajala naveza.</p>
               <p>To bi bilo zaenkrat z moje strani v pojasnitev vsebine sodbe Upravnega sodišča, kar
               je bil tudi namen današnje seje. Želela bi samo, da se sodbo pravilno interpretira,
               da ta sodba ne bi vnašala dodatnega prahu na celotno zgodbo. Pomembno je vedeti, da
               otroka sta mladoletna, da ju je vsa ta zgodba zaznamovala, da bosta zaznamovana, in
               vsaka dodatna medijska izpostavljenost otrokoma škoduje. Mogoče samo še to
               izpostavim, saj marsikdo pozna deklico iz Murske Sobote, kjer je bila zadeva hudo
               medijsko izpostavljena. To je bilo obdobje kakšnih sedem, osem let nazaj in še danes,
               kdorkoli bo omenil ime te deklice, se bo natančno vedelo, se bo poznalo njeno zgodbo.
               In to bi bilo tudi moje sporočilo, naj se postopki rešujejo tam, kjer je za to mesto,
               naj se tega ne uporablja v politične namene in naj se v ospredje postavijo potrebe in
               koristi mladoletnih otrok. Hvala.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp7">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sicer bom kasneje še kaj več rekla v razpravi, ampak, gospa
               Marko, kljub vsemu vas moram opozoriti, ker ste to zdaj že drugič izpostavili, namen
               današnje seje ni sodba Upravnega sodišča, namen današnje seje je obravnava peticije
               civilne iniciative glede načina odvzema otrok v primeru koroških dečkov. Je pa vmes
               seveda prišlo tudi do odločitve Upravnega sodišča.</p>
               <p>Izvolite, replika, gospod Gorenak. Želeli ste repliko na gospo Marko, izvolite, tri
               minute.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp8">

               <speaker>DR. VINKO GORENAK (PS SDS):</speaker>

               <p>Hvala lepa.</p>
               <p>No, če govorite o murskosoboškem primeru, mislim, da govoriva celo o istem, ampak tam
               je dekle samo razkrilo svoje osebne podatke, če govoriva o istem primeru, ampak ni
               pomembno. </p>
               <p>Poglejte, spet ste začeli z občutljivimi osebnimi podatki. Jaz sem vas na zaprti seji
               vprašal, kateri so to. Na zaprti seji ste jih lahko povedali. In če ste jih varuhu,
               če ste jih ne vem komu še vse, potem jih lahko tudi poslancem, ne vem, zakaj ne, za
               to je zaprti del seje, v vsakem primeru. Mi pa ne bomo presojali, kar je že
               predsednica rekla, mi bomo obravnavali peticijo, vemo pa, da imamo tudi
               interpelacijo. In zdaj tisto, a veste, ta teorija, naj sodni mlini svoje odmeljejo,
               to jaz poslušam že ne vem koliko časa. Če bi sodni mlini svoje odmleli, Janez Janša
               danes ne bi bil poslanec, ampak bi bil nekje drugje, sicer nedolžen, ampak ne več
               poslanec, če bi tako gledali, pa še, recimo, Kangler ali pa kaj takega. Glejte, spet
               govorite o tem, zakaj stara starša nista primerna, da je to stvar stroke. Na zaprtem
               delu seje bi lahko to povedali, pa niste povedali. Niste tega povedali. Razlaga sodbe
               ni pravilna, to se bosta vidva z odvetnikom zmenila. Ampak jaz v sodbi vidim, da tam
               piše, da so jih nezakonito vzeli. Ja, to tam piše, no, tisto je zame najpomembnejša
               stvar. In naprej, kaj govorite. Glejte, vi zdaj tako postavljate zadevo . pa nimam
               nobenega interesa vas napadati, saj niste političen konkurent meni -, glejte, vi zdaj
               nastopate, kot da je vse v redu na tem svetu. Zakaj pa je potem direktor odstopil?
               Zakaj ste potem vi tu? Namreč, ker je tako in tako nenavadno. Jaz razumem, da ima
               individualna oseba v sodnih mlinih, ker so starši, da ima odvetnika. Prvič v
               življenju pa vidim, da ima državna institucija svojega odvetnika, sicer za zastopanje
               tam pred sodišči, bi še razumel, ne pa v Državnem zboru. V Državni zbor lahko pride
               direktor, lahko pride ministrica, lahko pridejo vsi in povejo svojo resnico, pa
               nobenega ni. To, da je pa medijska podpora starima staršema, glejte, jaz sem eden
               najhujših kritikov, to novinarji dobro vejo, njihovega dela. Ne vem, kaj sem jim že
               vse povedal, da so sužnji pa ne vem kaj. Ampak, glejte, če so mediji tako presodili
               zadevo in so se postavili na stran starih staršev, se mi pa zdi, da mogoče pa le
               čutijo, da nekaj ni v redu. In mi je všeč, da je medijska podpora, če že je. Ampak
               ključno, niste hoteli navesti občutljivih podatkov, zaradi katerih so bili vzeti
               otroci. <stage type="mag"/><stage xml:id="SDT7-KZPTZČPIEM-redna-13-2016-05-26.stage24">(nadaljevanje)</stage> Niste hoteli,
               ker jih nimate. Zdaj jih tako ne morete navesti, ker ne smete, ker je odprti del.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp9">

               <speaker>PREDSEDNICA EVA IRGL:</speaker>

               <p>Izvolite, gospa Marko.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp10">

               <speaker>SIMONA MARKO:</speaker>

               <p>Hvala lepa za besedo.</p>
               <p>Samo na kratko bom odgovorila na navedbe, očitke, mogoče celo izzive. Omenili ste,
               naj sodni mlini delajo svoje. Najmanj, kar bi pričakovala, je, da zakonodajna veja
               oblasti verjame v pravno državo. To je prvi kriterij, ki bi ga rada izpostavila, več
               ali podrobneje se o tem ne bom izjasnjevala, ker zaidemo od bistva današnje vsebine.
               Nadalje, če povzamem, "nezakonito odvzeli", tega sodba Upravnega sodišča ne govori.
               Sodba Upravnega sodišča, kot sem že izpostavila, sodišče je ugotavljalo, da je z
               načinom izbire ukrepa, kako sta bila otroka iz vrtca odpeljana, poseženo v pravico do
               družinskega življenja babice. Samo to, to je eden in edini kriterij, ki ga je Upravno
               sodišče ugotovilo. In kar se tiče moje navzočnosti danes tukaj, ja, prišla sem kot
               odvetnica, in to zato, ker je bistvo, vsaj tako je kazalo in tudi se izkazuje, glede
               na vprašanja, ki se nanašajo na to upravno sodbo, da je danes razprava o tolmačenju
               sodne odločbe. In kakor smo ugotovili v preteklih dneh, si mediji absolutno napačno
               tolmačijo in berejo sodno odločbo, medtem ko tožbene navedbe povzemajo kot ugotovitve
               sodišča in podobno. Zato je na mestu, da pravna stroka raztolmači vsebino sodbe, kaj
               kateri del sodbe pomeni. Zdaj, kako si bo pa vsak, ki ni pravnik, to sodbo razlagal,
               na to pa jaz nimam vpliva. Center za socialno delo pa seveda želi stvar pojasniti
               objektivno, zato tukaj tudi danes sedim, ker je razprava o vsebini in tolmačenju
               sodbe Upravnega sodišča. Hvala.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp11">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Naj še enkrat povem, gospa Marko, da predmet današnje
               razprave ni sodba Upravnega sodišča. Seveda pa je logično, da se v razpravi dotaknemo
               tudi te sodbe, ker je pač sodišče jasno povedalo nekatere stvari. Ampak danes
               govorimo torej o peticiji civilne iniciative glede načina odvzema otrok v primeru
               koroških dečkov. Naj še enkrat povem, da je to peticijo podpisalo več kot 3.000 ljudi
               in s to peticijo so želeli in želijo opozoriti na poseg v družinsko skupnost, ki se
               je izoblikovala po umoru matere dveh koroških dečkov. In danes smo tu zato, da
               zagotovo vsi skupaj z vso skrbnostjo delujemo v smeri, da bi zavarovali te otroke in
               da bi delali v korist teh otrok. In, seveda, v korist otrok mora delati v prvi vrsti
               najprej center za socialno delo. Kar pa tudi pomeni, da morajo spoštovati z ustavo
               zagotovljeno pravico do družinskega življenja. Če se ne motim, je tako povedalo tudi
               Evropsko sodišče za človekove pravice v določenih primerih, kjer priznava kot
               skupnost tudi med vnuki in starimi starši. Tako danes želimo govoriti o tej peticiji,
               to smo že zadnjič načeli, saj večino stvari smo tudi že pojasnili na prejšnji seji.
               Torej, v tej peticiji se posamezniki ne strinjajo z načinom odvzema otrok, zdi se jim
               neprimeren, zdi se jim neetičen. In danes je tudi Upravno sodišče povedalo, da je bil
               ta odvzem nezakonit. Res, jaz nisem pravnica in se ne morem spuščati v te stvari na
               takšen način, kot jih vi poveste, ampak verjetno bodo pa še drugi pravniki znali
               pojasniti, kaj ta sodba pomeni. Ampak dejstvo je, da je v tej sodbi bilo zapisano, da
               je bil odvzem nezakonit, da so bile kršene ustavne in človekove pravice in da je bila
               kršena Konvencija o človekovih pravicah in da je prišlo do posega v <stage type="mag"/><stage xml:id="SDT7-KZPTZČPIEM-redna-13-2016-05-26.stage26">(nadaljevanje)</stage> pravico do družinskega življenja.
               Kolikor jaz vem, stara starša nimata nobenih stikov z otrokoma, niti preko
               telefonskih klicev. In seveda temu, če lahko tako rečemo, nestrokovnemu odvzemu otrok
               na nek način je asistirala tudi ministrica, takrat je ščitila vse odločitve centra za
               socialno delo. Ampak danes vidimo, da so se nekateri premiki že zgodili. Če se ne
               motim, je direktor centra za socialno delo Slovenj Gradec odstopil, kar verjetno
               nakazuje, da neke nepravilnosti so pa vendar bile. Drugače si ne znam predstavljati,
               zakaj bi nekdo sprejel odgovornost za nekaj, kar je bilo povsem skladno z zakonom,
               zakonodajo, pa, če hočete, tudi s samo vestjo. Torej, neke posledice so se vendar
               zgodile. Vendar sama menim, da bi verjetno morala o določenih konsekvencah razmisliti
               tudi ministrica za delo, družino in socialne zadeve. Pa mimogrede, seveda te kršitve
               človekovih pravic, kar pravi odločba Upravnega sodišča, je potem pokrila tudi
               socialna inšpekcija. In tu jaz vidim nek problem. Socialna inšpekcija – govorim o
               socialni inšpekciji -, socialna inšpekcija, v tem primeru gospod Stefanovski, pa tudi
               ni želel nam dati dodatnih pojasnil, pa bi jih lahko dal. Lahko bi jih na zaprtem
               delu seje razkril, pojasnil in mogoče bi tudi danes tisti, ki so prišli s peticijo v
               Državni zbor, bili bolj pomirjeni, ker bi vedeli, zakaj so se neke stvari odvile na
               tak način, kot so se. Dejstvo je namreč, da mi nismo dobili odgovorov, zakaj sta bila
               otroka odvzeta starim staršem. To je bilo tisto ključno, na kar smo mi, na kar je
               kolegica Suzana Lep Šimenko opozorila na zaprtem delu seje, pa kolega Gorenak. To so
               bila ta ključna vprašanja. Vi ste samo povedali, da se je delovalo po pravnem
               standardu, ki ga sestavljajo tri veje otrokove koristi, če sem vas pravilno razumela,
               se pravi, emocionalna, funkcionalna in materialna. Niste nam pa povedali, kaj so bili
               tisti razlogi. In seveda se potem vzpostavi nek dvom v neke odločitve. Se pravi,
               vzpostavi se ta dvom, kaj je dejansko največja korist otrok, da sta nastanjena v
               rejniški družini, k neki tretji osebi. Jaz ne morem tega presojati, niti ne želim in
               tudi vem, da ne bi bilo prav. Ampak, ko pa pride situacija do tako kritične točke,
               kot ste tudi sami že pravilno ocenili, da je to medijsko bilo tako eksploatirano,
               potem pa vsaj na zaprtem delu je treba pojasniti nekatere stvari in dobiti odgovore
               na določena vprašanja. Jaz samo tako razumem to zadevo. Drugače pa absolutno, nismo
               tu mi, sploh pa ne poslanci, ki bi presojali, ali je bila neka odločitev prava ali
               ne. Nas je samo zanimalo, na podlagi kakšnih alinej, če želite, se je center za
               socialno delo odločil, da stori ta korak na način, kot ga je storil. To je vse. To je
               vse, kar je nas zanimalo. Da pa mi ne bomo presojali tega, to je pa popolnoma jasno
               in si tega ne bi niti dovolila, to mi na kraj pameti ne pade. In mislim, da tudi
               kolegom poslancem to na kraj pameti ne pade, da bi presojali te zadeve, ali so bile
               opravljene tako, kot morajo biti. Ampak zato, da lahko pripeljemo neke stvari do bolj
               jasnega zaključka, moramo pa vsaj na zaprtem delu biti iskreni in pojasniti nekatere
               zadeve, zakaj se je pravzaprav center za socialno delo tako odločil.</p>
               <p>Zdaj dajem besedo gospodu Donku, nato se je prijavil gospod Cugmas, potem pa še, kdor
               bo želel razpravljati, gospa Suzana Lep Šimenko. Izvolite, gospod Donko.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp12">

               <speaker>FRANC DONKO:</speaker>

               <p>Hvala za besedo, predsedujoča.</p>
               <p>Rad bi rekel najprej na izvajanje odvetnice, gospe Markove. <stage type="mag"/> <stage xml:id="SDT7-KZPTZČPIEM-redna-13-2016-05-26.stage28">(nadaljevanje)</stage> Spoštovana odvetnica, moram vam dati
               priznanje najprej ste, bi rekel, da ste dobro zastopali center za socialno delo
               vendar ste pa mojstrica preusmerjanja pozornosti. to, kar ste počeli na zaprtem delu
               seje in kar počnete zdaj je eno samo preusmerjanje pozornosti javnosti od jedra
               problema. Ki dobro veste, najprej ste govorili gospodu Gorenaku o interpelaciji,
               potem nenehno omenjate sodbo upravnega sodišča. Ne bom se spuščal v vašo pravno
               državo vendar pa kot socialni delavec, ki tudi imam nekaj posla s pravnim področjem
               se mi zdi, da st tukaj v tej dvorani vi ena od tistih redkih, ki si to sodbo zelo
               napačno razlagate in mi je zelo žal da kot pravnica, po mojem mnenju to je zgolj moje
               laično mnenje, vi te sodbe ne razumete.</p>
               <p>Poglejte, govorili ste o tem, da vseskozi govorimo o koristih babice in da se sodba
               upravnega sodišča nanaša samo na koristi babice… Poglejte, jaz bi pričakoval od vas
               naslednje, če vas je center za socialno delo najel za svojo odvetnico, jaz bi
               pričakoval, da ste se vi vsaj seznanili s potekom, kako se ta zadeva v javnosti
               razlaga, kako je prišlo in kaj sev javnosti govori. jaz verjamem da tukaj volja 3
               tisoč ljudi, državljanov, ki so dali to peticijo oni imajo veliko željo razumeti ta
               ozadja, ki ste jih imeli možnost pojasniti na zaprtem delu in ki jih seveda eno in
               isto zgodbo, preusmerjanja pozornosti podajate na zaprtem in tudi tem delu.</p>
               <p>Poglejte, jaz kot socialni delavec si upam vzeti to pravico, da govorim tudi kot
               strokovnjak tukaj. Morda verjamem da poslanci in ostali to ne bodo, jaz pa si upam,
               ker prav varstvo mladoletnih otrok in družine je moje delovno področje in zadnjih 7
               let se izključno s tem ukvarjam. In poglejte, ta odvzem, ta cel splet te naveze, kjer
               posamezni organi ščitijo hrbet drug drugemu, to je zame, poglejte strokovna
               korupcija. Tukaj je prišlo do napačne odločitve centra za socialno delo in prav bi
               bilo, poglejte, vsi delamo napake in prav bi bilo, da bi se te napake priznale. Vi pa
               ste tukaj seveda v njihovem imenu, zato da boste preusmerjali pozornosti na
               nepomembne teme.</p>
               <p>Hkrati sem tudi član Odbora za varstvo pravic vnukov in to z namenom organizirali smo
               se zato, ker smo videli da takšna nesposobnost dialoga s strani vseh institucij,
               nesposobnost pogovarja kot smo jih zdaj doživeli v temu primeru… Poglejte, ljudje se
               bojijo da se bo jutri to zgodilo komur koli izmed nas ali pa izmed teh 3 tisoč
               podpisanih, ki so tukaj. Jaz ne bi preziral volje teh ljudi in nenehno preusmerjal
               pozornosti. Se pravi, mi v Odboru za pravice vnukov in starih staršev ves čas
               govorimo o koristih otrok. In koristi teh otrok v temu primeru so pa, me veseli, da
               ste tako lepo našteli to definicijo koristi otrok skozi čustveno, funkcionalno in
               materialno raven. Poglejte, v temu primeru je zgodba zame kot strokovnjaka kristalno
               jasna, verjamem da za vas kot za pravnico to najbrž ni ampak na kratko se bom zdaj v
               temu delu dotaknil teh nivojev.</p>
               <p>Poglejte, na čustveni ravni koristi otrok, ki ste jo tako pravniško lepo razložili
               imam tukaj zapisnik Centra za socialno delo Slovenj Gradec in prebral vam bom samo
               stavek, ki je seveda za javnost, o katerem smo že govorili i sicer se glasi takole:
               "Med zakoncema je bilo zaznati nekonfliktno, sproščeno in spoštljivo komunikacijo,
               delovala sta pošteno in iskreno, delovno, predvsem dedek je izražal veselost in
               optimizem. V pogovorih je bilo čutiti medsebojno podporo, zakonca se skupaj
               pogovarjata in rešujeta težave, družina pa jima predstavlja pomembno vrednoto."
               Torej, spoštovana odvetnica, ali čustvena plat tukaj za ta dva otroka, kaj menite,
               sta otroka v takšnih ugotovitvah centrov, ki jih vi tukaj zastopate, morda ogrožena?
               Je bilo to treba na takšen način narediti ste ugotovili ogroženost ob tem? In ta
               nedoslednost in ta velika nestrokovnost se pokaže ob vsem tem, ob vseh razgovorih z
               družino je bilo zaznati toplo, pristno in sproščeno vzdušje. Sta morda otroka, ne vem
               kaj ju zlorabljajo v temu okolju? V pristnem sproščenem vzdušju z dobrimi odnosi. Kaj
               se z njima dogaja? <stage type="mag"/> <stage xml:id="SDT7-KZPTZČPIEM-redna-13-2016-05-26.stage30">(nadaljevanje)</stage> Ne
               vem, morda, ne vem kaj naj rečem.</p>
               <p>In zaključi ste dokument s tem: "Na podlagi vsega navedenega", vsega v superlativih
               navedenega in ob tem, da navedejo še "čutiti je bilo pa prostorsko stisko", iz tega
               dokumenta potem zaključi Center za socialno delo Slovenj Gradec, ki "supportira" CSD
               Velenje ob pravni pomoči: "Na podlagi vsega navedenega Center za socialno delo
               Slovenj Gradec ocenjuje, da ta in ta, ni najbolj primerna kandidatka za izvajanje
               rejništva." To, tukaj se, poglejte, vsa stroka in vsa zdrava pamet konča. V celem
               dokumentu govorijo kako je vse v redu, kako je v tej družini vzpostavljeno tisto
               pristno vzdušje kako razumejo svojo vlogo, ko pa omenijo, ne vem, v nekem primeru
               premajhno postavljanje meja in prostorsko stisko pa naenkrat nista najbolj primerna.
               Vi kot pravnica boste najbrž mogoče razumeli, kaj pomeni biti najbolj primeren. Biti
               mogoče, to pomeni biti hkrati živ in hkrati rahlo mrtev, ne vem, karikiram.</p>
               <p>Tukaj gre za tako zelo nesmiselne strokovne navedbe in odločitve in jaz kot
               strokovnjak nikoli ne bi mogel takšne odločitve sprejeti, dajmo se razumeti, da tukaj
               stroka o kateri govorite v nekih superlativih in v nekih nedotakljivih stroka, ki jo
               predstavljate kot nedotakljivo instanco katere odločitve ne smemo dvomiti, poglejte
               del te stroke sem tudi jaz. In tukaj vam povem in vsej slovenski javnosti nikoli v
               življenju pri zdravi pameti takšne odločitve ne bi mogel sprejeti. Namreč, nekaj let
               sem delal tudi v interventni službi in vem kaj pomeni, ko so otroci ogroženi, kako se
               otroke umakne iz določenega okolja.</p>
               <p>Tako da to je samo, kar počnete je preusmerjanje pozornosti in veste, vaš stavek ki
               je bil da škoda otrokom, ki se je zgodila je nepopravljiva. Ja, je, vendar jo tukaj
               razumeva midva povsem drugače. Škoda otrokom se ni zgodila, ker se je ta primer
               pojavil v javnosti, tukaj nihče od vpletenih, niti stara starša nista razkrivala
               občutljivih podatkov kvečjemu njun oče in sorodstvo po njegovi strani. Stara starša
               sta zgolj svojo nemoč želela izkričati v vsej tej Sloveniji, zato ker tukaj, poglejte
               če bi strokovne delavke, strokovni delavci centrov za socialno delo bili z njimi
               normalno človeški kaj šele strokovni se ta zgodba zagotovo ne bi prišla v javnost.
               Otrokoma se je pa zgodila nepopravljiva škoda zato, ker z vsakim dnem od zadnjega
               marca odkar sta bila odvzeta dedku in babici, upam da ste to iz te sodbe razumeli,
               naprej jima niti statusa stranke v postopku niste priznavali.</p>
               <p>Njima se vsak dan zgodi ena nova travma. Otroka, veste se da kupiti in otrok se v tem
               razvojnem obdobju ne zmore soočiti s svojo stisko zato čisto opisno to povem. Otrok
               to svojo stisko pospravi v eno škatlico, ki bi jo shranil nekje v nezavedno in se jo
               bo lotil šele v odraslosti, ko bo imel dovolj moči. Otrok nima niti orodja, torej se
               ne more tako težke stiske lotiti, da bi jo začel razreševati v temu času, ker vmes se
               je pojavilo celo to, otroka bosta že sama razrešila… Ne, prav ničesar ne bosta sama
               razrešila kvečjemu bosta to zapakirala v eno škatlico in s tem se bosta morala
               soočiti, veste kdaj? Ko bosta navezovala odnose, kot odrasla. In kaj se bo potem
               zgodilo? Ne rabim vam to kot psihoterapevt razlagati ampak si čisto normalno človeško
               predstavljate, kaj se bo s tema otrokoma zgodilo. </p>
               <p>Zato ste tudi v tej vlogi tudi soodgovorni, če branite to odločitev za to travmo
               otrok, to vam upam čisto jasno povedati. In tukaj spoštovani v.d. direktorja
               direktorata, gospod Del Fabro, za ministrico veste tukaj nastopi ne zgolj objektivna,
               tudi povsem strokovna odgovornost. Zadeva ni zgolj, kot je rekla odvetnica kako se
               ministrstvo ne bo vtikalo v odločanje na prvi stopnji, to vsi vemo, to se ne bo.
               Ampak zadeva je prišla na ministrstvo kot drugostopni organ in na tiskovni konferenci
               je ministrica jasno povedala, da se je s celim postopkom seznanila in da se strinja,
               da zagovarja vse službe, vse ugotovitve služb, ki so bile v ta primer vključene,
               torej center za socialno delo in socialne inšpekcije, da je z njimi seznanjena in da
               njihove odločitve podpira. Tukaj pa s tem pa nastopi strokovna odgovornost
               ministrice. <stage type="mag"/> <stage xml:id="SDT7-KZPTZČPIEM-redna-13-2016-05-26.stage32">(nadaljevanje)</stage> Tako da,
               jaz bi predlagal, da v temu prvem svojem delu s tem zaključim in da bi bilo zelo
               dobro, da se sama zgodba osvetli tudi s pravnega vidika, da bi zdaj besedo predal
               odvetniku starih staršev, gospodu Cumgasu, hvala.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp13">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Tako ali tako imam gospoda Cugmasa prijavljenega za razpravo ampak najprej je repliko
               želela še gospa Marko na vaše izvajanje. Tri minute imate na voljo, izvolite.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp14">

               <speaker>SIMONA MARKO:</speaker>

               <p>Hvala lepa.</p>
               <p>Jaz sem želela, da bi ta debata tekla v smer, da bi lahko pojasnili in pojasnili kaj
               je pravzaprav odločilo Upravno sodišče, kajti na temelju te sodbe se govori in se kar
               skozi ponavlja in ponavlja, da sta bila otroka nezakonito odvzeta starima staršema.
               Še enkrat naj povem, govorim kot pravnik in pričakujem da tudi gospod Donko, ko se bo
               spuščal v presojo strokovnega vidika presoja na podlagi svojega strokovnega znanja,
               ki pa ni vnesel v ta konkretni primer. Gre za njegovo splošno strokovno znanje, gre
               za vnašanje teorije na konkreten primer, ko pa ne pozna dejanskih okoliščin. Očitek,
               ki mi ga je podal v zvezi s preusmerjanjem pozornosti, želela sem pojasniti vsebino
               te sodbe upravnega sodišča in to samo zaradi tega, ker vsi izhajate iz napačnega
               stališča, da je zdaj ta sodba potrdila nezakonitost odvzema. To niti ni možno, to
               niti ni mogoče. Odvzem otrok starim staršem po naši zakonodaji ni možen in ni
               mogoč.</p>
               <p>Nadalje, kar se tiče branja sodbe, zato sem pa danes tukaj, da kot pravnik tolmačim
               vsebino in bistvo te tožbe. In kakor je gospod Donko meni očital, da se naj ne
               spuščam na raven strokovnega znanja pa se ne, nisem tukaj za to, zato povzemam in
               izhajam iz strokovnih ugotovitev centra za socialno delo. Jaz se dotikam samo tistih
               vprašanj, ki se tičejo pravnega znanja. In zato tudi pričakujem in v kolikor imam
               očitek, da se naj dotikam pravnega znanja pričakujem tudi od vseh udeležencev, da ne
               bodo komentirali pravnega tolmačenja. Če pa ocenjujejo, da je moje napačno si pa
               lahko pridobijo svoje ampak naj bo to pravno znanje.</p>
               <p>Gospod Donko je bral vsebino…</p>
            </sp>
            <sp xml:id="SDT7-KZPTZČPIEM-redna-13-2016-05-26.sp15">

               <speaker>PREDSEDNICA EVA IRGL:</speaker>

               <p>Jaz bi vas prosila samo, da počasi zaključite, ker če ne vas bom morala k razpravi
               prijaviti, ker nimate več časa na voljo.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp16">

               <speaker>SIMONA MARKO:</speaker>

               <p>Hvala.</p>
               <p>Gospod Donko je bral vsebino zapisnika Centra za socialno delo Slovenj Gradec od
               koder je povzemal ugotovitve lastnosti starih staršev. Naj izpostavim, to so
               lastnosti starih staršev, njune želje, njune potrebe to ja tisto kar govorimo ves
               čas. Ni bistveno kar čutita in kar želita stara starša pomembno je, kaj je najbolje
               za otroka. In iz tistega zapisnika, ki ste ga brali ne izhaja ničesar, kar bi dajalo
               podlago da za otroka center ni odločil pravilno. In zakonitost odločitve centra se bo
               pa seveda presojala v drugih postopkih ne bomo o tem odločali mi, ki sedimo tukaj za
               to mizo.</p>
               <p>Hvala.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp17">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Naj pa samo še enkrat opozorim, da danes govorimo o peticiji, več kot tri tisoč
               podpisnikov, ki so prinesli v Državni zbor in so želeli, da jo na komisiji
               obravnavamo in ne govorimo o sodbi upravnega sodišča.</p>
               <p>Izvolite, gospod Cugmas potem ima besedo gospa Suzana Lep Šimenko in nato gospod
               Breznik. Izvolite, gospod Cugmas.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp18">

               <speaker>VELIMIR CUGMAS:</speaker>

               <p>Hvala za besedo.</p>
               <p>Najprej moram povedati tisto, kar je uvodoma potrebno podučiti moje kolegice.
               Peticija je ustavna kategorija, zato smo danes tukaj. Pomembno v vseh postopkih je
               prepoved zlorabe pravic. To, kar je moja kolegica na začetku začela je prav zloraba
               pravic, ki jih ima v temu postopku. Res je, njen nastop, kar se halo efekta tiče, 5
               točk, kar se pa vsebine, kar se stroke tiče pa negativno. Pa nisem zato tukaj, da bi
               kolegici povedal tisto, kar ve sama. Res je mlada, res je da je neizkušena vendar
               tisto kar človek ne ve in tisto, kar je notorno <stage type="mag"/> <stage xml:id="SDT7-KZPTZČPIEM-redna-13-2016-05-26.stage34">(nadaljevanje)</stage> se prizna, ni dokazovanj. In dejstvo je, da sodba, ki
               jo je izpostavila na začetku, govori sama zase. In v tej sodbi je nedvomno že
               pojasnjeno, ne le, da je sodišče in midva imamo isto sodbo, ne drži, da nimava iste,
               samo za eno sodbo gre, pisni odpravki so različni. Vsebina je pa enaka. In tako kot
               jo je brati, tako kot jo bere celotna Slovenija je potrebno tudi brati, nobene
               dodatne obrazložitve ni potrebno v tej sodbi je pa nesporno zapisano tisto iz česa
               ste se norčevala kot ste tako tudi za Center za socialno delo Slovenj Gradec pisala
               odgovor na tožbo, ste rekli da tožba ni razumljiva, niste jo razumela. Še danes ne
               razumete za kaj gre. Gre za tisto kar je nedopustno in kar je sedaj dejansko
               ugotovljeno vendar še ne pravnomočno.</p>
               <p>Ker je pa ugotovitev sodišča potrdila tisto kar sem uvodoma že javno izpostavljal,
               kar so potrdili tudi profesorji, ki so nama predavali Zakon o splošnem upravnem
               postopku je stvar jasna. In tudi sodišče v točki 25. te sodbe zapiše, da bi pristojni
               centri morali delati zakonito. Zakonito tako, da bi to razmerje, družinsko razmerje
               kamor sodi odnos babica – otrok, tudi razsojali, kar se rejništva tiče, skladno z
               določbami ZUP. Vse tiso kar je nezakonito postorjeno ima nezakonite zaključke.</p>
               <p>In odgovor gospodu Gorenaku; dejansko ni možno slišati nobenega argumenta, nobenega
               razloga, ker vse kar je ugotovljeno je nezakonito ugotovljeno in mi smo sedaj v fazi
               ko to nezakonitost s pravnimi sredstvi opravičujemo tako, da škodo otrokom samo
               podaljšujemo. Ti otroci sodijo v družino, tudi po konvenciji o varstvu otrokovih
               pravic, gredo k starim staršem. In nesmisli, ki jih predava moja kolegica, da je
               zakonsko dopusten, da le odvzema otroka staršu, v temu primeru pa odvzema babici ni,
               zato kar ga ni možno sproducirati, kaže na nepoznavanje prava. Javnopravni subjekti
               lahko delujejo samo v okviru svojih pristojnosti, lahko delujejo in odločajo samo v
               primerih, ko jim je pristojnost dodeljena. Če pristojnosti odvzema otroka babici
               nimajo je vse, kar so počeli, protipravno. Iz naslova nepristojnosti. In dejstvo je,
               da se tega zavedajo, dejstvo tudi je, da vsaka odločba, ki je izdana v upravnem
               postopku mora biti izvršljiva. Ta odločba, ki bi naj utemeljevala ta nezakoniti,
               neustavni in s konvencijsko pravico zagotovljeno človekovo pravico, ki je sedaj
               kršena, tega ne nudi.</p>
               <p>Bistvo vsega naprezanja v naših sodnih postopkih sedaj je podaljševati agonijo otrok
               in ne razumem, da javnopravni subjekti, zlasti pa odgovorne osebe, to počno.
               Odvetnico, mojo kolegico, razumem, mlada je, željna je, zavedajoč se, da ne bo uspeha
               ali pa, če meni, da je možnost potem pomeni samo to, da ji manjka širine pravnega
               znanja. Nedopustno je, da vam predava, da vi kot laiki, torej laiki kar se prava tiče
               s človeškim dostojanstvom in izkušnjo lastnega delovanja, zlasti kar se tiče odnosa
                  <stage type="mag"/><stage xml:id="SDT7-KZPTZČPIEM-redna-13-2016-05-26.stage36">(nadaljevanje)</stage> otrok-starš, stari
               starš-vnuk in konec koncev kot državljan, ki tudi uveljavlja neke pravice pred
               državnimi organi, pred nosilci javnih pooblastil, kar je konkreten primer. Za nobena
               strokovna ali nestrokovna ravnanja v tem konkretnem primeru ne gre. Gre za nezakonito
               odločanje nosilcev javnih pooblastil. Nosilci javnih pooblastil in javna pooblastila,
               kakor uradno dejanje, kakor javna sredstva, so ustavno zaščitene kategorije in
               kazenski zakonik ima v poglavju 26 niz teh dejanj, v katerih ščiti državljana, tako
               da privilegira tudi javno pooblastilo uradno dejanje in v kolikor javni uslužbenec
               oziroma odgovorna oseba organa, prekrši taka pooblastila, tudi kazensko odgovarja. V
               tem primeru gre pa za uradno dejanje javnih uslužbencev, ki izvajajo javna
               pooblastila po zakonu in ti uslužbenci se zdaj skrivajo za to odgovornostjo, ki ni le
               politična, ki ni le odškodninska, je tudi kazensko pravna. Zakaj sem izpostavil
               politično odgovornost? Politično odgovornost, sedaj kolikor vsi državljani, ki nas
               dosežejo mediji vemo, je v vaši veji oblasti in dejstvo je, da je jasno, da tudi mi,
               tudi sam kot odvetnik, babice v tem postopku, torej kot del pravosodja, torej neke
               tretje veje oblasti, sem tudi homopolitikus, kar pomeni, da tudi sam sem politično
               angažiran in tudi meni verjetno, tako kot vsakemu sleherniku, ni vseeno, kako nosilci
               javnih pooblastil izvajajo svoja pooblastila. V tem konkretnem primeru zakon o
               izvajanju rejniške dejavnosti, ki ga moja kolegica pozna, pa ga zamolči in vam ne
               pove tistega, kar tudi vi veste, ampak v kamero je treba povedati. Ta zakon
               privilegira družinskega člana v primeru, kot je konkreten, ko gre za rejništvo vnuka.
               In tak privilegij postopanja poenostavlja prvostopni organ je organ dokončne
               odločitve in to je minister. In ministrica je pri tej zgodbi evalvirana, je tudi, ne
               le politični, je tudi nestrokovni, je uradna oseba in njeno uradovanje za vlogo za
               katero se trdi, da ju je dobila prepozno je danes sprožil kepo. Ta kepa snega, ki jo
               je nekdo in to je upravna inšpekcija, torej inšpektorat, ki ni pod njenim nadzorom,
               kot je socialni, v primeru socialne inšpekcije, je bilo vse čisto. Zakaj? Tega ta
               inšpektorat obvladuje. Ista ministrica in kepa, ki je bila vržena s postavitvijo
               inšpekcije v Velenje za socialno inšpekcijo je bila iz ledu, padla je na led.
               Razletela se je. Sedaj je pa drugo ministrstvo prišlo na inšpekcijski pregled. Ta
               kepa je taka, da je tudi južni sneg se začel kotaliti in kepa se kotali. Najprej je
               zadela direktorje. Ne le, da direktor ni subjektivno odgovoren, da je sam ponudil
               svoj odstop iz objektivne odgovornosti. Ministrica ga je sprejela, ker je pač po
               njenem bilo to edino logično. Torej pomeni, da je ta kepa pravzaprav zadela že tudi
               njo in <stage type="mag"/> <stage xml:id="SDT7-KZPTZČPIEM-redna-13-2016-05-26.stage38">(nadaljevanje)</stage> v kolikor jo tisti, ki
               jo lahko ustavi ne bo ustavil, bo ta kapa sprožila plaz. Kaj je plaz? Plaz je tisto,
               kar Ustava v 1. členu tudi določa. Republika Slovenija je demokratična država. Torej,
               državljani imajo oblast in vsaj 3.000 s peticijo navedenih oseb ni zadovoljnih ne le
               teh 3.000, še kdo. Želim izpostaviti, da vse kar je kolegica povedala nič od tistega
               ne drži, ker noben postopek, ki je bil sprakticiran v Velenju ne more imeti za
               rezultat kakršenkoli zakonit razlog, ki bi utemeljeval kakršnokoli korist otroka.
               Zakon tudi ne zahteva od oblastnega organa, da išče največjo korist. Zmota. Zakon je
               jasen v primeru vloge kot je konkreten primer babice, ko je predhodno ugotovljeno in
               tudi to, kar je danes, prisoten je v.d. direktor direktorata v trenjih povedal, ko je
               v primeru, ko se ugotovi po strokovnih delavcih centra, da je vzgoja, varstvo in
               oskrba, ki se konkretno vrši v korist otrok, v takem primeru se sugerira sorodniku,
               da vloži tako vlogo. In ko je ta vloga vložena, torej ko babica tudi po prigovarjanju
               strokovne osebe, ki je pa tudi uradna oseba, to vlogo vloži je rezultat jasen.
               Potrebno je tej vlogi ugoditi, zlasti ob dejstvu tistega pisnega izdelka, ki je
               pravno formalno samo pisna ugotovitev, da je konkretno rejništvo babice v korist
               otrok, to je tisto, kar je pogoj drugega odstavka 18. člena Zakona o izvrševanju
               rejniške dejavnosti in torej obvezuje ministrico, da kot prvostopni in dokončni organ
               odločanja izda odločbo po ZUP, ki se imenuje dovoljenje. Kaj se dogaja sedaj že vsi
               vemo, saj sem že nekajkrat tudi v kamero povedal, da v bistvu se ministrica
               izgovarja, sedaj celo pravi prepozno sem dobila, ne bo držalo. 31. 3. ministrica ima
               vsa vedenja, torej tista, ki terjajo takojšnjo ugodilno odločbo. Zakaj? Ker 31. 3.
               dobi poročilo Centra za socialno delo Velenje, ki je v tej zadevi stvarno in krajevno
               nepristojen, ampak bistveno je, da prilaga in tudi dejansko navaja tako vlogo, kakor
               tudi pisno obrazložitev, da je tako rejništvo v korist otrok. In samo posledice ni.
               Okostnjak je v omari ministrstva, ministrice od 31. 3. To, kar sem povedal danes sem
               5. 4. tudi zapisal ministrici, jo opozoril, da vse ostalo kar trdijo, vse tisto kar
               je narejeno na centru v Velenju je bisroum in nesmisel. Kako boš odvzel otroka očetu,
               ki si ga je odvzel sam. Odvzel si ga je tako, kot tudi konvencija o otrokovih
               pravicah predvideva v 9. členu, in sicer od države pogodbenice terja, da otrok ne bo
               proti volji staršev nikoli ločen, razen v primerih, ko je ločitev posledica postopka,
               ki ga sproži država kot je pripor ali smrt. V takem primeru pa mora država nuditi
               drugemu članu družine ustrezne podatke o tem, kje se nahajajo ostali družinski člani.
               Kaj je družina? Ta pojem družine je potrebno razlagati skladno evropskemu pravu,
               katerega del smo. Ne tako ozko kot to počne v celotnem tem postopku država, ne tako,
                  <stage type="mag"/> <stage xml:id="SDT7-KZPTZČPIEM-redna-13-2016-05-26.stage40">(Nadaljevanje)</stage> in sicer po svoji
               izvršilni veji oblasti, po svojih pooblaščencih z javnimi pooblastili in konec koncev
               tako kot je predstavila moja kolegica, takšno razlaganje je mehanistično. V kolikor
               bi razlagali tako kaj v zakonu piše in ne kaj je v Ustavi, kaj je tisto kar so
               konvencijske pravice kaj je evropski standard tega, potem bi lahko zgolj z
               računalnikom nekdo o neki vlogi nekoga odločil. Tako je pa sodišče sedaj pritrdilo
               tistemu kar sedaj že od 1. 4. neprestano ponavlja, torej družina je tudi varovana v
               razmerju stari starš – vnuk in v to razmerje se ne da in se ne more posegati, zlasti
               ne tako kot sodišče v tej sodbi tudi zapiše v točki 25, ne da bi se upoštevale
               postopkovne določbe. Poglejte, pravzaprav gre za napako, ki jo je na trenjih danes
               prisotni v.d. direktor tudi javno priznal. Že prej, 5. 4., ko sem se vključil v
               radijsko oddajo Studia Maribor, kjer je novinarka gospa Čepe v studio povabila tudi
               strokovno sodelavko največjega centra za socialno delo v državi, mariborskega in v
               tem tribunalu je glede na to, da sem pojasnjeval postopek in napako, da v tem
               postopku organi, upravni organi in nosilci javnega pooblastila ne uporabljajo
               postopkovnih pravil ZUP, protestirala in je povedla, da od leta 2002 vse do danes se
               ZUP v teh postopkih nikoli ni uporabljal in kolegica ve, da gre za manko, kolegica
               pozna spis in je pravnica, zlorabila pravico, pravico seznanjati avditorij, celotno
               slovensko javnost, da so določbe Zakona o splošnem upravnem postopku zavezujoče vedno
               takrat, ko oblast morda, ko nosilec javnega pooblastila odloča o pravici, obveznosti
               ali koristi državljana. In zato v tem primeru gre. Ničesar od tega ni bilo upoštevano
               in babici kot stranki tega postopka, torej vse je vložila v vlogo, ni bila
               zagotovljena temeljna pravica vseh postopkov in vseh civiliziranih družb, pravica do
               izjave. Ta pravica do izjave ji gre po 145. in 146. členu Zakona o splošnem upravnem
               postopku. Ta predvideva posebni ugotovitveni postopek. V tem ugotovitvenem postopku
               se ugotavljajo, dejstva, ki so odločujoča in potem zakonito ugotovljena in po
               zakonito izvedenem ugotovitvenem postopku vodijo tudi v logičen sklep oziroma v
               odločitev, ki jo je možno preizkusiti. Nič od tega. Vso to napenjanje, vso to
               manifestiranje in karanje četrte veje oblasti kaj si dovoli, zakaj piše tako kot piše
               v sodbi, je nedopustno. Gre za zlorabo medija, ne le več pravic o nekem postopku.
               Pravice v postopku zlorabljaš takrat, ko je očitno, da jih ne uporabljaš skladno
               namenu. Današnji namen javne seje je prezentirati javnosti tisto kar javnost ne ve.
               Bistvo četrte veje oblasti je, da ni poročala o otrocih. Ta tako imenovana, da
               povzamem besedo kolegica, medijska eksploatacija tega primera ni šla na račun otrok,
               gre na račun nezakonitega postopanja nosilca javnih pooblastil, torej centrov za
               socialno delo in če hočete, tudi ministrice, ministrstva, ker je prvo stopni organ,
               dokončni organ odločanja. Ministrici sem 7. 5. vse pisno obrazložil in ji tudi podal
               temelj, kako <stage type="mag"/> <stage xml:id="SDT7-KZPTZČPIEM-redna-13-2016-05-26.stage42">(nadaljevanje)</stage> nično
               odločbo razveljavi in kako lahko skladno pooblastilu glede na ugotovljene
               nezakonitosti tudi zadevo odpravi, razveljavi, spremeni. Danes, včeraj, slišimo, da
               je ministrica odstop prvega skesanca sprejela. Pa ta skesanec v kamere pove,
               objektivno odgovarjam, vse delavke so delale zakonito, nobene škode. Ja, največja
               škoda je škoda na otroku. Zakaj na otroku? Otrok je varno navezan. V kakšni starosti
               sta ta dva otroka? Ta dva otroka sta v starosti treh in petih let, varnostno navezana
               na svoj primarni subjekt navezanosti, ponotranjila sta dom, okolje, vrtec in iztrgana
               sta iz tega in tudi sodišče reče, iztrgana sta, vendar počakajmo do konca, ker ni
               dobro, da bi otroke prestavljali. Zgolj to je tisto, kar je sodišče vodilo v to, da
               ni otroke takoj spet prestavilo v babičin dom. Nobenega razloga ni, da to ne bi
               storilo, zato je tudi zoper ta del odločitve vložena pritožba.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp19">

               <speaker>PREDSEDNICA EVA IRGL:</speaker>

               <p>Gospod Cugman, jaz bi vas samo prosila, če lahko malo bolj strnete, ker imamo še
               nekaj razpravljavcev, pa moramo počasi sejo zaključiti.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp20">

               <speaker>GOSPOD CUGMAN:</speaker>

               <p>Dobro.</p>
               <p>Lahko vam za konec povem še to, zakaj sem pravzaprav se danes odzval, saj sem že
               enkrat bil pri vas. Danes me je razveselilo vabilo na zaprti del in v bistvu v tistem
               delu sem želel realizirati tudi pravzaprav moje pooblastilo, to je pooblastilo 10.
               člena Zakona o odvetništvu, ki je pa črpano iz pravice babice iz 9. člena Konvencije
               o otrokovih pravicah. Uvodoma sem vam citiral, da babica ima pravico izvedeti kje ta
               otroka sta. Do danes babica tega ne ve, zato ker ji je onemogočena ta pravica. Ta
               pravica gre tudi v korist otrok in nič od tistega ni res, da babica ne bi želela
               stika. Še kako si ga želi, še kako je pripravljena, vse skozi sodeluje, vendar se ji
               posmehujejo. Posmehujejo se tako, da v bistvu organ, ki jo vabi, pa ki ima teden dni
               pred tem že tam predlog na delegacijo, kar pomeni, da temu organu v Velenju, v
               Slovenj Gradcu več ne verjame, zato prosi naj center za socialno delo ali v Šentjurju
               ali v Celju odloči o tem pa jo organ pred to odločitvijo vabi, tam se kolegica tudi
               pojavi v dveh ali treh vlogah, torej tam ni tistega, ki bi moral biti, ki bi lahko
               karkoli rekel in po mesecu dni ministrstvo odloči, da se delegacija pa prenese v
               Šentjur. Torej po tem, ko je že tam, ko so tam pogajanja onemogočena. Ne le to, moram
               povedati, da tudi Vlada je s problematiko seznanjena. Dejstvo je, da sem že pred
               izdajo odločbe, tiste zavrnilne odločbe, ki je bila izdana 11. 4., s katero se zavrne
               zahtevek babice, predlagal izločitev ministrice in ministrica je očitno pri tej
               odločitvi sodelovala, ni razvidno ker je izrek in podpis tako pomanjkljiv, ampak
               dejstvo je, da je nekdo pooblastilo črpal, pooblastilo je lahko dala samo ona, ker
               ona je ta organ, mesec dni za tem sem pa dobil sklep Vlade, da se ugodi moji zahtevi
               za izločitev, da se ministrica izloči. Pritrjujejo mi, da sta dva razloga, ki jih
               navajam, taka da terjata njeno izločitev. To je, da se predhodno o zadevi že javno
               izrekla, in da je sodelovala tudi že v fazi postopka kjer ne bi smela sodelovati.
               Torej poglejte, že iz tega razloga bo tožba s katero izpodbijam dovoljenje in o tem
               tožbi še ni odločeno, gre pa za spor polne jurisdikcije v kateri terjam ne le
               razveljavitev, odpravo, pač pa tudi spremembo. <stage type="mag"/> <stage xml:id="SDT7-KZPTZČPIEM-redna-13-2016-05-26.stage44">(Nadaljevanje)</stage> Torej želim in bom, ampak to je vezano s časom, čas
               pa dela v škodo otrok in tisto kar je kolegica izpostavila, prekmurski primer,
               prekmurski primer je šel na škodo otroka in danes ta otrok je v postopku uspel. Naš
               kolega Krivic, je na zadevi delal in danes ta že več kot 18 let stara deklica...</p>
            </sp>
            <sp xml:id="SDT7-KZPTZČPIEM-redna-13-2016-05-26.sp21">

               <speaker>PREDSEDNICA EVA IRGL:</speaker>

               <p>Jaz bi vas samo....</p>
            </sp>
            <sp xml:id="SDT7-KZPTZČPIEM-redna-13-2016-05-26.sp22">

               <speaker>VELIMIR CUGMAS:</speaker>

               <p>..toži odškodnino.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp23">

               <speaker>PREDSEDNICA EVA IRGL:</speaker>

               <p>... da počasi zaključite.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp24">

               <speaker>VELIMIR CUGMAS:</speaker>

               <p>Noben denar ne bo zagotovil tistega kar je otroku odvzeto in to je ta primer, zato
               terja takojšnje postopanje in ne le to, kar ministrica sedaj govori, od mene
               zahtevajo, da nekaj postorim, pa ne morem. Pravni temelj in razloge ima, da bi
               odločila. Ne sedaj več ona, sedaj je tukaj izločena. Sedaj je tukaj sekretar
               Pogačar.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp25">

               <speaker>PREDSEDNICA EVA IRGL:</speaker>

               <p>Najlepša hvala vam za to razpravo.</p>
               <p>Sedaj pa je najprej repliko želela gospa Martina Vuk, če sem prav razumela. Repliko
               ali razpravo? Ja, potem boste počakali.</p>
               <p>Najprej je potem repliko želela gospa Marko, ampak prosim, da se res držite omejenega
               časa, ker drugače bom morala vas prekiniti. Potem bom dala besedo Suzani Lep Šimenko,
               nato gospe Martini Vuk in gospodu Brezniku.</p>
               <p>Izvolite, gospa Marko.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp26">

               <speaker>SIMONA MARKO:</speaker>

               <p>Hvala lepa.</p>
               <p>Jaz bi želela replicirati kolegu Cugmau, njegove uvodne navedbe o moji starosti, o
               moji neizkušenosti, štejem kot žalitev in absolutno to ni na mestu in ni primerno ne
               za ta prostor ne za medkolegialno sodelovanje. Takole bom rekla, na njegove očitke o
               pomanjkanju širine. Mene žalosti kar sem morala sedajle slišati kot pravnica, kar se
               tiče tolmačenja Zakona o zakonski zvezi in družinskih razmerjih, kolega je izjavil,
               da center za socialno delo ni dolžan upoštevati in ugotavljati največje koristi
               otroka. To je katastrofa. Kolegu bi predlagala, da si pogleda v 5.a člen Zakona o
               zakonski zvezi in družinskih razmerjih. V nadaljevanju, komentira oziroma po svoje
               tolmači zakone o izvajanju rejniške dejavnosti. Ni res, da je ministrstvo dolžno
               nemudoma izdati odločbo kadar vlogo za rejništvo podajo stari starši oziroma
               družinski člani. Ne drži. Zakon o izvrševanju rejniške dejavnosti je jasen in določa,
               da družinski član, če poda vlogo za izvajanje rejniške dejavnosti – samo trenutek, da
               bom pravilno citirala kateri člen, samo moment... Ne, ne, v povezavi s 7. členom,
               "otroku sorodnik lahko izvaja rejniško dejavnost, če center otroka glede na
               okoliščine posameznega primera ugotovi, da je to v otrokovo korist". <stage xml:id="SDT7-KZPTZČPIEM-redna-13-2016-05-26.stage45">/ oglašanje iz
               dvorane/</stage> Torej, družinski član lahko oziroma otrokov sorodnik lahko izvaja, če center
               ugotovi, da je to otroku v korist. In tukaj smo imeli situacijo, ko je center Velenje
               ugotavljal otrokovo korist in ugotovil, da je za otroka primerneje, da se namestita v
               drugo rejniško družino.</p>
               <p>Hvala.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp27">

               <speaker>PREDSEDNICA EVA IRGL:</speaker>

               <p>Najlepša hvala tudi vam. </p>
               <p>Sedaj dajem besedo gospe Suzani Lep Šimeko. Izvolite.</p>
               <p>Pa bi vas prosila, da se sedaj v razpravah res omejite, ker bomo morali počasi
               zaključiti.</p>
               <p>Izvolite.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp28">

               <speaker>SUZANA LEP ŠIMENKO (PS SDS):</speaker>

               <p>Hvala za besedo, predsedujoča. Lepo pozdravljeni še v tem odprtem delu!</p>
               <p>Sedaj gospa Marko, je prej rekla, da pričakuje oziroma, da bi naj zakonodajna veja
               oblasti verjela v pravno državo. Veste, zaradi podobnih primerov kot je ta, pa
               verjemite, da jih je še več, bo veliko državljank in državljanov Republike Slovenije
               izgubilo vero ali zaupanje v socialno državo in glede na to, da ste pač pravnica za
               to področje, naj vas mogoče ta del malo bolj skrbi. In jaz verjamem, da teh 3 tisoč
               ljudi, ki je dejansko podpise dalo v parih urah, tega ne bi naredilo, če ne bi
               mislili rasno in volja državljank in državljanov v Republiki Sloveniji nekaj pomeni
               ali pa <stage type="mag"/> <stage xml:id="SDT7-KZPTZČPIEM-redna-13-2016-05-26.stage47">(nadaljevanje)</stage> bi vsaj moralo
               nekaj pomeniti. In naloga izvršilne veje oblasti Ministrstva za delo je, ker to je
               Ministrstvo za delo, družino, socialne zadeve in enake možnosti, da seveda tudi skrbi
               za socialno državo in na vas, mi je res žal, da tukaj ni ministrice, v prvi vrsti ona
               je v bistvu prva ikona tista, ki dejansko mora narediti vse, da tudi, če množica
               ljudi, tudi mogoče zaradi pritiska medijev v nek problem podvomi, da vse pojasni,
               preveri in naredi na način, da ljudje ne bodo izgubili zaupanja v socialno državo.
               Zdaj pa se bom vrnila nazaj na ta primer, zaradi katerega smo danes dejansko tukaj.
               Rečeno je bilo tudi, da odvzem otrok starim staršem ni bil nezakonit, ker dejansko
               odvzem otrok starim staršem sploh ni mogoč. Odvzem je v bistvu bil narejen očetu,
               morilcu matere, ki si je na nek način jaz bi rekla pač kot ženska, kot mama, že sam
               odvzel roditeljsko pravico. In mene zanima, zakaj očetu otrok s strani oziroma zakaj
               Center za socialno delo Velenje ni sprožil postopka odvzema roditeljske pravice
               očetu. Zakaj ste čakali? Ravno zaradi tega celotnega postopka, kjer so pač
               strokovnjaki ocenili, da je nastanitev v neznano rejniško družino za otroka največja
               možna korist. Resnično se sprašujem, zakaj tega postopka niste sprožili.</p>
               <p>Okoli tega v samem načinu odvzema je nekaj reklo upravno sodišče. Je pa na drugi
               strani vseeno, jaz bom rekla pomenljivo, pomenljiv ta odstop direktorja Centra za
               socialno delo Slovenj Gradec. Nenazadnje ravno na Center za socialno delo Slovenj
               Gradec je bila dana ta vloga za rejništvo s strani babice. In to, kar je bilo že
               večkrat izpostavljeno, nenazadnje opozorjeno tudi s strani varuhinje, ta postopek
               odločanja ni bil zakonit oziroma ni bil zakonito zaključen. In šele po pozivu
               varuhinje je ta postopek stekel na način tako, da je potem ministrstvo odločilo, kar
               bi že moralo dejansko po zakonu o izvajanju rejniške dejavnosti, pa tega v praksi
               prej pač ni na tak način delalo. To je sam namestnik varuhinje na prejšnji seji
               opozoril. Kaj zdaj iz tega smatramo? Postopki več kot očitno niso skladni z
               zakonodajo. In zato je prav, da govorimo o takih primerih. Ker pač posamezni primeri
               navržejo ven nepravilnosti. In prav je, da se najdejo za to rešitve, ampak veste,
               škoda je bila narejena. Otroka sta bila dana v neko neznano družino. Če je to v
               otrokovo korist, jaz zagotovo nisem strokovnjak in ne morem o tem presojati, ampak
               postopek zagotovo ni bil pravi. Jaz lahko rečem, kot mama, da se mi zdi mogoče, da se
               mi zdi to nepravilno. Ker seveda tako kot masa drugih državljank in državljanov, sem
               se tudi jaz vprašala, če se, ne vem, nama z možem obema kaj zgodi, kam bi šel najin
               otrok. In kdo bi o tem odločal in po kakšnih postopkih, bi ti ljudje odločali. Ta
               stroka, ki moram reči, da počasi, se pa bom že res bala te besede stroka, ker se mi
               zdi, da se pa včasih želi postavljati bistveno previsoko kot pa je.</p>
               <p>Osebno moram reči, da sem nenazadnje razočarana, če je ministrica sposobna se
               izpostaviti medijsko, nastopati v javnosti, bi bilo tudi prav, da bi prišla na
               Komisijo za peticije. Nenazadnje je tukaj v ozadju oziroma razlog za sklic te
               komisije 3 tisoč državljank in državljanov Republike Slovenije, za katere jaz
               verjamem, da najmanj zaradi tega primera več ne verjamem v socialno državo.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp29">

               <speaker>PREDSEDNICA EVA IRGL:</speaker>

               <p>Sedaj dajem besedo gospe Martini Vuk. Izvolite. <stage type="mag"/>
               </p>
            </sp>
            <sp xml:id="SDT7-KZPTZČPIEM-redna-13-2016-05-26.sp30">

               <speaker>MARTINA VUK:</speaker>

               <p>Hvala lepa, gospa predsednica. Spoštovane in spoštovani. Jaz spoštujem vseh teh tri
               tisoč ljudi in spoštujem vse tiste, ki so podpisali peticijo in spoštujem tudi vse
               tiste, ki se sprašujejo kako so zadeve potekale, ali je bilo vse v redu, ali je to
               lahko katerikoli otrok. Spoštujem in razumem, ker izhajajo iz teh svojih vprašanj, iz
               tega da so sami očetje in mame, da so sami stari starši, da so sami kakorkoli
               povezani ali navezani na določene otroke in se postavljajo v položaj kako bi bilo,
               kako je z mojimi otroki, kaj se lahko meni zgodi. Absolutno razumem to. Zato nikoli
               ni bilo rečeno kakorkoli slabšalno, da so civilne iniciative nedopustne, da je
               narobe, da se ustanavljajo, da je podpisovanje peticij kakorkoli slabšalnega pomena
               in nedopustno, nikoli, ker ne bi bilo prav, da bi bilo kaj takšnega rečeno, ker imajo
               ljudje vso pravico to delati, tako kot imajo pravico poslati to peticijo na Komisijo
               za peticije ter za človekove pravice in enake možnosti in kot… <stage xml:id="SDT7-KZPTZČPIEM-redna-13-2016-05-26.stage49">/ oglašanje iz klopi/</stage>
               saj pravim, seveda, imajo to pravico absolutno in imajo tudi pravico, da se ta
               peticija na tej komisiji obravnava.</p>
               <p>Kar se pa potem postavlja pod vprašaj pa je, kdo, kako, na kakšni podlagi, na podlagi
               čigavih zahtev, na podlagi kakšnega razmisleka je dolžan ravnati. To je pa potem
               osnovno vprašanje, ki se postavlja. Če mi govorimo o primerih, kjer so postopki v
               teku, kjer odločanje še teče, kjer se odloča na različnih stopnjah, kjer zadeve še
               nikakor niso ne dokončne ne pravnomočne, potem se postavlja vprašanje kdaj je
               dovoljeno poseči v te postopke, kdaj in kdo je pristojen, da govori o konkretnih
               podatkih v zvezi s temi postopki, kdo je tisti, ki ga je potrebno z govorjenjem
               prepričati in kdo je tisti, ki se bo na koncu odločil kaj je prav in kaj je narobe.
               To je temeljno vprašanje, ki se postavlja pri vsem tem primeru in pri izpostavljanju
               tega primera. In veste kaj, imena in priimke teh otrok, ta imena bodo ostala
               zapisana, ljudje poznajo ta imena in ti otroci bodo nosili te posledice. In naloga
               institucij, tudi naloga družine, naloga vseh, ki so kakorkoli vpleteni v zadeve z
               otroci je, da te otroke zaščitijo. Ko govorimo o pravu, o pravilih, o postopkih, o
               dolžnostih, o pravicah, o obveznostih, o odločanju, o dejstvih, o končnih odločitvah
               je treba vedeti kdo nastopa iz katerega vidika in kdo koga predstavlja in v korist
               koga kdo govori. In veste, gospod odvetnik, vaša zatrjevanja morajo biti potrjena z
               dokončnimi odločbami oziroma s pravnomočnimi sodbami, takrat veljajo za resnična. In
               nevarno je, ko poslanke in poslanci previte, no, pa me prepričajte, pa mi dajte
               povedati, dajte mi našteti a, b, c, d, ena, dva, tri, štiri črtice, dajte mi povedati
               ta dejstva v postopkih, ki tečejo, ki niso zaključeni, o katerih bo celo odločalo v
               nekaterih zadevah ministrstvo, dajte me prepričati. In tukaj se jaz sprašujem, kje se
               to konča. Ali bomo vsak primeri posameznega centra za socialno delo obravnavali na
               tak način? Ali ga bomo? <stage type="mag"/><stage xml:id="SDT7-KZPTZČPIEM-redna-13-2016-05-26.stage51">(nadaljevanje)</stage> Ali bomo vsako upravno odločbo, ki bo sprejeta in s
               katero se nekdo ne bo strinjal, na ta način obravnavali? Kdo je tisti, ki se mora
               strinjati, in kdaj se zahteva od ministrice, da potem poseže - vedeti je treba,
               kakšne pristojnosti kdo ima. In če gremo zdaj na konkretno zadevo z vidika teh
               pristojnosti, je ministrica dala pobudo socialni inšpekciji in socialna inšpekcija je
               opravila nadzor. Kaj torej naj reče ministrica potem socialni inšpekciji, ko ji
               pošlje poročilo, jaz pa imam občutek, da tu nekaj ni bilo v redu? Kaj naj reče
               socialni inšpekciji, ki je samostojna v postopkih, ki jih vodi? Kaj naj reče centru
               za socialno delo, ki sprejme svoje odločbe? Kar tako, malo po telefonu, "meni se pa
               zdi, pa mene občutek ne vara, dajte vi malo to spremeniti, ker, veste, mogoče pa to
               ne bo dobro sprejeto v javnosti…" Ali res to pričakujemo? Ministrstvo je v nekaterih
               primerih prvostopenjski organ, eno odločbo je že izdalo. Na to odločbo je bila
               vložena tožba – na to odločbo je bila vložena tožba in ministrstvo mora podati
               odgovor na tožbo. Ali res pričakujete, da vam bom jaz zdaj brala nek odgovor na
               tožbo, da ga bom jaz imela s sabo? Kaj? Postopki tečejo, zadeve so odprte. Kar bi
               morali vsi pokazati, je absolutno razumevanje do tega, da se ljudje sprašujejo, ampak
               ljudje se sprašujejo v vseh odprtih postopkih. Ali je prav, ko se pogovarjajo s
               svojimi sosedi, ko se pogovarjajo s svojimi sorodniki, ko se pogovarjajo s svojimi
               sodelavci, kje bo torej ta meja, kdo bo določal in odločal, kdaj je prav, da se mi
               vsi skupaj, ki tu sedimo, odločimo, dajmo se prepričat med sabo in potem je stvar v
               redu. Kdaj bomo pa rekli, ups, mogoče pa dajmo vprašat še tisto sosednjo dvorano, pa
               se bomo potem zmenili, kaj je v redu. Moramo pustiti, da zadeve tečejo! In, veste
               kaj, tudi v tistih postopkih, ki ste jih omenjali, so bile sprejete odločitve na
               koncu, odločbe so bile izdane, postopki so se končali, izkoriščena so bila pravna
               sredstva. In to je pravi odgovor. Ja, napake se dogajajo in če se zgodijo napake, je
               treba za te napake tudi odgovarjati, ampak ne kar nekje, ne takrat, ko nekdo reče, ki
               ima interes, tu je bila napaka, ampak takrat, ko se to ugotovi, dejansko, s
               pravnomočnimi sodbami in takrat potem morajo biti tudi posledice, absolutno, ne pa
               nekje na poti, s pritiski, s promocijo in nekim skritim interesom, ki mogoče ni
               zaščita otrok, in to je tragika vse te zgodbe. Hvala lepa.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp31">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Zdaj imam kar nekaj prijavljenih k replikam. Najprej gospod Gorenak, potem gospod
               Cugmas, nato gospod Donko. Potem pa bom dala besedo za razpravo še gospodu Francu
               Brezniku in nato bom sejo zaključila. Prosim, da se replike držite, tri minute.
               Izvolite, gospod Gorenak.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp32">

               <speaker>DR. VINKO GORENAK (PS SDS):</speaker>

               <p>Hvala lepa. Zelo na hitro.</p>
               <p>Kaj se pa tako hršite, gospa državna sekretarka? Ena najmlajših ste na tem položaju,
               veliko se boste še v življenju morali naučiti, veliko, zelo veliko. Greva po vrsti,
               a, b, c, d. Na zaprti seji ste imeli možnost povedati a, b, c, d. Niste. Tam ste bili
               tiho, ste mrknili, zdaj se pa hršite v kamero, zaradi javnosti, kajne. Gospod Cerar
               je prepoznal… <stage xml:id="SDT7-KZPTZČPIEM-redna-13-2016-05-26.stage52">/ oglašanje v ozadju/</stage> O, seveda, vi boste to meni rekli, ja, a seveda,
               a seveda, a seveda…</p>
            </sp>
            <sp xml:id="SDT7-KZPTZČPIEM-redna-13-2016-05-26.sp33">

               <speaker>PREDSEDNICA EVA IRGL:</speaker>

               <p>Jaz bi vas prosila, gospa Vuk, naj gospod Gorenak pojasni.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp34">

               <speaker>DR. VINKO GORENAK (PS SDS):</speaker>

               <p>Gospod Cerar je prepoznal določene nepravilnosti v postopkih, prav v tem trenutku, vi
               pa seveda govorite svoje. Postopki tečejo - veste, če bi jaz pristal na zgodbo
               "postopki tečejo", potem vam bom rekel naslednje, bom tri minute. Glejte, od leta
               2008 sem poslušal zgodbo "postopki tečejo" v zadevi Patria, "nič ne smete govoriti,
               ne smete iti pred sodišče, ne smete to, ne smete tisto, ne smete ono…" Zdaj pa vi
               meni prodajate zgodbo o tem, kako pa potem, ko je pravnomočno, potem pa se je treba
               zmenit o odgovornosti. <stage type="mag"/><stage xml:id="SDT7-KZPTZČPIEM-redna-13-2016-05-26.stage54">(nadaljevanje)</stage> Povejte mi, kakšno odgovornost so prevzeli poslanci, ki
               so vzeli mandat. Povejte mi, kakšno odgovornost so prevzeli sodniki, ki so nezakonito
               sodili za dejanje, ki ni kaznivo dejanje v zadevi Patria, in povejte mi, kdo je
               odgovarjal v zadevi Kangler. Vidite, ne pristajam na to zgodbo. Ne pristajam na to
               zgodbo! Vi ste imeli možnost, da bi povedali razloge, zakaj je center za socialno
               delo tako odločil. Tega niste povedali, ne na zaprtem, ne na tem delu seje, torej,
               niste me prepričali. Hvala lepa.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp35">

               <speaker>PREDSEDNICA EVA IRGL:</speaker>

               <p>Zdaj dajem repliko gospodu Cugmasu, potem gospodu Donku.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp36">

               <speaker>VELIMIR CUGMAS:</speaker>

               <p>Hvala.</p>
               <p>Najprej želim povedati, da ne gre za osamljen primer, gre za sistemsko napako. In
               sekretarka je v kamero sama priznala, "ja, sedaj se bomo morali pa dati podučiti,
               bomo profesorji in mi si bomo morali Zakon o splošnem upravnem postopku priučiti."
               Poglejte, to je prva zgodba. Druga zgodba, ki bije, da v bistvu ne razumem, in
               verjetno sekretarka ne razume, da gre za največjo korist, korist otroka. In korist
               otroka je časovno omejena in z dneva v dan se škoda na otroku veča. In zato je nujno,
               da se postopa tudi po nadzorstveni pritožbi, ne tako, kot je opisovala po telefonu,
               spis se vzame in se vodi del upravnega postopka po določbah ZUP in se potem odloči z
               odločbo. To je terjano in to bi morala ministrica narediti, pa do sedaj ni. In
               skrajšalo bi muko časa, ki gre na škodo otrok. Hvala.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp37">

               <speaker>PREDSEDNICA EVA IRGL:</speaker>

               <p>Hvala tudi vam.</p>
               <p>Gospod Donko, izvolite, tri minute.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp38">

               <speaker>FRANC DONKO:</speaker>

               <p>Hvala za besedo.</p>
               <p>Ko sem že mislil, da je odvetnica Markova mojstrica preusmerjene pozornosti, hkrati
               lahko enako pohvalo dam tudi gospe državni sekretarki. Glejte, tu nas poučujete, pa
               ne samo nas, ki smo tukaj, nismo vsi laiki, poučujete celo slovensko demokratično
               javnost, medtem ko vas je, tako kot je lepo rekel gospod Gorenak, ameriško ustavno
               sodišče podučilo, da je vse postopke pred sodišči dovoljeno komentirati, da je
               dovoljeno izražati svoje mnenje. Glejte, če vi še vedno živite v nekem vzporednem
               svetu izpred, ne vem, 30 let, potem vam bog pomagaj, jaz vam ne morem. V demokraciji
               imamo pravico – ja, lahko se nasmihate, kakor hočete, mislim pa, da bodo ljudje to
               razumeli. Ampak ne bi več tega komentiral, ker bi bil skrajno neprimeren ta vaš način
               podučevanja, ne samo vseh nas tukaj, ampak cele slovenske demokratične javnosti. Vi
               nam boste, spoštovana državna sekretarka, povedali, kaj smemo razmišljati, kaj smemo
               govoriti, glejte, v demokraciji tega ne boste počeli. In prav zato se je tudi danes
               gibanje ustanovilo, ki bo moralo ščititi pravice otrok in družin pred prav takimi,
               kot ste vi, žal. V tem primeru bi rad rekel samo še to, kot je odvetnica Markova lepo
               rekla, škoda otrokom, ki se je zgodila, je nepopravljiva. A veste, o čem govorimo? Vi
               si tu vsi ščitite hrbet s to strokovno korupcijo drug drugega, medtem ko otrokom ta
               nepopravljiva škoda še kar traja. Otroka sta iztrgana iz te varne ljubeče
               navezanosti, veste, to je ena cela znanost, ki se imenuje psihoanaliza in
               psihoterapija, in bi vam svetoval, da si kaj od tega pogledate. Gre za proces
               povezovanja, navezanosti, proces separacije, individualizacije. Veste, to vse ste
               tema otrokoma z vsemi temi napačnimi, strokovno zgrešenimi odločitvami povzročili, ju
               od tega odtegnili. Veste, prebral vam bom dva stavka, ki ju bodo ljudje razumeli:
               "Navezanost lahko razumemo kot specifično razvojno linijo, ki se razširja od
               konstantne primarne osebe do konstantnega okolja." Se pravi, konstantna primarna
               oseba za ta dva otroka sta babica in dedek, v primeru, ko so umanjkali starši. In pa
               specifično konstantno okolje, to je vrtec, to je okolje, ki sta ga poznala, in vi in
               vaši organi ste s povsem nestrokovno odločitvijo ju za to, žal, prikrajšali. Veste,
               domača hiša, domač kraj, dom, za vse to ste otroka prikrajšali z vsemi temi napačnimi
               odločitvami. Ne gre za odnos navzven, kot nam tu skušate prikazovati, gre za
               ponotranjen odnos otroka, te vsebine ponotranjate. In ko jih na tak način, na hiter
               in nepričakovan način se te zadeve pri njima odvijajo, o tem je govoril drugi del
                  <stage type="mag"/> <stage xml:id="SDT7-KZPTZČPIEM-redna-13-2016-05-26.stage56">(nadaljevanje)</stage> te sodbe Upravnega
               sodišča. Zdaj se Upravno sodišče boji zopet ju iztrgati na tak način, kot ste ju že
               vi, nikakor pa ni mogoče te sodbe drugače razlagati. In veste, prav bi bilo, da tudi
               stroka tukaj in vsi organi priznajo, da se lahko zmotijo in da stvar vrnemo, takoj
               vrnemo, prav to sodba tudi govori. Nemudoma je treba vzpostaviti prvotno stanje in
               potem skupaj spet ugotavljati kaj je najbolje za ta otroka.</p>
               <p>To bi rad rekel.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp39">

               <speaker>PREDSEDNICA EVA IRGL:</speaker>

               <p>Najlepša hvala.</p>
               <p>Zdaj pa dajem besedo gospodu Francu Brezniku, potem pa bom razpravo zaključila.</p>
               <p>Izvolite, gospod Breznik.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp40">

               <speaker>FRANC BREZNIK (PS SDS):</speaker>

               <p>Najlepša hvala.</p>
               <p>Jaz se, vsaj na začetku, moram dotakniti nekaj bistvenih točk. Prva točka, kjer danes
               govorimo o demokraciji, govorimo o besednih zvezah, Ustave. Bistvo vsega delovanja
               demokracije je tudi sistem zavor in ravnovesij. Danes govorimo o nekih zavorah in
               ravnovesjih, ki na tem konkretnem primeru v tem primeru še ne delujejo, ker ne
               delujejo nekateri sistem in podsistemi. Danes na tej seji pa lahko ugotavljamo tisto
               mojo hipotezo, ki sem jo izrekel leta 2014, po takrat, ko se je eno izmed ravnovesij
               v družbi hotelo uničiti. Torej, hoteli so uničiti eno izmed največjih strank, zaradi
               tega, da je neka stranka zmagala na volitvah. Potem so nekomu hoteli vzeti mandat,
               zmanjšati, uničiti opozicijo, zaradi tega, da bi lahko vladali, vsesplošno. Jaz sem
               takrat rekel, ko sem tudi pogledal profile poslancev, sem rekel, glejte mi imamo
               diktaturo dela javnega sektorja v tej državi. In danes lahko vidimo kaj pomeni
               diktatura. Z diktaturo je povezana tudi uradniška aroganca, danes ste videli kaj
               pomeni uradniška aroganca državne sekretarke. Ali ste si vi to pogledali, dajte si ta
               posnetek pogledati doma, potem pa si poglejte kaj pomeni uradniška aroganca. To
               izvira iz te diktature.</p>
               <p>Torej, jaz se bom kar poskušal dotakniti še ene zgodbe. Kot vidite sem prišel v zelo
               poznih urah nazaj na sejo. Jaz sem se danes opravičil, kolegici Lep Šimenko se
               zahvaljujem, prvič je mama, drugič me je nadomestila na tem odboru, ravno zaradi
               tega, ker sem iz predavanja evropskega, torej, predavanja dr. Verice Trstenjak na
               magistrskem in doktorskem študiji evropskega civilnega prava. In razlaga je o
               številnih povpraševanjih, interpretacijah evropskega civilnega prava, tu imam še
               nekaj iz tega predavanja. In ne boste verjeli, kot da bi verjela, na koncu se dotakne
               ravno tega primera, in študentom pove samo dva stavka, da nikoli več kot bodoči
               magistri in doktorji prava te države ali kjerkoli boste pol svetu, ne boste izrekli
               stavka, kršenje človekove pravice, ampak odvzem je bil zakonit. Ko mi boste to
               kdajkoli izjavili, bom jaz osebno poskrbel, da nikoli ne boste pravniki. Poglejte
               koliko teh ljudi v teh vzročnih zvezah, ki ščitijo en drugega, je v teh dveh dneh to
               izjavilo. Dajmo si te posnetke pogledati. In tisto, kar sem sam najbolj zaskrbljen
               je, da ko ugotavljam to našo 25 letno zgodovino letos, spomnimo se primerov, prvo so
               se ščitili zdravniki med sabo, se spomnite, nobena, v prejšnjem sistemu ni bilo
               skoraj nobene napake, ste opazili. Vse je bilo v redu, vsi smo se imeli radi, ker nič
               ni smelo v javnost priti. Torej, prvo so bili zdravniki. Potem so, poglejte, cela
               vrsta zdravnikov, ki ima neke moralne standarde na višjem nivoju, so rekli, zakaj bi
               jaz ščitil svojega slabega kolega. Zakaj bi ga ščitil, ker ta, ne bomo mogli
               zaustaviti teh napak. Poglejte, danes, kot veste, številne zdravniške napake,
               relativno hitro se odkrivajo, čeprav imamo izredne primere in se popravljajo, kolikor
               se pač dajo popraviti. Čeprav bi se morali zmanjšati. Potem so bile zgodbe, kolega
               Gorenak, sodb se ne sme komentirati. Ne sme se komentirati sodb, odprtih primerov, ne
               sme se sodb, ki so recimo, končajo na prvi stopnji, drugi, tako, kot imamo
               večstopenjsko sojenje. Spomnite se predavatelja na Harvardu Klemena Jakliča, ko je v
               enem izmed intervjujev na televiziji povedal, ali res, je rekel, moj kolega redni
               profesor, mislim, da celo en <stage xml:id="SDT7-KZPTZČPIEM-redna-13-2016-05-26.stage57">/ nerazumljivo/</stage> na Harvardu ima celo oddajo na ameriški
               televiziji, kjer sodbe komentira. Oddajo imajo vsak mesec, kjer sodbe komentira.
               Torej, zdaj se sodbe že smeje, veste kolega Gorenak, tako da lahko govorite. Zdaj,
               problem je, da smo poslanci, kljub temu da sem dvakrat diplomiral, smo vsi
               nestrokovni, ne vem, karkoli, kakšne besede so bile danes uporabljene. Mi smo laiki,
               mislim, da nič niso sposobni, mi smo tu kot nek ekonom futer za to, da imamo nek
               prikaz neke demokracije. Ne kupujem tega, spoštovane kolegice, spoštovana uradniška
               aroganca, ne kupujem. Bom pa poskrbel nekaj, <stage type="mag"/> <stage xml:id="SDT7-KZPTZČPIEM-redna-13-2016-05-26.stage59">(Nadaljevanje)</stage> Za menoj stojo volivke, volivci, stoji slovenska
               javnost. O vaši zadeve, torej imamo velika nasprotovanja stroke. O vaši zadevi, kot
               vidite, imamo nasprotovanja profesorjev evropskega civilnega prava, Dunajske
               univerze, redne profesorice, v našem primeru pravnika, odvetnika z dolgoletnimi
               izkušnjami, torej stroke še nekaterih socialnih delavcev, potem imamo nasprotovanja
               ljudi, ki so stara starša poznali, ki so z njima leta in leta živeli, ki poznajo
               vsako navado, po vsem verjetnosti še vedo kaj jedo, kaj pijejo, kakšne smeti
               odnašajo, koga kličejo, kdaj gredo spet, kakšen avtomobil imajo, kdo je kdaj s kom,
               vse te podatke imajo in vsi ti ljudje so združeni v tej iniciativi. Socialni delavec,
               ki pravite, da je ugotavljal emocionalni funkcionalni, materialni del, torej kolikor
               jaz vem, prihaja, ni v stiku vsak dan z družino, prihaja, si pogleda, ustvari si na
               podlagi svojih izkušenj, svoje strokovnosti neko mnenje in ta mnenja zapisuje, pride
               večkrat ali karkoli, da mu je sumljivo, povprašuje in potem postavlja neke standarde.
               Sedaj kaj bo, jaz bom povedal iztočnico kaj bo cilj vsega tega. Torej gre v tem
               trenutku za to, da dela tako imenovani "damage control", kako bi rešili politično
               situacijo, ki so se na začetku te zgodbe, ko bi lahko rekli, so se zmotili, bomo
               popravili, bomo odločili, bomo vrnili, bila je zmota, ker je človeško, v tem trenutku
               vi delate nepopravljivo škodo tema dvema otrokoma. Govorite, da so imena in priimki.
               Pa poglejte, tisti teden, ko ste jih odpeljali, je cel blok vedel kako se pišeta
               stara starša, kdo sta ta dva človeka, vse se je vedelo. Potem je ta vaša trditev,
               potem gre tudi na vso novinarsko, vse novinarje v Sloveniji. Upam, da so vsi
               novinarji v Sloveniji slišali, ker so oni raznesli, torej so oni neetični. In
               nenazadnje, veste, nimate prav, niti ljudje, ki živijo s starima staršema, poslanci
               sploh nimamo prav, na koncu pa pride, na koncu pa pove tudi tako kot je kolega
               Gorenak tudi predsednik Vlade, da mu je cela stvar izredno sumljiva, in da ugotavlja
               določene napake ministrstva. Ampak veste, voz teče. Vsako sekundo se dela škoda. Mi
               sedaj tukaj razpravljamo, kot ste rekli, gospod Donko iz domačega okolja, na katerega
               sta bila navajena ta dva otroka, najhujša zgodba, ki bo, po vsej verjetnosti <stage xml:id="SDT7-KZPTZČPIEM-redna-13-2016-05-26.stage60">/
               nerazumljivo/</stage>, da ta materialni del starih staršev, veste, ni bil <stage xml:id="SDT7-KZPTZČPIEM-redna-13-2016-05-26.stage61">/ nerazumljivo/</stage>.
               Torej prihajajo iz stranke kjer se imajo za solidarne, socialne, ampak oni otroke
               odvzamejo, dajo jih v bolj bogato družino, ne da bi rekli starim staršem, da jim bodo
               pomagali. To bo pa pika na "i" te zgodbe. Ampak takrat bom pa osebno poskrbel, da vse
               te faktorje, da nikoli več ne bo nobeden dela od vas nikjer v teh službah, zato ker
               sedaj pa ste v kazenskem postopku že, ker se zavedate svoje napake, ampak vi
               popravljate svoje, popravljate te napake na politični osnovi. To je pa tisti drugi
               največji del, ki ga delate. Vsaka napaka, ki jo naredite, tudi jaz jo bom naredil,
               tudi vi, gospod Donko, tudi gospod Gorenak, mogoče kolegica je bolj največkrat vse
               preveri pa naredi pa je bolj natančna kot jaz, jo naredi, ampak človeško je, da se
               opravičimo, ko vidimo te napake. Ampak veste, če jaz delam napako, so to napake, ko
               vidiš napako nad otroci zato, da ščitiš svojo rit pa delaš krivico otrokom in
               nepopravljive posledice, to je pa najbolj sprevrženo dejanje kar je možno v tej
               državi. To je najbolj sprevrženo dejanje. Mislim, da tudi kolega Janša je že pozabil
               kakšno krivico so naredili zato, ker je pač politik, pa ima debelo kožo, tukaj pa gre
               za hude posledice, za reševanje politične riti, po domače povedano. V tem trenutku,
               poglejte, smo pričakovali na zaprtih sejah, da dobimo te podatke. Jih ni. Najmanj vas
               obtožujem, gospa odvetnica. Najmanj obtožujem, delate svoj del, poizkušate na
               najboljši način popraviti. Meni ne rabite govoriti kakšne so pristojnosti Upravnega
               sodišča, kaj je pravno sodišče, kakšen organ je, o čem odloča. Vem, da ni vsebinsko
               čisto odločeno, ker to ni njen namen Upravnega sodišča. Gre za pravno varstvo, gre za
               status tudi Višjega sodišča <stage xml:id="SDT7-KZPTZČPIEM-redna-13-2016-05-26.stage62">/ nerazumljivo/</stage>, tako da meni je to jasno. Jasno pa ni,
               da nekdo kar vztraja. Tudi nekaj je treba, da vztrajamo, da ne gremo klicati gasilce,
               nam pa gori hiša, kjer bi se še dalo rešiti velik del te hiše, tako daleč smo prišli.
               In to bo cela zgodba. Zanima pa me kakšne bodo izjave, kakšne bodo izjave tudi Gabi
               Čečinovič, kaj bo izjavila Varuhinja pa njeni namestniki. Torej vsi organi so
               odpovedali na te črti. Kršene so bile človekove pravice. <stage type="mag"/> <stage xml:id="SDT7-KZPTZČPIEM-redna-13-2016-05-26.stage64">(nadaljevanje)</stage> Upravno sodišče je to ugotovilo. Varuh pravi,
               da je v redu, torej kot specialni organ za kršenje človekovih pravic, kot specialni
               organ, ki ga plačujemo, imajo Varuhinjo in še tri namestnike, pa celo vrsto
               birokratov... <stage xml:id="SDT7-KZPTZČPIEM-redna-13-2016-05-26.stage65">/ oglašanje iz ozadja/</stage> Štiri. Se opravičujem. Celo vrsto birokratov.
               Nič, ničesar, ščitimo eden drugega. Poglejte, to je pač stvar sedaj, cena te
               demokracije, da bomo čez 40 let, mogoče tega ne bo več, ampak škoda, ki se pa dela na
               teh otrokih zaradi tega, da se bomo nekaj naučili, je pa nepopravljiva in še najhuje
               kar je bilo, vsak od vas bo to moral nositi v sebi. Jaz bom imel čisto vest, da sem
               poskušal kot poslanec Državnega zbora, kolega Gorenak, kolegica Šimenko, kolegica
               Irgl in tudi vi, da smo poskušali kolikor se je dalo v sistemu demokracije s svojimi
               znanji, s sredstvi, ki smo jih imeli na voljo storiti vse, da bi ta otroka prišla v
               roke, v svoje domače okolje nazaj in tisto kar bi bilo najboljše za njih, kljub temu,
               da me boste sedaj kritizirali, da se vsebinsko spuščam in to je nesprejemljivo. To je
               nesprejemljivo in nauk te zgodbe bo po mojem zelo hud za vse vas, predvsem tista,
               veste kolegica, ko uporabimo prvo, ne gre samo za tiste zunanje sankcije v pravu,
               pravo <stage xml:id="SDT7-KZPTZČPIEM-redna-13-2016-05-26.stage66">/ nerazumljivo/</stage>, prvi letnik, ko smo slišali tudi o notranjih sankcijah, vsaj
               pri tistih ljudeh, ki imajo, ki smo stabilni, o notranjih sankcij, tiste so hude. Da
               sem nekaj delal za to, da bi nekoga zaščitil za nek denar, sem pa delal škodo dvema
               otrokoma in vedno se bom moral spomniti teh imen in priimkov.</p>
               <p>Najlepša hvala.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp41">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Sedaj je repliko želela še gospa Vuk, potem pa še gospa, se opravičujem, Marko. Pa še
               gospod Breznik repliko, ampak res se držite, ker sicer bom prekinila, potem pa bomo
               zaključili s sejo.</p>
               <p>Izvolit gospa Vuk.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp42">

               <speaker>MARTINA VUK:</speaker>

               <p>Hvala lepa.</p>
               <p>Verjamem, gospod Breznik, da so vam grožnje izletele pač v naletu. Kar bi pa rada res
               poudarila, kar bi res rada poudarila, pa ne govorimo danes tukaj o moji mladosti,
               izkušenosti ali neizkušenosti. Lep vas prosim, bi pa rada poudarila to, da
               ministrstvo nikogar ne ščiti. Ministrstvo in centri za socialno delo ni eno in isto.
               Zato obstaja več stopenjsko odločanje. To ni eno in isto. Ministrstvo niti slučajno
               nikogar ne ščiti, ne prikriva ničesar, ne pometa ničesar pod preprogo. In kar je še
               posebej pomembno, je bila danes ravno tukaj s strani teh vseh, ki so sedaj zapustili
               to dvorano, ker očitno nočejo poslušati te mladosti in neizkušenosti, je bilo
               izrečeno, da so bili vsi ti postopku, ki jih je vodil center za socialno delo, ki so
               pripisani ministrstvu, politični. Pa lepo vas prosim, ali vi veste kakšne hude
               obtožbe so to. Da sta otroka nameščena v rejniško družino iz političnih razlogov.
               Sedaj pa halo, sedaj pa res. Sedaj pa nekje je treba narediti piko, veste. To pa ni
               več hec. In jaz se resnično sprašujem ali se mi res še sploh pogovarjamo o tem
               primeru? Ali se mi, točno tako je bilo rečeno, ja, gospa Irgl, točno tako je bilo
               rečeno. Veste, ali se mi res sploh še pogovarjamo o tem primeru ali so ozadja tukaj
               in interesi in nameni nekoliko drugačni ali pa bistveno drugačni. In sedaj se lahko
               vi meni zelo čudite, kaj jaz spet govorim, ampak ni prvič, da bom sedaj rekla, da
               mene resno skrbi. Resno me skrbi za to kar se govori in kaj je pravi namen vsega
               tega. In naj še enkrat povem, Ministrstvo za delo, družino, socialne zadeve in enake
               možnosti je v tem konkretnem primeru v nekaterih postopkih prvostopenjski organ v
               nekaterih postopkih drugostopenjski organ in ne, ne zaprta seja, ne odvezuje tega, da
               ko postopki tečejo, tisti ki o teh postopkih odloča, ne sme govoriti, sploh pa ne
               jaz, ki ne sodelujem v teh postopkih in ne odločam o teh postopkih in ne, nimam
               podlage za to, da bi bila seznanjena z vsemi okoliščinami in prav je, da je nimam.
               Prav je, da je nimam.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp43">

               <speaker>PREDSEDNICA EVA IRGL:</speaker>

               <p>Bi vas prosila, če lahko zaključite.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp44">

               <speaker>MARTINA VUK:</speaker>

               <p>Sem že zaključila...</p>
            </sp>
            <sp xml:id="SDT7-KZPTZČPIEM-redna-13-2016-05-26.sp45">

               <speaker>PREDSEDNICA EVA IRGL:</speaker>

               <p>Še prej pa, ker kolegu pač <stage type="mag"/>
               <stage xml:id="SDT7-KZPTZČPIEM-redna-13-2016-05-26.stage68">(nadaljevanje)</stage> trenutno ni vseeno, me zanima, kdo je govoril o teh političnih
               odločitvah? <stage xml:id="SDT7-KZPTZČPIEM-redna-13-2016-05-26.stage69">/ oglašanje iz dvorane/</stage> Sej verjetno vi veste, če ste to govorili. <stage xml:id="SDT7-KZPTZČPIEM-redna-13-2016-05-26.stage70">/
               oglašanje iz dvorane/</stage> Dobro. Gospa Marko, izvolite.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp46">

               <speaker>SIMONA MARKO:</speaker>

               <p>Hvala lepa.</p>
               <p>Gospod Breznik je prejle govoril o tem, da je vse nezakonito. Sedaj, od kod on
               povzema te njegove zaključke, meni tole ni jasno in mi ni razumljivo. Ko sem ga
               takole poslušala, bi bilo verjetno najbolje, da bi celotno zadevo dali na eno javno
               odločanje, pa da naj ljudstvo odloči kaj je prav in kaj ni prav. Kje so potem tukaj
               koristi otroka, se jaz sprašujem. Ves čas se izpostavljajo zapisniki, debate,
               vsebine, ki se tičejo lastnosti starih staršev. Kje so tukaj potrebe in koristi
               otrok, se ponovno vprašam. Ves čas se vrtimo okrog dejstev, nezakonit postopek,
               nezakonit postopek. Pa vendarle se moramo vprašati, kdo pa smo mi tukaj, da bomo
               odločali o tem kaj je zakonito in kaj ni zakonito, saj vendarle imamo za to
               predpisane postopke, imamo instanco in nismo mi tukaj zato, da o tem odločamo in da o
               tem presojamo in tudi ne more biti glas ljudstva tisti, ki bo odločal o tem kaj je
               največja korist otrok. Naj odloči stroka in naj odloči instanca, če je za to potrebna
               in sem zagovornik tega, da imamo instančne presoje in instačno presojanje, pa
               vendarle naj pustimo, da bo lahko instanca odločala objektivno, brez vpliva brez
               očitkov in brez pritiskov.</p>
               <p>Hvala.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp47">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Sedaj pa še samo gospod Andrej Breznik, potem pa zaključimo sejo. Izvolite.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp48">

               <speaker>ANDREJ BREZNIK:</speaker>

               <p>Gospa predsednica, hvala za besedo.</p>
               <p>Jaz bom čisto kratek. Rad bi samo to poudaril kar me veliko mojih prijateljic in
               prijateljev sosedov sak dan cuka za rokav in razlaga, da naj še enkrat javnosti
               povem, da nismo tisti, ki smo se zbrali, da pomagamo v dobrobit tema majhnima
               otrokoma, nismo kar tako neka ulica. Vsak, ki se je podpisal, se je podpisal z imenom
               in priimkom in vsak, ki se je podpisal, se je zavestno podpisal verjetno zato, ker je
               ugotovil, da nekaj ni v redu. V tem trenutku se vsem tem, ki so na tak način
               pomagali, javno zahvaljujem, hkrati se javno zahvaljujem za vsako pomoč, ki bo se čez
               leta, verjamem, izkazala da bosta ta dva otroka lahko normalno živela, da bosta
               hvaležna, da se je nekdo boril zanju. Vsem, ki so kakorkoli pomagali, se jim javno
               zahvaljujem, prav tako pa tudi vsem medijem, ki ste jih določeni malo ožigosali. Če
               medijev ne bi bilo, bi ta zgodba verjetno tudi se pometla pod preprogo, tako pa vsem
               medijem, vsem novinarjem še enkrat izredna hvala in to naj bo v poduk tudi ostalim,
               da je prav, da se taka zgodba na tak način izve, kako se jo bo pa rešilo, bo pa to
               res stroka odločila in sodišča, tako da, hvala lepa. Toliko.</p>
            </sp>
            <sp xml:id="SDT7-KZPTZČPIEM-redna-13-2016-05-26.sp49">

               <speaker>PREDSEDNICA EVA IRGL:</speaker>

               <p>Najlepša hvala tudi vam za to zaključno besedo. Zaključujem torej to točko dnevnega
               reda in tudi današnjo sejo komisije. Lepo se zahvaljujem vsem, ki boste prišli na to
               sejo in vas lepo pozdravljam ter vam želim prijeten večer.</p>
               <p>Srečno! <title xml:id="SDT7-KZPTZČPIEM-redna-13-2016-05-26.title2">Seja se je končala 26. maja 20116 ob 21.59.</title>
               </p>
            </sp>
         </div>
      </body>
   </text>
</TEI>