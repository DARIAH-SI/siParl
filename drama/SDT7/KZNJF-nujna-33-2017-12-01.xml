<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-KZNJF-nujna-33-2017-12-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F2C02604508CB741C12581D0002FD543</idno>
               <idno type="custom" subtype="day">8D2044976C64E67AC12581F00042DEB9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=8D2044976C64E67AC12581F00042DEB9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZNJF-nujna-33-2017-12-01.KZNJF" n="33">
               <name>nujna seja</name>
               <date when="2017-12-01"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZNJF-nujna-33-2017-12-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZNJF-nujna-33-2017-12-01.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">33. nujna seja</stage>
            <stage type="date">(1. december 2017)</stage>
            <stage type="chairman">Sejo je vodil mag. Andrej Šircelj, predsednik Komisije za nadzor javnih
            financ.</stage>
            <stage type="time">Seja se je pričela ob 12.08.</stage>


            <sp xml:id="SDT7-KZNJF-nujna-33-2017-12-01.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane gospe in gospodje, spoštovani vabljeni na sejo, predstavniki Vlade, Banke
               Slovenije, Nove ljubljanske banke, ostali vabljeni, kolegi in kolegice, lepo
               pozdravljeni!</p>
               <p>Začenjam 33. nujno sejo Komisije za nadzor javnih financ.</p>
               <p>Obveščam vas, da se je opravičila članica mag. Julijana Bizjak Mlakar od 14. ure
               dalje. Nimam nobenih pooblastil. Se opravičujem, imam eno pooblastilo, in sicer gospa
               Anita Koleša nadomešča dr. Dragana Matića.</p>
               <p>Prehajam na <title>določitev dnevnega reda</title>, ki ste ga prejeli. Imamo eno točko
               dnevnega reda, in sicer je to problematika odloga prodaje NLB d. d. Dodatnih
               predlogov za širitev ali umik točke nisem prejel.</p>
               <p>Prejel sem 28. 11. pismo od ministrice za finance, mag. Mateje Vraničar Erman s
               predlogom, da se seja zapre za javnost, če bomo govorili o zadevah, ki se nanašajo na
               sklep Vlade z dne 23. novembra 2017, <stage type="mag"/><stage>(nadaljevanje)</stage> ki je do preklica označen s stopnjo tajnosti »zaupno«. V
               zvezi s tem bi vas rad seznanil, da se dogodki izredno hitro dogajajo, da pravzaprav
               ne vemo, ali je ta sklep Vlade sploh še aktualen, lahko da je, lahko da ni, da pa
               imamo v javnosti izredno veliko informacij o tem, kaj se dogaja z Novo ljubljansko
               banko. Zaradi tega mislim, da v tem trenutku, dokler se ne opravi razprava, ni
               nobenih razlogov, da se seja zapre za javnost. Seveda vas ob tem opozarjam, da
               kdorkoli pozna ta sklep iz dne 23. 11. 2017, da seveda o njem ne sme ali ne more
               govoriti. Če ga kdo pozna, potem tudi o tej vsebini ne more govoriti. Ampak še
               enkrat, ta sklep je iz dne 23. 11. Se pravi, to je več kot osem dni nazaj in
               navsezadnje v tem času imamo popolnoma tudi že druga izhodišča, ki so bila deloma
               tudi, jaz mislim, lahko že objavljena v javnosti. Zaradi tega jaz ne vidim nobenih
               razlogov v tem trenutku, da v skladu s četrtim odstavkom 101. člena Poslovnika
               Državnega zbora odločamo o zaprtju seje.</p>
               <p>Gradivo za to točko je bilo objavljeno na spletni strani Državnega zbora s predlogom
               za sklic nujne seje. Na sejo sem k tej točki vabil: gospoda Jerneja Vrtovca v imenu
               predlagatelja zahteve Poslanske skupine NSi, gospo mag. Matejo Vraničar Erman,
               ministrico za finance, dr. Boštjana Jazbeca, guvernerja Banke Slovenije, gospo Lidijo
               Glavina, predsednico uprave SDH d. d., ki se je opravičila, gospoda Blaža Brodnjaka,
               predsednika uprave NLB d. d., Primoža Karpeta, predsednika Nadzornega sveta NLB d.
               d., predstavnice in predstavnike Ministrstva za finance, Banke Slovenije, Slovenskega
               državnega holdinga d. d., Uprave NLB d. d., Nadzornega sveta NLB d. d. Še enkrat vas
               vse prisotne lepo pozdravljam.</p>
               <p>Predlagam, da razpravo opravimo tako, da najprej opravimo poslanke in poslanci
               razpravo in seveda tudi postavimo določena vprašanja glede na to, kar vemo, glede na
               to, kar je dejansko jasno, potem bomo dali besedo predstavnici oziroma ministrici za
               finance, predstavnikom Banke Slovenije, Nove ljubljanske banke, Slovenskega državnega
               holdinga.</p>
               <p>Zaradi tega zdaj dajem besedo kot predlagatelju gospodu Jerneju Vrtovcu.</p>
               <p>Izvolite.</p>
            </sp>
            <sp xml:id="SDT7-KZNJF-nujna-33-2017-12-01.sp2">

               <speaker>JERNEJ VRTOVEC (PS NSi):</speaker>

               <p>Hvala predsednik.</p>
               <p>Gospe in gospodje, lepo pozdravljeni tudi v imenu predlagatelja današnje seje, ki je
               bila res sklicana že en mesec nazaj v čisto drugačnih okoliščinah oziroma ob čisto
               drugačnih informacijah Vlade, kot so slovensko javnost doletele včeraj, potem ko je
               bila ministrica zadnjič na srečanju z evropsko komisarko. Tudi zaradi tega ne moremo
               gledati samo vsebino sklica te seje, ampak predlagam, da se pogovarjamo zlasti,
               ministrica, če so navedbe, ki se v medijih v zadnjih dneh pojavljajo, zlasti o
               upravljavcu, potem je prav, da se tega tudi držimo in tudi pustimo sam sklic seje,
               takšen kot je, ampak se pogovarjamo o zadnjih okoliščinah in o rešitvah.</p>
               <p>Glejte, Slovenija se je leta 2013 ob reševanju slovenskih bank v skladu s sklepom
               Evropske komisije o odobritvi državne sanacije nedvoumno zavezala, da bo tri četrtine
               minus eno delnico Nove ljubljanske banke prodala do konca leta 2017. Torej, gre za ta
               sklep, na podlagi katerega smo tudi potem prejeli lahko oziroma lahko
               dokapitalizirali Novo ljubljansko banko z 1,5 milijardo evrov vsoto denarja. Ampak
               poglejte, do sedaj je Vlada Mira Cerarja z različnimi odgovori ali pa izgovori napram
               dejstvom, torej se je že večkrat izmaknila dokončni prodaji banke. Zdaj, zadnja dva
               izgovora ali pa trije izgovori so bili, na primer Brexit, potem <stage type="mag"/><stage>(nadaljevanje)</stage> hrvaških bank in tako dalje. No kasneje
               je pa Slovenija celo pri Evropski komisiji lahko izprosila enoletni odlog za prodajo
               četrtine banke in v skladu s spremenjeno zavezo, ki jo je odobrila Evropska komisija,
               mora Slovenija torej do konca leta 2017 prodati 50% delež Nove ljubljanske banke,
               preostali del pa še v letu 2018. No ampak bodi tega dovolj. Tukaj se zdaj odpira
               glede na zadnje okoliščine, več vprašanj. Prvič ministrica z moje strani vprašanje
               kje je težava, da banke ne prodamo v skladu z zavezo? Zakaj smo k tem pristopom,
               pogovorom z Brusljem, z Evropsko komisijo, če iz političnih ali kakršnihkoli drugih
               razlogov banke nočemo prodati pristopili šele letos, v letošnjem letu spomladi, da
               moramo Novo ljubljansko banko prodati v skladu z dogovorom z Evropsko komisijo vemo
               že dlje časa. Namreč banka posluje dobro, odlično, rekordno, in če kdaj, potem, če je
               banka seveda pripravljena, predsednik uprave ter šef nadzornega odbora potem je
               najbolj pripravljeno zagotovo zdaj. Vsaj v finančnem smislu. Po mojem največ dobimo
               ta trenutek.</p>
               <p>Zdaj tretje tako vprašanje je, ministrica ali drži informacija, informacija, ki se
               poraja tudi danes v medijih, da je dva ali triletni odlok privatizacije Nove
               ljubljanske banke z Evropsko komisijo torej nesprejemljiv in tudi mediji poročajo, da
               ste dali obljubo za prodajo čez tri leta, do takrat bo pa z banko upravljal tako
               imenovani upravljavski zaupnik. Torej te navedbe, če prav razumemo tudi informacije,
               ki prihajajo iz samih vladnih virov in se jih, mediji o njih poročajo, torej drži.
               Namreč ob tem se spet poraja mnogo vprašanj samega modela upravljavskega zaupnika.
               Torej se Vlada nekako odpoveduje SDH, ki je do sedaj zaupnik, tako rekoč upravlja z
               Novo ljubljansko banko. Ali je SDH s to odločitvijo Vlade dobil nezaupnico? Ali pa
               morda Evropska komisija SDH ne zaupa?</p>
               <p>Nadalje se postavlja vprašanje za Slovenijo pač velja Zakon o gospodarskih družbah.
               Kdo bo po tem delu, ki ste ga vi nekako izposlovali, če prav razumemo vire v medijih,
               kdo bo po tem delu imenoval nadzorni svet Nove ljubljanske banke, bo to upravitelj,
               bo to Vlada, bo to SDH? Komu bo zaupnik poročal? Komu bo zaupnik direktno odgovoren?
               Evropski komisiji ali Vladi? Torej komu bo odgovarjal. Na koncu se v bistvu res
               poraja vprašanje ali se Vlada zaradi zlasti političnega razloga, kajti, če naredimo
               raziskavo javnega mnenja o slovenskem političnem prostoru, večinsko mnenje je, da se
               Nove ljubljanske banke ne proda. Če bi bil jaz sam politikant, bi tudi prešel na to
               stališče, ampak ne. Torej, da se Vlada pred … Gre za torej politični interes. Ampak
               na drugi strani ali se zavedamo, da se odpovedujemo upravljanju banke? Mi bomo imeli
               na eni strani, prihajamo v konfuzno situacijo, ko se zavzamemo za to, da čez tri leta
               pa res ne bomo več lastniki, kdo bo vodil po tem takem prodajo? Čez tri leta? Bo to
               upravljavski zaupnik ali bo to SDH, bo to Vlada? Torej poraja se tudi v javnosti
               večje vprašanje in jaz želim predvsem na tej komisiji spoštovani predsednik, da na ta
               vprašanje ministrica odgovori. Pa tako kot lansko leto, ko smo imeli spet na dnevnem
               redu privatizacije Nove ljubljanske banke, ali je banka danes pripravljena za
               prodajo? Takšno poslovanje Nove ljubljanske banke že dolgo časa ga takšnega
               spoštovani predsednik komisije nismo videli, in če kdaj, je pravi čas po mojem trdnem
               prepričanju prodaja.</p>
               <p>Predsednik hvala.</p>
            </sp>
            <sp xml:id="SDT7-KZNJF-nujna-33-2017-12-01.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Gospod Luka Mesec. Še ne?</p>
            </sp>
            <sp xml:id="SDT7-KZNJF-nujna-33-2017-12-01.sp4">

               <speaker>LUKA MESEC (PS Levica):</speaker>

               <p>/ mikrofon izključen/ Ne, ne, bom počakal.</p>
            </sp>
            <sp xml:id="SDT7-KZNJF-nujna-33-2017-12-01.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Boste počakal.</p>
            </sp>
            <sp xml:id="SDT7-KZNJF-nujna-33-2017-12-01.sp6">

               <speaker>LUKA MESEC (PS Levica):</speaker>

               <p>/ mikrofon izključen/ Ja.</p>
            </sp>
            <sp xml:id="SDT7-KZNJF-nujna-33-2017-12-01.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Nadaljujem razpravo poslank in poslancev. Ima kdo vprašanja? / oglašanje iz
               dvorane/</p>
            </sp>
            <sp xml:id="SDT7-KZNJF-nujna-33-2017-12-01.sp8">

               <speaker>MAG. MATEJA VRANIČAR ERMAN:</speaker>

               <p>/ mikrofon izključen/ Ministrica.</p>
            </sp>
            <sp xml:id="SDT7-KZNJF-nujna-33-2017-12-01.sp9">

               <speaker>LUKA MESEC (PS Levica):</speaker>

               <p>/ mikrofon izključen/ A ni ministrica?</p>
            </sp>
            <sp xml:id="SDT7-KZNJF-nujna-33-2017-12-01.sp10">

               <speaker>PREDSEDNIK MAG. ANDREJ ŠIRCELJ:</speaker>

               <p>Mi imamo najprej za enkrat vprašanja poslank in poslancev, če bodo še kakšna
               vprašanja, če jih ima še kdo sedaj, bomo za en krog naredili tukaj, potem bomo dali
               besedo ministrici, tudi ostalim in tako naprej. Tako smo se … Na začetku sem že tako
               povedal. <stage type="mag"/><stage>(nadaljevanje)</stage> Ja, gospa mag.
               Julijana Bizjak Mlakar.</p>
            </sp>
            <sp xml:id="SDT7-KZNJF-nujna-33-2017-12-01.sp11">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Hvala lepa za besedo.</p>
               <p>Zdaj tukaj smo slišali, da nekako cela razprava oziroma tudi ta pobuda, ki je bila
               dana s strani Nove Slovenije piše, da je glavni razlog za prodajo NLB, naj bi bil ta,
               da želimo preprečiti vpletanje politike v bančništvo oziroma, da želijo preprečiti
               ter da NLB predstavlja bankomat za določene interesne skupine, in hkrati je omenjeno
               tudi pranje iranskega denarja. Zdaj sama, če pogledam, če gre za vpletanje politike v
               bančništvo in to smo ugotovili, da ja, da je do tega prišlo, potem seveda smatram, da
               je treba to preprečiti, ker če se v hiši pač naselijo miši, potem ne bomo šli hiše
               zažgati, pa po možnosti še kakšno odškodnino potem plačevali, ker smo jo zažgali, pač
               pa se bomo šli deratizacijo in preprečili, da pride do tega, da nam kdo dela škodo,
               tudi v NLB.</p>
               <p>Torej če obstajajo lopovi in mislim, da je tukaj bilo veliko lopovščine, potem
               mislim, da je odgovorno do vsake politike, da se lopove odkrije, da se jih zapre in
               naj odgovarjajo. Zakaj, na to še posebej opozarjam, torej, mislim, da je bil dober
               primer kaj se je zgodilo z bankami, da je bil že primer Nove kreditne banke Maribor.
               Dovolj poučen primer, ker namreč mi smo vložili v to banko 870 milijonov javnega
               denarja, okoli 870 milijonov, potem pa je sklad Apolo preko davčne oaze skupaj z EBRD
               kupil to banko za 250 milijonov evrov in kmalu po tem, ko je kupil banko, si je dal
               izplačati takšne dobičke, torej toliko izplačati s čimer je dokazal, da je bila ta
               banka preveč napolnjena, banka je odlično poslovala, tudi NLB zdajle odlično posluje,
               ustvarja visoke dobičke in nekako si rečem, da bi se morali vsaj iz tega primera
               marsikaj naučiti, ker smatram, da smo bili državljani oropani dvakrat. Prvič, ko se
               je banko polnilo in potem, ko se je banko prodalo. Glede na povezave, ki jih pa potem
               lahko odkrijemo tudi iz tistega kar je pisalo v medijih, recimo, ko je oseba, ki se
               je hodila pogajati za takšno pogodbo, da bomo smeli banko najprej napolniti, potem pa
               jo prodali, ki se je potem znašla med zaposlenimi prav temi, ki imajo zdaj dobiček od
               te prodaje NKBM. Govorim o gospodu Mitju Mavku, ki je bil državni sekr… Oziroma
               uslužbenec. Govorim tudi o gospodu Čuferju, ki ima danes dobro svetovalno službo v
               bančnih inštitucijah in poslovno sodeluje tudi recimo s podjetjem Elements Capital
               Partners, ki je imel tudi, ki so se mu na nek način odprla vrata do poslov v
               Sloveniji.</p>
               <p>Skratka, mislim, da je potrebno te stvari, ki so se dogajale, da je potrebno
               raziskati, ker drugače bomo rekli osel gre enkrat na led, ampak Slovenci gremo pa
               večkrat. Če ne bomo ugotovili koliko denarja je v tej banki preveč, če ne bomo tega
               denarja vzeli nazaj in ga dali za potrebe, ki so, velike potrebe so, na področju
               sociale in še marsikje drugod, tudi gospodarstva, potem seveda bo pomenilo, da bomo
               brez, da bi poskušali odgovorno ravnati in preprečiti nadaljnjo oškodovanje javnega
               denarja, bomo šli ponovno v podoben posel, kot se je zgodil v Novi kreditni banki
               Maribor. Tako da mislim, da so različni pritiski znotraj Slovenije in izven za
               prodajo banke, da so tudi v tem smislu, da pač nekdo ve, da je banka pretirano
               dokapitalizirana, tako kot je bila Nova kreditna banka Maribor in se želi s tem
               denarjem sedaj okoristiti. Mislim, da je potrebno te stvari <stage type="mag"/><stage>(nadaljevanje)</stage> razčistiti in onemogočiti, da bi se nam
               zgodilo še enkrat kar se je vsem na očeh že enkrat zgodilo in da je treba tudi
               ugotoviti kaj je s temi osebami, ki so sedaj zaposleni pri tistem oziroma imajo
               svetovalne pogodbe s tistimi, ki so se okoristili s to prodajo. Sama sem bila
               zaposlena kot nadzornik in vem, da je tudi v pravilih in nadzornikov in tistih, ki so
               na takšnih mestih, da potem ne gredo v službo k tistim, kjer se lahko neposredno
               pokaže ta interesna povezava. Tako da se mi zdi, ti razni pritiski je treba seveda
               vedeti iz kakšnih motivov izhajajo. Lahko so čisto iz teh motivov, da imajo teh zgodb
               dovolj, da mislijo, da se ne da nič na tej strani narediti, ampak mislim, da je treba
               nekaj narediti. Če pa inštitucije ne delujejo, moramo pa tudi ugotoviti zakaj ne
               delujejo in tudi nekaj na tem področju narediti, tudi ko gre za te inštitucije.
               Končno imamo organe pregona, imamo sodišča, imamo SOVA, ki bi morala v teh primerih,
               ko gre za narodno-gospodarski interes kaj narediti in ti organi naj končno začnejo
               delovati in naj nehajo delati samo v škodo Slovenije. </p>
               <p>Toliko. Hvala lepa.</p>
            </sp>
            <sp xml:id="SDT7-KZNJF-nujna-33-2017-12-01.sp12">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Gospod Luka Mesec, izvolite.</p>
            </sp>
            <sp xml:id="SDT7-KZNJF-nujna-33-2017-12-01.sp13">

               <speaker>LUKA MESEC (PS Levica):</speaker>

               <p>Ja, hvala za besedo in lep pozdrav!</p>
               <p>Jaz bom kar nadaljevala tam kjer je kolegica Julijana Bizjak Mlakar zaključila.</p>
               <p>Zdaj, predlagatelj pravi, da je treba banko prodati, zato, da se jo odlepi od
               političnih interesov, ki se v njeno poslovanje vmešavajo. Glejte, jaz v vašem
               predlogu oziroma v tem kar se je ministrica dogovorila v Bruslju, vidim ravno to, da
               se je banko dokončno podredilo političnim interesom. Kakšnim? Najprej, če jaz prav
               razumem, je zdaj na mizi predlog, da naj bi banko, kljub temu, da ostane v domačem
               lastništvu, predali v upravljanje nekemu tujemu skladu. Ni to vmešavanje političnega
               interesa v to banko? Zakaj bi Evropska komisija ali pa ta finančni sklad narekovala
               na kakšen način naj bo ta banka upravljana?</p>
               <p>Drugič, eklatanten primer vmešavanja političnega interesa je tudi sama zahteva po
               prodaji te banke. Glejte, Evropska komisija, seveda saj gre vedno ta absolutizem
               trga, ampak nima nikoli problema, ko država investira 28 milijonov evrov v Magno,
               nima problema, ko damo državno prevoz Revozu, ima pa problem, ko damo državno pomoč
               Elanu ali pa ko damo državno pomoč NLB ali pa NKBM. Ne? V času, ko so bile vse banke
               v Evropi na kolenih in ko so vse države reševale banke, ne glede na to ali so bile
               privatne ali javne, je Slovenija sama brez centa pomoči iz Evropske centralne banke
               ali pa Evropske komisije dokapitalizirala NKBM, NLB, A-Banko in tako naprej. Ampak
               zdaj ta ista komisija, ki nima problema, če država daje denar Revozu ali pa Magni,
               torej pač firmam v tuji lasti, ima pa velik problem s tem, ko rešujemo banko, ki je v
               domači lasti. Jaz vidim v tem povsem arbitrarno, ampak res povsem arbitrarno
               politično vmešavanje v to kaj ta država lahko počne in česa ne sme. Zato bi od Vlade
               pričakoval, da si v Bruslju izpogaja, ne samo odlog, ampak enostavno, da Evropska
               komisija odstopi od takih zahtev, ki so nesmiselne in škodljive.</p>
               <p>Tako da, v tem smislu bom, da ne bom zdaj predolg, bom postavil par konkretnih
               vprašanj. Zdaj, prvo bi vprašal ministrico, če ste kot glavna pogajalka preučili
               primera Portugalske in Italije, kako so se oni pogajali z Evropsko komisijo, ker po
               informacijah, ki jih imamo, so si izpogajali bistveno boljše odložilne pogoje kot ste
               uspeli vi.</p>
               <p>Drugo, zanima me zakaj se niste izločili iz teh pogajanj? Zdaj, kot jaz poznam vaša
               osebna stališča do privatizacije NLB se spomnim, da ste 29. maja na seji Vlade, ko je
               postalo jasno, da Vlada ni naklonjena oziroma da Vlada ne bo dala poroštev za 400
               milijonov evrov hrvaških varčevalcev Ljubljanske banke in da bo zaradi tega <stage type="mag"/><stage>(nadaljevanje)</stage> privatizacija odložena kot
               ministrica za finance ponudili svoj odstop. Iz tega razberem, da je vaš oziroma vaše
               močno osebno prepričanje, da ta banka mora biti prodana. Ne samo, da mora biti
               prodana, da bi morala država kljub temu, da bo prodana, jamčiti za terjatve, ki so
               zgodovinsko breme te banke, celo za 400 milijonov teh terjatev. Tako da me zanima,
               mislim, če je tako močno vaše prepričanje, zakaj niste na pogajanjih poslali, ker
               pogajali pa ste se o v bistvu odložilnih pogojih, koga, ki pa ni naklonjen
               privatizaciji in bi lahko, ne samo z glavo, ampak tudi s srcem branil stališče in
               interes Republike Slovenije v teh pogajanjih? Mislim, jaz vidim tukaj problem.
               Mislim, to je približno tako, kot če bi mene, ki sem nenaklonjen prodaji NLB,
               zadolžili za to, da Novo ljubljansko banko prodam v imenu, ne vem, SDH. Pač verjetno
               svoje vloge ne bi opravil tako zagrizeno, kot nekdo, ki je naklonjen osebno
               privatizaciji NLB. Zato mislim, da če se pač gremo pogajanja, je treba pač poslati
               tja ljudi, ki verjamejo v pogajalske cilje. V vašem primeru tega ne morem reči.</p>
               <p>Tako da ti dve vprašanji bi vam postavil za začetek. Pa mogoče še to. Če se vam ne
               zdi problematično, da se pomoči podjetjem kot sta Magna Steyer in pa Revoz ne
               problematizira, se pa po drugi strani zahteva od države, da se odreče lastništvu
               banke, kljub temu, da Evropska komisija ni vanjo oziroma v njeno dokapitalizacijo
               vložila niti centa, in kljub temu, da privatizacija NLB ni noben izravnalni ukrep,
               ker nima nobenega vpliva na konkurenco. Slovenski bančni trg ne bo nič drugačen, če
               bo ta banka pristala v privatni lasti.</p>
            </sp>
            <sp xml:id="SDT7-KZNJF-nujna-33-2017-12-01.sp14">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Mag. Alenka Bratušek.</p>
            </sp>
            <sp xml:id="SDT7-KZNJF-nujna-33-2017-12-01.sp15">

               <speaker>MAG. ALENKA BRATUŠEK (PS NP):</speaker>

               <p>Ja najlepša hvala.</p>
               <p>Lep pozdrav seveda vsem!</p>
               <p>Zdaj to kar se mi že nekaj časa gremo z Novo ljubljansko banko, najbolj škodi na
               žalost prav Novi ljubljanski banki. Jaz upam, da se tega zavedate vsi tisti, ki ste
               vpleteni v to. Vsi tisti, ki vsakič znova razlagate koliko je denarja v Novi
               ljubljanski banki preveč, naredite pa nič, za to, da bi se ugotovilo, če ga je res.
               Tukaj imamo Banko Slovenije, Novo ljubljansko banko, Ministrstvo za finance, SDH se
               je na žalost opravičil, čeprav je tukaj do v tem postopku bil pravzaprav nosilni
               partner in bi bilo prav, da pride in nam določene stvari pojasni, če ne drugega vsaj
               toliko koliko je državo postopek privatizacije do danes stal. Ker mislim, da je stal
               nekaj milijonov, da ne rečem več kot 10 milijonov, ampak okej. Očitno je to denar, ki
               za Vlado Mira Cerarja ni pomemben.</p>
               <p>Ja, lahko se gremo populizem. To je najenostavneje ampak za državo in ljudi na žalost
               najdražje. Večkrat je bil na mizi predlog, da se ugotovi koliko je denarja v NLB
               preveč, ker če ga je samo evro preveč, je še vedno tam, še vedno je državen, v 100 %
               lasti države in ga vzemite ven. Tako da to je tak populizem, tak populizem, da se
               težko greš večjega. In na žalost koalicija poimensko lahko naštevamo, vedno glasuje
               proti. Zakaj, če mislite, da je to problem? Zakaj? Imamo inštitucije in za vraga, v
               štirih letih od dokapitalizacije bi pa že lahko ugotovili kaj je res in kaj ne. Ampak
               ker veste, da denarja v bankah ni preveč, je seveda lepo to vsake toliko časa vreči
               na mizo in ljudem metati pesek v oči. Če ga je pa preveč, ga pa vzemimo ven in dajmo
               povečati pokojnine, plače, karkoli. Ampak dajmo. Akcija, ne samo besede!</p>
               <p>Kar se tiče prodaje Nove ljubljanske banke. Prvič je bil odlok o prodaji Nove
               ljubljanske banke zdaj v zadnjem času sprejet leta 2012. Je bil sprejet, brez
               nobenega pritiska evropskega in tako dalje, se je država odločila, da bo prodala Novo
               ljubljansko banko tako, da nam ostane 25 plus 1 delnica v državni lasti. Verjetno ne
               rabim ponavljati kdo je takrat sestavljal Vlado oziroma koalicijo. To je bilo prvič.
               Drugič, ja je v odločbi Evropske komisije zapisano, <stage type="mag"/><stage>(nadaljevanje)</stage> da bo država, pač to kar smo že enkrat sprejeli,
               spoštovala. In tretjič, smo sprejeli strategijo upravljanja, ste jo sprejeli,
               strategijo upravljanja, kjer je zapisano, da boste Novo ljubljansko banko prodali. To
               so vsa glasovanja obstajajo, vse se ve kdo, kam, kako. Ampak ne, zdaj pridemo do 30
               dni pred iztekom roka in tukaj pametujemo kaj vse bi bilo treba. Moj edini očitek
               Vladi Mira Cerarja je ta, da če bi resno mislila za drugačno alternativo za Novo
               ljubljansko banko, bi to začela uresničevati 20. septembra 2014. To je takrat, ko je
               in ste kolegice prevzele vodenje države. Ampak ne, še pol leta nazaj je predsednik
               Vlade v državnem zboru na poslansko vprašanje zagovarjal, da je zaveze treba
               spoštovati in jih tudi bo spoštoval. Mesec za tem gre ministrica v Bruselj in se
               izpogaja, da lahko letos proda samo polovico banke. Dva meseca za tem si pa
               premislimo. In to je nekredibilnost slovenske politike, ki nas bo stala ogromno.
               Ampak mi lahko opozarjamo, škarje in platno ima Vlada in koalicija. Naredi se pa nič.
               Mene tudi zanima zakaj takšno, no moja poanta je bila, da če Vlada bi vedela kaj bi
               rada, bi to v Bruslju tudi dosegal. Ampak problem je ta, da niti ne ve kaj s to banko
               želi oziroma kaj bi rada spremenila. Ker skačemo iz stališča v stališče. Najprej ja,
               bomo prodali, spoštovali zaveze. Potem bomo prodali polovico. Zdaj, ne bomo prodali
               nič. Potem se pogajamo o ustanovitvi nekega sklada skladov, ki bi naj Novo
               ljubljansko stal ne vem 360, 380 milijonov evrov, zdaj če prav razumem tega ni več na
               mizi in se pogovarjamo o nekem upravljavcu. Meni, ko sem slišala kako naj bi to
               izgledalo, je ne da bomo banko prodali, ampak jo bomo pač za določen čas dali. Se
               pravi niti od prodaje ne bomo imeli nič, ampak z njo bo upravljal popolnoma nekdo
               drug. Prav, če je to odločitev, seveda, jo bomo spoštovali. Saj pravzaprav mi na tej
               strani nimamo kaj drugega narediti. Ampak zakaj se z ne-prodajo niste začeli
               ukvarjati prej? To je moje prvo vprašanje. Če je res politično stališče drugačno,
               koliko je danes, do danes postopek privatizacije stal? Kaj takšna stvar pomeni za
               Novo ljubljansko banko, kaj pomeni za naš finančni sistem, da pet pred dvanajsto
               spreminjate kurs?</p>
               <p>Skratka, to so stvari, ki so na mizi in tudi če odgovore dobimo, prav veliko ne bodo,
               ne bodo ne odgovori, tudi dejanja, se prav veliko na žalost ne bo spremenilo. Apel
               koalicijski, koaliciji in koalicijskim poslankam, ki so danes z nami, da pa danes
               sprejmimo sklep, da Vlada ugotovi koliko je denarja preveč v Novi ljubljanski banki.
               Dajte glasovati za. Ne samo govoriti. Dajte glasovati za. Neštetokrat ste imeli
               možnost, pa vedno ste proti, potem pa vedno pridete sem z nekimi floskulami kako je
               vsega v Novi ljubljanski banki preveč. To ni korektno. Ni korektno ne do nas, ki
               tukaj sedimo, še manj pa do gledalk in gledalcev.</p>
            </sp>
            <sp xml:id="SDT7-KZNJF-nujna-33-2017-12-01.sp16">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Replika.</p>
            </sp>
            <sp xml:id="SDT7-KZNJF-nujna-33-2017-12-01.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja replika gospa Bizjak Mlakarjeva. Izvolite, tri minute.</p>
            </sp>
            <sp xml:id="SDT7-KZNJF-nujna-33-2017-12-01.sp18">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Ja, moram malo replicirati.</p>
               <p>Zdaj, ko sem govorila o gospodu Mitji Mavku, pa ko sem govorila o tem kaj se je
               dogovorilo v Bruslju z Evropsko banko, centralno banko, jasno, to vse spada v in tudi
               končno sekretar Uroš Šufer, to je vse iz obdobja gospe Alenke Bratušek. Gospa
               Bratušek pravi: »Vemo, da denarja ni preveč.« <stage type="mag"/><stage>(nadaljevanje)</stage> Gospa Bratušek je bila nadzornica v Novi kreditni
               banki Maribor. Sama sem lahko iz časopisnih člankov, ker nisem bila tedaj ne v
               parlamentu ne kaj drugega, vendar sem lahko iz časopisnih člankov ugotovila, da
               torej, da je bilo denarja preveč v Novi kreditni banki Maribor. Zakaj naj sedaj
               verjamem gospe Bratušek, da pa v NLB pa tega denarja ni preveč. Hkrati lahko
               ugotovim, da so bile osebe, ki so to podpisale, torej, da se bo šlo v to prodajo na
               tak način. Torej, da imamo osebe, ki so polnile banke, ki so banko nekako, da jih
               imamo v istem kotlu skoraj lahko rečemo, ki so pripravljale sanacijo bank, pač glede
               na svoje pristojnosti kakršne je pač imela posamezna oseba, potem so sodelovale pri
               tej pogodbi, ki se je potem sklenila z Evropsko centralno banko o prodaji banke, v
               katero smo dali denar samo davkoplačevalcev, in da se jo bo potem odprodalo. To se
               pravi človek bi skoraj rekel, če gre za NKBM kjer se je pokazalo, da gre za škodljivo
               povezavo, za škodljive torej za to, da so bila na koncu oškodovana javna sredstva,
               zakaj naj bi sedaj verjela, da se v Novi ljubljanski banki to ne bo zgodilo. Prej bi
               rekla, da to, torej, da so indici, ki kažejo v to smer. Da ne omenjam potem še
               nadaljnjih postopkov, ki so tudi v NLB, da se je potem prenašalo na DUTB, da se je
               prenašalo sredstva terjatev na DUTB, kjer se je spet povzročalo oškodovanje javnih
               sredstev, da smo imeli tukaj neke vrste navezo – NLB, DUTB, Finančno ministrstvo.
               Torej dejansko nekateri ljudje so tukaj bili povezani. In to je treba odkriti, zaradi
               tega, da bomo pravzaprav lahko ugotovili kaj se je dogajalo. Jaz verjamem, da samo s
               sklepi in posebno naše komisije, ne moremo ne vem kaj narediti. Da se pa narediti z
               nadzornimi organi. Pa dajmo pozive nadzornih organov. Naj najprej raziščejo kaj se je
               dogajalo v Novi kreditni banki Maribor. Končno, mi imamo tukaj preiskovalno komisijo,
               pa ne vem kako daleč je prišla tudi pri NKBM. Mislim, da imamo še celo dve
               preiskovalni komisiji ali tri preiskovalne komisije …</p>
            </sp>
            <sp xml:id="SDT7-KZNJF-nujna-33-2017-12-01.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Ne, ne tri minute.</p>
            </sp>
            <sp xml:id="SDT7-KZNJF-nujna-33-2017-12-01.sp20">

               <speaker>MAG. JULIJANA BIZJAK MLAKAR (PS DeSUS):</speaker>

               <p>A tri minute. No toliko. Torej vsekakor gospa Bratušek je imela vsa pooblastila in bi
               lahko sama vedela ali je preveč ali ni preveč, ampak se je izkazalo, da postavlja
               zdaj trditve brez kakšnih osnov.</p>
               <p>Hvala lepa.</p>
            </sp>
            <sp xml:id="SDT7-KZNJF-nujna-33-2017-12-01.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Razprava gospa Alenka Bratušek. Jaz bi …</p>
            </sp>
            <sp xml:id="SDT7-KZNJF-nujna-33-2017-12-01.sp22">

               <speaker>MAG. ALENKA BRATUŠEK (PS NP):</speaker>

               <p>/ mikrofon izključen/ Bo kratka.</p>
            </sp>
            <sp xml:id="SDT7-KZNJF-nujna-33-2017-12-01.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Prosim, če se osredotočimo na temo.</p>
            </sp>
            <sp xml:id="SDT7-KZNJF-nujna-33-2017-12-01.sp24">

               <speaker>MAG. ALENKA BRATUŠEK (PS NP):</speaker>

               <p>Ja jaz sem bila prvič osredotočena na temo in tudi sedaj bom.</p>
               <p>Jaz ne vem, če so časopisni članki tisti, ki določajo kapitalsko ustreznost naših
               bank. Ne vem. Kolegica, če je tako, potem bomo pač vsak dan prebrali časopis pa bomo
               vedeli kako v naši državi je.</p>
               <p>Kot drugo, če ne verjamete meni, verjemite vsaj svojemu predsedniku, gospodu Erjavcu,
               ki je sedel na Vladi in glasoval za vse postopke povezane s sanacijo in jaz nimam
               nobenega problema, nobenega, samo naložimo Vladi, naložimo organom, ki so za to
               pristojni, da nekaj naredijo. Samo bo potrebno glasovati za. Ampak ne, Desus je pa
               potem vedno proti in to je moj problem. Zakaj? Jaz nikogar ne obtožujem, za razliko
               od vas, nikogar, ker si tega ne bom dovolila. Dokler ti ni dokazano, nisi kriv. Ampak
               tukaj se na tej komisiji konstantno, tudi danes, na mizo vrže floskula koliko je
               denarja v Novi ljubljanski banki denarja preveč, ugotovi se pa nič. Jaz sem prva, ki
               bom glasovala za sklep, da se denar vzame ven. Že večkrat sem povedala, da ste bila
               ministrica v Vladi, ko se je Nova kreditna banka Maribor prodajala. Zakaj niste
               zahtevali razprave o tem? SDH bi lahko kot skupščina naložili, da naredi drugače.
               Ampak ni danes to tema. Vi ste odprli to temo. Danes smo tukaj zato, da ugotovimo kaj
               se s to našo banko dogaja. Koliko škode ali pa koristi bomo s tem banki naredili? Kaj
               pomeni, tudi, če nam uspe spet nek začasen odlok, spet bo Slovenija v časovni presiji
               prodajala banko in to je vedno ceneje kot <stage type="mag"/><stage>(nadaljevanje)</stage> drugače. To so stvari, o katerih bi se morali danes
               pogovarjati. In če bo država zaradi tega postopka oškodovana, kdo bo prevzel
               odgovornost za to? Seveda lahko gremo spet na prenose, pa na dokapitalizacije, pa
               tako naprej. Pojdimo, jaz nimam nobenega problema, jaz se vedno pogovarjam o tem,
               ampak z argumenti, nikakor ne na podlagi časopisnih člankov, ker to pa res niso
               verodostojni podatki.</p>
            </sp>
            <sp xml:id="SDT7-KZNJF-nujna-33-2017-12-01.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite, razprava, gospa Bizjak Mlakar. Ampak prosim, če lahko o NLB govorimo. /
               nerazumljivo/</p>
            </sp>
            <sp xml:id="SDT7-KZNJF-nujna-33-2017-12-01.sp26">

               <speaker>MAG. JULIJANA BIZJAK MLAKAR (PS DeSUS):</speaker>

               <p>Ja, govorila bom o NLB, ker se tiče to tudi NLB. Dejstvo je, da se ugotovi iz sklepov
               Vlade gospe Alenke Bratušek, da so najprej, to je bilo 3. julija 2014, so najprej
               sprejeli sklep, da SDH ne zaključi nobenega začetega postopka in ne začenja nobenih
               novih postopkov prodaje kapitalskih deležev države, ker namreč sklepi o tej prodaji
               so bili že sprejeti in vse ostalo, potem je bilo pa 28. 7. na 68. redni seji Vlade pa
               ta sklep preklican oziroma razveljavljen, kar seveda pomeni, da se je želelo
               pospešiti postopke prodaje. To mislim, da je tudi zgovorno in to so dokumenti. Kar se
               pa tiče časopisnih člankov, pa dvomim, da bi Večer, Večer je dokaj verodostojen
               časopis, torej da ti podatki glede Mitje Mavka, glede, torej glede tega, kar se je v
               tistem obdobju pač dogajalo, da ne bi, da bi bili kar iz trte zviti. Vsekakor mislim,
               da bi bilo treba na tem nekaj narediti, in upam, da bo kdo kdaj naredil kaj na tem.
               Ampak vsekakor bi pa želela, da gospa ministrica pove, kaj se zdaj dogaja na tem
               področju. In se strinjam tudi s tem, da če ni prepričana v to, da se nove kreditne,
               da se ljubljanske banke ne bi smelo prodat, ampak se najprej razčistiti in izčrpati
               ven denar, ki je, ki ga je po vsej verjetnosti glede na to, kar smo doživeli pri Novi
               kreditni banki Maribor, tudi v novi, torej tudi v ljubljanski banki, preveč. Zakaj se
               ni izločila iz teh pogajanj? Ker mislim, da bi morala Vlada poslati v pogajanja
               človeka, ki je prepričan, da je treba delati v dobro Slovenije.</p>
               <p>Hvala lepa.</p>
            </sp>
            <sp xml:id="SDT7-KZNJF-nujna-33-2017-12-01.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Jaz se kot zadnji javljam k razpravi, potem bom dal besedo našim gostom. Vprašanja
               bodo tako za ministrico, kot za Banko Slovenije, kot za predstavnike Nove Ljubljanske
               banke.</p>
               <p>Spoštovana ministrica, obljuba dela dolg. In Evropska komisija je odobrila državno
               pomoč v zameno za to, da se proda Nova Ljubljanska banka. In ta dolg oziroma to
               obljubo želi Evropska komisija, da se izpolni. Ko je Slovenija to podpisala, ni bilo
               nobenih pogojev dodatnih, kot so slabe tržne razmere, karkoli drugega ali pa tako, da
               se politika s tem ne strinja. In seveda v to smer gre tudi sporočilo Evropske
               komisije, ki pravi, še vedno, delna prodaja državnega deleža v NLB je pomembna zaveza
               za zagotovitev dolgoročne vzdržnosti banke, na podlagi katere je komisija odobrila
               znatno državno pomoč NLB v letu 2013. To je Evropska komisija ponudila. In odstop od
               zavez vpliva na verodostojnost države, kompetentnost države, kompetentnost ljudi, ki
               so takrat dali te zaveze. Prvo vprašanje je, kako vi ocenjujete kompetentnost dajanja
               takratnih zavez in seveda verodostojnost teh zavez, verodostojnost izpolnjevanja
               zavez, kajti vi ste v bistvu tista, ki naj bi te zaveze do Evropske komisije
               izpolnila. Še enkrat, glejte, Evropska komisija na podlagi te izjave ne pristaja na
               karkoli oziroma zdaj boste pojasnili, na kaj pristaja.<stage type="mag"/><stage>(nadaljevanje)</stage> Tako da glejte, seveda, kaj to pomeni za
               stabilnost bančnega sistema, verodostojnost te politike, ki jo, finančne politike, ki
               jo vodite in tako naprej.</p>
               <p>Zdaj druga zadeva, ki je, pravi, delna prodaja je pomembna zaveza za zagotovitev
               dolgoročne vzdržnosti banke, se pravi prodaja banke ali pa delna prodaja, kar pomeni,
               da sedanja lastnina, državna lastnina, ne zagotavlja dolgoročne vzdržnosti banke. Če
               obrnem ta stavek, to to pomeni. Če logično sklepam, ne da ga sploh karkoli obračam.
               Banka Slovenije, kaj vi menite o tem? Dolgoročno vzdržnost. Kaj pravi ECB, če ne
               Banka Slovenije, o tem? Predstavniki Banke Slovenije? Glejte, a imamo zdaj dolgoročno
               vzdržnost sistema v NLB ali ne? Evropska komisija pravi, da ne, vsaj dolgoročno
               vzdržen ne. Tako da seveda zdaj se postavlja to vprašanje, čisto generalno v smislu.
               Evropska komisija je tudi govorila o vplivu upravljavca na korporativno oziroma na
               korporativno upravljanje. Zaradi tega upravljavcu sedaj več ne zaupa in pravi, vi
               morate postaviti neodvisnega, ali pa, mi bomo postavili neodvisnega upravljavca. Z
               drugimi besedami, SDH danes ni neodvisni upravljavec, po mnenju Evropske komisije, če
               se o tem pogovarjamo. Poudarek je na neodvisnem, kar pomeni, SDH je tudi državen in
               Evropska komisija tudi omenja to, da je prevelik vpliv politike na upravljanje. Kako
               komentirate to, da sedanji upravljavec SDH ni neodvisen? Omenjeno je seveda tudi to,
               da je prevelik vpliv politike na banko. Glejte, saj to ponavljamo mi že vedno. V
               Slovenski demokratski stranki to ponavljamo že desetletja. Ampak tukaj nam je
               Evropska komisija dala, ne vem, kakšen, rumeno-rdeč karton glede tega. Zdaj, ali je
               to politika ali ni politika, je seveda drugo vprašanje. Najbrž je, ampak Evropska
               komisija je tista, ki nam je odobrila državno pomoč za to, da bomo držali besedo in
               tega pač nismo naredili. Zdaj seveda je, vi ste omenili, da bodo, daljše bo obdobje,
               večji bodo ali ostrejši bodo kompenzacijski ukrepi. Omenja se, da so obdobja 2 do 3
               leta in tako naprej. Kakšno obdobje se potem govori? A je Evropska komisija sploh za
               to, da se karkoli naredi? A je ona za neodvisnega upravljavca? Ali želi, da se
               prodajo NLB, da se proda NLB, sicer tiste družbe, ki, tiste banke, ki so na Balkanu.
               Evropska komisija iz tega tudi izhaja o korporativnem upravljanju, da ni zadovoljivo
               o tem. S tega vprašanja se je tudi za nadzornike in upravo NLB, kaj zdaj to pomeni,
               tudi za SDH, če bi tukaj dejansko bili. SDH zagotavlja, da je korporativno
               upravljanje pri nas na najvišjem možnem nivoju. Oni pravijo pa, da ne. Kako oni to
               vejo? Kako imajo oni drugačno stališče od države članice? Saj to je bil totalen
               fiasko, se meni zdi, so ta sporočila iz Bruslja za vodenje naše finančne politike. Ti
               signali, ki tukaj gredo, oprostite, so sami negativni, ne držimo se, ne držimo
               besede, ne znamo upravljati, zato bomo neodvisnega, nismo neodvisni upravljavci in
               tako naprej. Mi smo včeraj ali predvčerajšnjem sprejemali poročilo SDH tukaj za leto
               2016, kjer se cedi med in mleko po besedah <stage type="mag"/><stage>(nadaljevanje)</stage> uprave tam, kjer je posebno, strani so o korporativnem
               upravljanju povezane z NLB. Mi pa nič. Jaz ne vem, zakaj nam to nekdo ne nariše. Zdaj
               drugo vprašanje je seveda, kaj je za naš boljše? Imeti neodvisnega upravljavca tako
               imenovanega? Jaz sem prepričan, da ga mora to izbrati ali pa potrditi, ne izbrati,
               potrditi Evropska komisija, pa še Evropska centralna banka zraven, zdaj ne Banka
               Slovenije, ampak Evropska centralna banka. A zdaj to pomeni, da Evropska centralna
               banka neposredno prevzema nadzor in vodenje teh bank v državi? A Banka Slovenije
               tukaj še opravlja kakšno funkcijo ali pač ekspozitura je Evropska centralna banka z
               omejenimi pooblastili? Kakšna pooblastila sploh ima Banka Slovenije? In a ne bi bilo
               boljše, da bi mi zadržali 25 plus 1 delnico? Potem bi imeli znaten vpliv na strateške
               odločitve te banke. In zdaj, kako si vi to predstavljate, da… A boste vi zahtevali
               razrešnico za nadzorni svet kot skupščina, za nadzorni svet SDH kot skupščina? Ker
               Evropska komisija je povedala, da oni niso neodvisni, da to upravljanje ni v redu, da
               so za nič in tako naprej, z drugimi besedami, malo poenostavljeno povedano. To je vse
               to, kar je v javnosti. Pa jaz nočem niti toliko komentarjev in vsega tega, ampak
               tisto, kar so dejstva, želim tukaj govoriti. Glejte, zadeva ni tako enostavna. Vam so
               dali nezaupnico, SDH so dali nezaupnico, Vladi so dali nezaupnico, skupščini banke so
               dali nezaupnico, skupščini SDH so dali nezaupnico. To je Vlada, Vlada je dobila s tem
               dejansko nezaupnico. Prvič, da je neverodostojna, drugič, da ne za upravljat, da ne
               zna vodit, vodit, vodi seveda uprava, ampak vodenje v širšem smislu. Jaz ne vem, kaj
               boste v bistvu naredili. Vi seveda govorite o nekem kompromisu. Evropska komisarka ne
               uporablja te besede. Vi govorite o neki skupni poti. Glejte, povejte, kakšna je ta
               pot. Nekateri pravijo celo, da je pot pomembnejša od cilja. Samo jaz se bojim, da v
               tem primeru ne vodi to temu tako. To je mogoče za kakšnega alpinista ali pa planinca,
               za finance pa najbrž ne, če ni cilja. Ampak, glejte…</p>
               <p>Gospa ministrica, izvolite. Beseda je vaša.</p>
            </sp>
            <sp xml:id="SDT7-KZNJF-nujna-33-2017-12-01.sp28">

               <speaker>MAG. MATEJA VRANIČAR ERMAN:</speaker>

               <p>Hvala lepa, gospod predsednik. Najprej lep pozdrav vsem skupaj tudi v mojem
               imenu.</p>
               <p>In v tem delu seje, ki je odprta za javnost, se lahko osredotočim na tista pojasnila,
               ki so vezana na javno dostopne dokumente in pa sklepe oziroma izhodišča za pogovore z
               Evropsko komisijo, ki, s katerih je bila oznaka zaupnosti v preteklih dneh umaknjena.
               V kolikor se bo razprava obrnila v smer, da bo treba predložiti podatke, ki so še
               vedno označeni z oznako zaupno, vas bom ponovno prosila, če lahko razmislite o
               morebitnem zaprtju seje, ampak to, kar je zaenkrat bilo v bistvu izpostavljenega,
               lahko tudi javno pojasnim.</p>
               <p>Ne bom šla čisto po vrsti, tako kot so bila vprašanja postavljena, ampak bom začela
               najprej s tistimi bolj osebne narave. Prvo, ni moja vloga niti naloga, da bi igrala
               odvetnika mojim nekdanjim sodelavcem oziroma mojemu predhodniku, gospodu Čuferju,
               ampak zdi se mi korektno, da če se že omenjajo in obtožujejo takega in drugačnega
               ravnanja, da se to naredi v okolju, kjer imajo možnost se tudi braniti. Tako eden kot
               drugi sta v času, ko sta bila v svojih funkcijah ministra oziroma državnega
               sekretarja, z največjo možno strokovnostjo izpolnjevala naloge, ki so bile skupno
               dogovorjene na Vladi. Če se dvomi v mojo strokovnost, imate možnost in vzvode, da
               kadarkoli zahtevate <stage type="mag"/><stage>(nadaljevanje)</stage>
               preveritev tega. Ne mi pa, lepo prosim, očitati, da ni interes Slovenije tudi moje
               ključno in temeljno vodilo. Najprej morate dati za to kakšne dokaze. In bilo je, bilo
               je tako izpostavljeno. Kar se tiče izločanja, funkcija ministra za finance je
               pomembna funkcija. Moja osebna stališča tukaj niso pomembna. Ko je bilo treba, ko sem
               ocenila, da je potrebno, sem prosila v bistvu ministra, predsednika Vlade, da
               presodi, ali še zaupa temu, kako izvajam svoje aktivnosti v vlogi ministrice za
               finance. In izrekel mi je zaupnico. Nikdar po tem ni podvomil v korektnost dela, ki
               ga opravljam. Niti ne gre v tem primeru za delo enega samega človeka, ampak gre za
               delo ekipe. In s tega zornega kota je moja naloga kot ministrice za finance, da te
               postopke izpeljem. Če jih ne bi mogla, bi bila moja odgovornost, da odstopim, ne pa
               se izločim iz pogajanj z Evropsko komisijo. Vendar glede na vse, kar se je dogajalo v
               teh zadnjih nekaj mesecih, odkar je Vlada sklenila, da ne bo v spomladanskem roku
               nadaljevala s postopkom prodaje, je rezultiralo v tem, da smo v poziciji, da se v
               času, ko zaveze še veljajo, da v času, ko odločba o dodelitvi državne pomoči še
               velja, se lahko legitimno pogovarjamo o njenih spremembah. Do tega trenutka ne banka
               ne država nismo kršili nobene od zavez, ki so bile dane v okviru odločbe iz leta
               2013. In povsem normalno je, če pride so spremembe okoliščin, da v času, ko odločba
               še velja in imaš možnost odzvati se na te spremenjene okoliščine, da v bistvu to
               narediš. In to delamo v bistvu letos že praktično celo leto. Postopek za
               privatizacijo Nove Ljubljanske banke je ta Vlada začela v letu 2016 z imenovanjem
               prodajnega svetovalca in z izvedbo pripravljalnih dejanj. Postopki so tekli in ves
               čas smo imeli v mislih, da je potrebno zagotoviti, da Nova Ljubljanska banka lahko
               deluje tudi v naprej kot mednarodna finančna inštitucija, da se ji zagotovi normalno
               stabilno poslovanje in da se postopek privatizacije izpelje na način, ki bo
               maksimiral povračilo sredstev dodeljene države pomoči v smislu prihodkov iz naslova
               prodaje, iz naslova prodaje NLB. V obdobju tik pred zaključno fazo prodaje smo bili
               soočeni, da bi zunanja okoliščina, na katero banka ne more in ni mogla vplivati, to
               je tako imenovano zgodovinsko breme prenesenih deviznih vlog hrvaških varčevalcev, da
               bi ta okoliščina lahko znatno vplivala na višino dobljene kupnine. In pristati na
               prodajo NLB v takih okoliščinah bi bilo v nasprotju z interesom države, da se obseg
               oziroma da se maksimira povračilo dane državne pomoči skozi prejeto kupnino. Ravno
               zaradi korektnosti in transparentnosti smo od tega, od tistega trenutka dalje bili
               ves čas v stiku z Evropsko komisijo<stage type="mag"/><stage>(nadaljevanje)</stage> in iskali ustrezne poti za naslovitev tega problema, kot
               tudi v končni fazi v zaključni fazi pogovorov za naslovitev različnih okoliščin, ki
               jih je Evropska komisija v pogovorih izpostavljala. Ja, v tem postopku so bili dani
               na mizo različni predlogi. Od tega, da bi Nova ljubljanska banka participirala pri
               oblikovanju sklada skladov, do v zadnjem primeru upravljavskega zaupnika. Predlogi so
               variirali glede na to kako smo zaznali pomisleke, ki jih je predočila Evropska
               komisija skozi pogovore in ti pogovori so se razvijali.</p>
               <p>V zadnjem, zdaj v zadnjem pogovoru, ki sem ga opravila ta teden v Bruslju oziroma ne,
               že na predzadnjem pogovoru, ki sem ga opravila, je bilo zaznano, da je Evropska
               komisija dala največji pomen v naboru zavez iz odločbe o dodelitvi državne pomoči,
               določbam o korporativnem upravljanju. Na tem, v tem segmentu smo pojasnili številne
               spremembe na sistemski ravni, od uveljavitve Zakona o SDH, do vzpostavitve SDH
               samega, do oblikovanja strategije upravljanja z državnim premoženjem, določanje
               letnih načrtov upravljanja. Ne nazadnje od novembra 2014 dalje je NLB kot sistemska
               banka pod neposrednim nadzorom ECB. Ne zaradi tega, ker ne bi nam zaupali, zaradi
               tega, ker se je v to smer razvijal evropski finančni sistem – sistem nadzora. Več o
               tem bodo verjetno lahko kolegi iz Banke Slovenije in pa iz NLB sami, sami
               povedali.</p>
               <p>Upoštevaje v bistvu te okoliščine in pa to skrb, ki jo je izkazala Evropska komisija,
               smo želeli ta vprašanja nasloviti. Vendar Evropska komisija ni nikdar osporavala
               napredka, ki je bil dosežen pri upravljanju z državnim premoženjem. Nikdar ni
               osporavala vloge SDH kot takega, je pa ocenila, da v primeru NLB ocenjujejo, da to ni
               dovolj. S tega zornega kota je v bistvu bil izkazan, je bila nakazana možnost, da bi
               lahko iskali kompromis v smeri imenovanja upravljavskega zaupnika, ki bi prevzel
               naloge SDH v zvezi s tekočim poslovanjem NLB oziroma v zvezi s tekočim upravljanjem
               naložbe države v NLB. Nikdar, nikdar ni bilo govora in nikdar se ni država pogajala o
               tem, da naj bi plačali 370 milijonov evrov kazni evropskemu, v evropski proračun kot
               je nakazano iz gradiva za sklic, za sklic današnje, današnje seje.</p>
               <p>Če grem zdaj nekoliko bolj podrobno po posameznih konkretnih vprašanjih, ki so bila
               postavljena. V čem, kakšen naj bi bil rok prodaje? To je še stvar nadaljnjih
               pogovorov z Evropsko komisijo. Včeraj je Vlada določila izhodiščni predlog. To je
               triletni, maksimalno triletni odlog. Ravno zaradi tega, da se banke ne privatizira
               pod časovnim pritiskom. Celotni postopek, vključno s pripravo na prodajo na strani
               upravljavca državnega premoženja in pripravo, ki jo mora izvesti sama banka, bi ta
               postopek trajal v bistvu nekje, bom rekla verjetno nekje realen rok je med letom dni
               in devetimi meseci oziroma devet mesecev do enega leta. Se pravi skupaj to kar mora
               banka narediti in to kar mora narediti upravljavec. <stage type="mag"/><stage>(nadaljevanje)</stage> Evropska komisija je, Evropski komisiji je seveda
               zaradi enake obravnave različnih držav članic ji je v interesu, da se ta rok ne
               premika bistveno od tega kar je že danes določeno. Ampak kot rečeno, mi smo zdaj
               prišli v fazo, ko imamo neko možnost, da dorečemo usklajeno spremembo zavez pred 1.
               1. 2018. In te spremembe zavez se bodo gradile okoli tega instituta upravljavskega
               zaupnika, kako, kateri bodo dodatni ukrepi, kateri bodo … Kakšen bo končni rok za
               prodajo, je stvar pogajanj, ki se začenjajo v prihodnjem, v prihodnjem tednu.</p>
               <p>Temeljni, temeljno izhodišče Vlade, ki je predlagala upravljavskega zaupnika je, da
               bi upravljavski zaupnik od SDH prevzel tekoče naloge upravljanja z državno naložbo,
               imenoval naj bi se na podlagi mednarodnega javnega razpisa in imenovala bi ga Vlada.
               Po predhodnem mnenju oziroma soglasju Evropske komisije, glede na to, da gre za
               upravljanje regulirane družbe, pa lahko pričakujemo, da bo Evropska centralna banka,
               da bo morala Evropska centralna banka dati ravno tako mnenje o upravljavskem
               zaupniku. Vendar ta segment ni še v celoti dorečen oziroma se z Evropsko centralno
               banko o tem kakšna naj bi bila njena vloga, še pogovarjamo.</p>
               <p>Z upravljavskim zaupnikom bi Vlada sklenila dogovor o letnem načrtu upravljanja z
               državno naložbo. Zdaj stvar dogovarjanja je ali bi ta dogovor bil sestavni del
               pogodbe, ki določi mandat ali bi bil v bistvu poseben akt. Vsekakor je Vlada tista,
               ki bi potrdila letni načrt upravljanja in v skladu s tem potem upravljavec lahko
               izvršuje konkretne aktivnosti v odnosu do NLB. Po izhodiščnem predlogu Vlade
               upravljavski zaupnik ne bi imel nobenih pristojnosti v zvezi s prodajo. Še enkrat,
               govorim o izhodiščnih predlogih Vlade, glede česar se bomo začeli drug teden
               pogovarjati s strokovnimi službami Evropske komisije.</p>
               <p>Glede na to, da naj bi bil upravljavec izbran na mednarodnem javnem razpisu, seveda
               zdaj v tem trenutku ni mogoče povedati kdo bi lahko bil. Je pa dejavnost upravljanja
               s premoženjem v bistvu dejavnost, ki je v finančnem svetu precej, precej razvita.</p>
               <p>V zvezi s primeri iz Portugalske in Italije, ki so bili omenjeni, predvidevam, da se
               naslavljate na informacije, ki so bile podane v javnosti, češ, da naj bi ti dve
               državi izpogajali z Evropsko komisijo, da bi bil prodajni pogoj oziroma prodajna
               obveznost, da naj bi bila v celoti umaknjena oziroma da naj bi se ji Evropska
               komisija odpovedala. Te informacije niso točne. Vse te banke, ki so bile
               izpostavljene v tem novinarskem prispevku so ali že prodane ali pa v postopku ali pa
               v postopku prodaje.</p>
               <p>Razmerja do drugih primerov državnih pomoči. Na vsakem področju … Državnem pomoči v
               Evropski uniji se dodeljujejo na podlagi temeljne pogodbe, temeljnih pravnih aktov in
               na podlagi pogodbe so za vsako področje gospodarskih aktivnosti <stage type="mag"/><stage>(nadaljevanje)</stage> sprejete smernice pod katerimi se lahko
               dodeljujejo določene državne pomoči. Tako so sprejete smernice za dodeljevanje
               državnih pomoči na bančnem področju, na področju industrije, na raznoraznih področjih
               in vse te državne pomoči, ki ste jih izpostavljali – Revoz, Magna Steyer, Elan in
               tako naprej –, morajo biti dodeljene v skladu s smernicami. Državna pomoč per se ni
               prepovedana, mora pa biti dodeljena v skladu s smernicami in v skladu z zavezami, ki
               so bile za posamezen primer sprejete. In v okviru državnih pomoči, ki so bile v letih
               '13 in '14, pa nekatere še prej, v nekaterih državah še prej, dodeljene bankam v zelo
               velikem obsegu, je praviloma prišlo do, tudi do pogoja prodaje, kot sestavni del
               določitve, določitve, odločitve o tem, da je državna pomoč na posameznem področju
               določena.</p>
               <p>Vprašanje je bilo koliko je doslej stal postopek privatizacije. Aja, mogoče samo še
               to. V primeru teh drugih državnih pomoči, seveda, če se bo tekom postopka ugotovilo,
               da pogoji pod katerimi je bila ta državna pomoč dodeljena niso bili spoštovani, bo
               prišlo do zahteve povračil, kot je prišlo pri Elanu.</p>
               <p>Koliko je doslej stal postopek privatizacije? Na vladni strani posebnih stroškov v
               bistvu ni bilo. Razen kar pa se tiče SDH ima sklenjeno pogodbo oziroma je imel
               sklenjeno pogodbo s prodajnim svetovalcem, na način, da je provizija oziroma plačilo
               odvisno od uspeha. Glede na to, da do prodaje ni prišlo, je bil prodajni svetovalec
               upravičen do povračila stroškov. Ne vem pa točne številke vam zdajle povedati koliko
               je bilo.</p>
               <p>Zakaj tako pozno? Od januarja do konca maja oziroma do junija letošnjega leta, konec
               maja, smo bili na podlagi informacij, ki jih je zagotavljal prodajni svetovalec,
               prepričani, da problem prenesenih deviznih vlog hrvaških varčevalcev, ne bo bistveno
               vplival na prodajno ceno in zaradi tega smo iskreno vodili celoten postopek prodaje.
               Kot že rečeno, v trenutku, ko pa smo bili seznanjeni kakšen vpliv na ceno bi ta
               postopek imel, smo v bistvu zadevo ponovno preučili in se odzvali v luči varovanja
               interesa, da davkoplačevalci dobijo povrnjen, dobijo povrnjena sredstva, ki so jih
               vložili v dokapitalizacijo.</p>
               <p>Kar se tiče dolgoročne vzdržnosti. Mi se moramo zavedati, da zaradi že dodeljenih
               državnih pomoči, ima država kot lastnica NLB v nadaljevanju v primeru, če pride do
               kakršnegakoli pretresa na finančnih trgih ali v ekonomskem ciklu, da ima država
               omejene možnosti ukrepanja, zaradi že dodeljenih državnih pomoči. Zaradi tega je
               stališče Evropske komisije, da dolgoročno je za stabilnost banke potrebno izpeljati
               privatizacijo. To stališče tudi jaz osebno delim. Ne pod časovnim pritiskom, ampak za
               dolgoročno stabilnost in vzdržnost banke bo prej ali slej se treba s tem soočiti. Če
               lahko <stage type="mag"/><stage>(nadaljevanje)</stage> to naredimo ne
               da bi bili pod časovno prisilo, moramo v bistvu tudi o tem razmišljati, predvsem
               zaradi odgovornosti do lastnega, do lastnega premoženja.</p>
               <p>Ja, včeraj, ko sem po seji Vlade pojasnjevala vladne odločitve, sem opozorila, da na
               daljši odlok prodaje kot bomo zahtevali, v primeru, da pridemo do dogovora o
               spremembi zavez, ostrejši bodo kompenzacijski, moramo pričakovati, da bo Evropska
               komisija vztrajala na ostrejših kompenzacijskih ukrepih. Vendar je naša ocena, da je
               banka doslej … Drugače, bom rekla. Kompenzacijski ukrepi, ki so vključeni v veljavno
               odločbo, naslavljajo dva problema. Eno je, da preprečujejo prednost banke na trgu
               zaradi dodeljene državne pomoči, z omejitvami v zvezi s sklepanjem novih poslov,
               odprodajo, prepovedjo nakupa novih podjetij in tako naprej. Drugi del zavez pa je v
               zvezi s korporativnim upravljanjem. Glede na to, da je banka vse zaveze v zvezi z
               omejevanjem njenega položaja na trgu dosledno izpolnila, je naša ocena, da
               kompenzacijski ukrepi na tem področju niso več potrebni, niti niso smiselni.
               Pripravljeni smo se pa pogovarjati o dodatnih morebitnih kompenzacijskih ukrepih na
               področju korporativnega upravljanja, če bi bilo to potrebno. Čeprav je največji
               kompenzacijski ukrep na ta temeljni predlog, ki smo ga v bistvu predložili.</p>
               <p>To kar je danes na mizi, ni končni rezultat. Je izhodišče za začetek formalnih
               pogajanj. Za to, da začnemo s tem, smo se dogovorili in se strinjali glede tega z
               Evropsko komisijo v sredo. Je pa komisija tudi v sredo poudarila, da to, da se pravi,
               da upravljavski zaupnik ne more nadomestiti zaveze za prodajo, da je lahko samo v
               kombinaciji teh dveh ukrepov, da se je mogoče pogovarjati naprej, zaradi tega je
               Vlada včeraj tudi določila izhodiščni predlog glede roka odloga za prodajo. Še
               enkrat, to o čemer govorimo, so izhodiščni predlogi. Kakšen bo končni rezultat bomo
               videli nekje ob koncu, ob koncu tega meseca.</p>
               <p>Hvala lepa.</p>
            </sp>
            <sp xml:id="SDT7-KZNJF-nujna-33-2017-12-01.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Banka Slovenije, želite besedo?</p>
               <p>Namestnik guvernerja, gospod Dolenc, izvolite.</p>
            </sp>
            <sp xml:id="SDT7-KZNJF-nujna-33-2017-12-01.sp30">

               <speaker>DR. PRIMOŽ DOLENC:</speaker>

               <p>Hvala lepa predsednik in pozdrav vsem tudi z moje strani oziroma s strani Banke
               Slovenije!</p>
               <p>Banka Slovenije je preko ECB nadzornik Nove ljubljanske banke in smo iz tega stališča
               odgovorni za njen nadzor in izpolnjevanje bonitetnih zahtev. V tej fazi nismo
               vključeni v neposreden, torej nismo neposredno vključeni v prodajni proces, ker to ni
               običajno, se bomo pa vključili, ko bo to potrebno. Namreč nadzornik se vključi v
               proces ocenjevanja novih lastnikov ali kakršne druge procese, ki so vezani na
               lastništvo, v kolikor pride do spremembe lastništva ali v kolikor bi lastništvo
               vplivalo na finančno stabilnost oziroma na stabilnost nadzorovane inštitucije. Tako
               da iz tega stališča kaj več informacij v zvezi s prodajo ali postopkom prodaje, torej
               privatizacijo, kot je ministrica povedala, nimamo. Podobne informacije kot smo jih
               danes slišali, smo od ministrice prejeli tudi včeraj in še kdaj prej, samo v
               drugačnih oblikah oziroma takrat so bile še drugačne informacije.</p>
               <p>Zdaj, kar se tiče, kar se tiče posledic prodaje, ne-prodaje in tako <stage type="mag"/><stage>(nadaljevanje)</stage> naprej, to pa vseeno Banka Slovenije
               oziroma ECB kot neposredni nadzornik spremljamo. Torej spremljamo preko tega kaj bi
               lahko za banko pomenilo neizpolnjevanje te zaveze. Tukaj pač imamo določeno stališče.
               Mogoče ga lahko bolj podrobno, bolj podrobno te posledice razloži Nova ljubljanska
               banka. So pa posledice odvisne od tega kakšne pač bodo. Trenutno kot kaže oziroma kot
               trenutno razumemo, so kompenzacijski ukrepi takšni, ki so, torej ki so še odprti in
               to je prodaja subsidiark. To ima določene posledice za Novo ljubljansko banko in te
               posledice niso, niso, bi rekel, nematerialne.</p>
               <p>Zdaj v interesu banke, finančne stabilnosti, davkoplačevalcev in seveda tudi v našem
               interesu, ki smo skrbnik finančne stabilnosti, je, da banka posluje konkurenčno,
               varno, stabilno in tako naprej, na dolgi rok. Lastništvo kot takšno, v kolikor je
               odgovorno, ne bi smelo niti vplivati na to in iz tega stališča je tudi naša vloga kot
               nadzornika v banki, da pač zagotovimo, ne glede na to kdo je lastnik, njeno varno,
               stabilno poslovanje in izpolnjevanje bonitetnih zahtev. Trenutno seveda banka
               izpolnjuje vse bonitetne zahteve in tukaj ni nobene, nobenega razloga za skrb.</p>
               <p>Vprašanje je bilo kako bi ne-prodaja NLB vplivala na finančni sistem. Kot sem
               povedal, neposrednih posledic ne poznamo, glede na to kakšne bi bile alternativne,
               kakšni bi bili alternativni kompenzacijski ukrepi, od tistih oziroma sprememba
               tistih, ki so sedaj veljavni. Ocenjujem, da v kolikor ne bi bilo nekih nepotrebnih
               pretresov v finančnem sistemu zaradi odzivov, zaradi morebitnih odzivov deležnikov,
               nekega neposrednega negativnega vpliva na finančni sistem ne bi smelo biti. Nedvomno
               pa ne-prodaja NLB vpliva na NLB samo. O tem morda kaj več kolegi iz NLB razložijo.
               Kot sem omenil, to je odvisno od kompenzacijskih ukrepov in več kot to kar je
               ministrica povedala, v tem trenutku ne poznamo.</p>
               <p>Kar se tiče vloge ECB oziroma Banke Slovenije, nekaj sem že povedal, pa mogoče še
               pojasnim. Ministrica je povedala, da je Banka Slovenije del enotnega mehanizma
               nadzora, zaradi odločitev, ki je bila pač tudi v Sloveniji politična, da vstopimo v
               Evropsko unijo, da prevzamemo evro in iz tega sledijo vse posledice in zaveze in
               seveda sprejeta je bila v letu 2014 tudi odločitev, da se oblikuje enotni mehanizem
               nadzora, kot eden od stebrov bančne unije. Te zaveze Banka Slovenije in seveda tudi
               država izpolnjuje in smo postali del tega enotnega mehanizma nadzora. Kaj to
               konkretno pomeni za slovenske banke? Zdaj, v Sloveniji so vse banke manjše od mej, ki
               bi v evropskem merilu predstavljale finančno pomembnost. Je pa po pravilih tako, da
               so tri največje banke iz vsake države pod neposrednim nadzorom Evropske centralne
               banke, ne glede na velikost. Iz tega sledi še tudi Nova ljubljanska banka pod
               neposrednim nadzorom Evropske centralne banke, kar pomeni, da Banka Slovenije samo
               posredno nadzira, vendar pa hkrati pomeni to, da Banka Slovenije sodeluje pri
               odločitvah tako glede NLB kot ostalih sistemsko pomembnih bank v Sloveniji in tudi
               drugje v evropskem oziroma v prostoru evra. Tako da s tega stališča, kot sem rekel,
               neposredni nadzornik je ECB, kot ECB neposredno nadziramo izpolnjevanje bonitetnih
               zahtev, bonitetne zahteve trenutno banka izpolnjuje. Iz tega stališča ni nobenih
               bojazni. Lahko se zgodi, lahko se zgodijo določene posledice zaradi ne-prodaje. Te so
               odvisne od kompenzacijskih ukrepov in mislim, da je to za enkrat to kar je bilo
               vprašanje.</p>
               <p>Hvala. <stage type="mag"/>
               </p>
            </sp>
            <sp xml:id="SDT7-KZNJF-nujna-33-2017-12-01.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Predstavnika Nove ljubljanske banke, gospod Primož Karpe, gospod Blaž Brodnak, oba
               imata besedo. Lahko se odločita kdo bo prvi.</p>
               <p>Gospod Primož Karpe predsednik nadzornega sveta Nove ljubljanske banke d. d.,
               izvolite.</p>
            </sp>
            <sp xml:id="SDT7-KZNJF-nujna-33-2017-12-01.sp32">

               <speaker>PRIMOŽ KARPE:</speaker>

               <p>Hvala lepa.</p>
               <p>Bom jaz samo v par besedah pokomentiral mogoče vidik samega korporativnega
               upravljanja danes v Novi ljubljanski banki.</p>
               <p>Res je, kot je že gospod Dolenc rekel, banka je že lep čas od dodatnim drobnogledom
               regulatorja. Ne samo slovenskega, tudi evropskega regulatorja in prav je, da je temu
               tako. Bom rekel še dodatni soj luči na banko padel v začetku 2016, ampak istočasno ta
               povečana, ta povečana skrb, pregled nad tem kako se stvari v banki odvijajo, nam daje
               možnost, da sprejemamo odločitve kakršne bi sprejemali tudi, če bi bila banka
               zasebna. Jaz osebno mislim in dam pri tem tudi svojo besedo, da so vse odločitve v
               zadnjih dveh letih temeljijo na neki etiki, globoko zakoreninjeni v ljudeh, ki so
               zraven, in na neki logiki, da je treba vrednost banke povečevati. Vrednost banke se v
               zadnjih dveh letih povečuje kvartalno, tako da je danes bistveno več vredna kot je
               bila, ko se je začela, vsaj moja zgodba v banki. Blaž bo vedel povedati to še za
               prej.</p>
               <p>Banka dela dobro. Ni nobenih razlogov za silne aplavze, je pa vseeno naredila veliko,
               da se dodatno internacionalizira, dodatna internacionalizacija banke povečuje njeno
               vrednost in da v bistvu svoj posel širi na tem kar so mase, na tako imenovani retail
               <stage>(?)</stage> poslovanje iz prebivalcev, kar dodatno »deriskira« zgodbe o slabih posojilih iz
               preteklosti. Tako da verjemite mi, da to, kar smo naredili v zadnjem času, smo vseeno
               lahko ponosni in dodatni nadzor nas ne moti. Ko bo prišlo do organskega zaupnika, bo
               pač po mojem predstavljal novo vlogo, lahko bo tudi menjal ljudi v samem nadzoru in
               tudi to v nadzornem svetu ne moti nobenega.</p>
               <p>Še kaj dodati?</p>
            </sp>
            <sp xml:id="SDT7-KZNJF-nujna-33-2017-12-01.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Predsednik uprave, gospod Blaž Brodnak, izvolite.</p>
            </sp>
            <sp xml:id="SDT7-KZNJF-nujna-33-2017-12-01.sp34">

               <speaker>BLAŽ BRODNJAK:</speaker>

               <p>Najlepša hvala.</p>
               <p>Dober dan tudi v mojem imenu!</p>
               <p>/ močno kašlja/ Vsem se opravičujem.</p>
               <p>Za nas je predvsem pomembno, da dobimo predvidljiv strateški srednjeročni okvir. Kako
               bo banka poslovala v prihajajočem obdobju. Izjemno cenimo napore finančnega
               ministrstva, ki se je dejansko potrudilo, da nas razume, da razume ključne izzive
               banke in da razume ključne izzive okolja in če pride sedaj do dogovora, ki bo
               dejansko banko razbremenil zavez Evropske komisije iz državne pomoči podeljene leta
               2013, je to za banko verjetno najpomembnejši mejnik zadnjih 20 let. Neodvisno od
               lastništva. Se pravi mi se ne opredeljujemo do porekla lastništva. Pričakujemo
               odgovorno lastništvo, odgovorno lastništvo sem mislil seveda korporativnega
               upravljanja, ki zagotovi neodvisni profesionalni nadzor in neodvisno profesionalno
               upravljanje institucije, se pravi na ravni upravljavskega organa tako nadzornega
               sveta kot uprave. Na drugi strani nas seveda rahlo obremenjujejo obremenitve glede
               nadgrajevanja, ampak to je stalna tema o kateri nima smisla izgubljati besed. Tudi to
               bo treba na neki točki nasloviti zagotovo, ker nam odhajajo talenti <stage>(?)</stage>, ampak ne bi
               tega zdaj izpostavljal posebej. In ta predvidljiv strateški okvir srednjeročni je za
               nas seveda izjemno pomemben. Gospod namestni guverner je omenil potencialne seveda
               učinke morebitne zahteve po odprodaji hčerinskih bank. Mi to ocenjujemo kot
               kardinalni ukrep, ki bi radikalno oškodoval interese slovenskih davkoplačevalcev. To
               povem zelo jasno in na glas. To je sistemska institucija. NLB trdim je najpomembnejša
               sistemska finančna institucija, ne samo v Sloveniji, ampak je v celotni regiji temu
               tako. Zakaj? Zato, ker je to največja bančna skupina, ki ima tudi sedež v tej regiji
               in izključni strateški interes v tej regiji. Mi ne menjamo strategij na 6-mesečni
               bazi, zato ker bi se malo šli zdaj poslov v Južni Ameriki in Aziji, naši trgi so
               jugovzhodni evropski trgi, trgi nekdanje Jugoslavije in tukaj je 6 od naših 7 bank v
               sistemu, v naši skupini, uradno sistemsko pomembnih institucij. Mi v Sloveniji, ne
               vem, če veste to vsi, upravljamo s 75 % vse gotovine, mi opravljamo s 60 % gotovine v
               Makedoniji tudi, če tega morda ni vedel. 35 % vseh plačil preko POS terminala poteka
               preko naše mreže. Preko naše banke v Makedoniji. 4 od naših 6 bank v 20 letih nikoli
               niso poslovali z izgubo, kljub temu, da smo imeli zgodovinsko najslabše razmere
               dejansko v zadnjih desetletjih. Tri od šestih bank so po vseh strukturnih kazalnikih
               daleč najboljše banke na trgu kjer poslujejo. Daleč najboljše banke na trgu kjer
               poslujejo. To so izjemno pomembni podatki. <stage type="mag"/><stage>(nadaljevanje)</stage> Če gledamo to so trgi Makedonije, Kosova in Bosne
               Hercegovine, celoti gledano, tudi če seštejemo obe banki, imamo tam operacijo, ki je
               po relativni profitabilnosti, po deležu starih posojil, po strukturi bilance daleč
               najbolj zdrava operacija na trgu. To so pomembni sistemski atributi. Nova ljubljanska
               banka, skupina predstavlja izjemno pomemben potencial za vodenje interesov
               slovenskega gospodarstva v tej regiji. Mi ne moremo soliti pameti Avstrijcem in
               Italijanom, v tej regiji pa smo slišani, poslušani in nas cenijo.</p>
               <p>Mi imamo poslovni model, ki seveda tudi predstavlja to, da tudi jaz kot predsednik
               uprave obiskujem stranke v tej regiji, osebno. Predsednika uprave Unicredita nikoli
               ne bodo srečali / nerazumljivo/ mednarodne institucije in na ta način verjamem, da
               smo mi tisti, ki lahko dolgoročno vzdržno dejansko partner tej regiji, gospodarstvu
               in prebivalstvu. Se pravi kot rečeno, imeli smo dve ponesrečeni avanturi v črni gori
               in Srbiji, ampak zaradi napačnih odločitev v Ljubljani, ne zaradi tega, ker nismo
               imeli dobre baze tam. To sta tudi sedaj pomembni informaciji za izboljšanimi
               rezultati vsako leto in na ta način predstavljajo v tem letu že praktično 90
               milijonov čistega dobička skupine.</p>
               <p>To je izjemno visoka številka. Celotna skupina zdaj posluje dejansko, ravnokar sem se
               vrnil iz strateške konference, kohezivno, z enotno znamko, blagovno znamko in zdaj
               seveda računamo, da bomo s temi dodatnimi ukrepi v smislu vlaganja v prepoznavnost,
               še izboljšali te položaje na teh trgih in na ta način lahko dejansko postanemo ne
               samo regionalni specialist, kar je eden od stebrov naše strategije, da smo dejansko
               regionalni specialist, postanemo tudi regionalni prvak. Letošnji rezultati finančni
               smo že v tej ligi. Če boste pogledali dobičkonosnost največjih gospodarskih sistemov
               v regiji nekdanje Jugoslavije, boste videli, da se bo NLB uvrstila v top 3 ali pa top
               5 zagotovo. Se pravi z družbami, ki imajo sedež v tej regiji. In to je izjemno
               pomembna pozicija in ima izjemen potencial za nadaljnji razvoj, zato, ker to dosegamo
               z omejitvami, ki so merodajne omejitve. Mi ne smemo čezmejno financirati. Mi ne smemo
               nič kupiti. Mi se moramo omejevati pri minimalnem donosu na kapital pri posamičnem
               poslu. Mi se bomo morali ugašati lizing kooperacijo <stage>(?)</stage>, kot sistemska institucija.
               Factoring in podobne stvar. Se pravi to so vse osnovne finančne storitve, ki so lahko
               visoko donosne, če jih delaš prav, ne na način kot so se počele v preteklosti, ampak
               če jih delaš prav. V zadnjih petih letih, jaz imam sedaj peto obletnico delovanja v
               hiši, moram reči, da smo prišli do popolnega preobrata. Leta 2013 sem podpisal na
               žalost zgodovinsko najslabšo bilanco v zgodovini tega naroda, minus 1,4 milijarde
               evrov, no letos bom pa z največjim veseljem in ponosom podpisal najboljšo bilanco v
               zgodovini slovenskega naroda, v smislu dobičkonosnosti, čiste absolutne
               dobičkonosnosti in pričakovanega izplačila dividende in to je nekaj seveda na kar smo
               ponosni in če pridemo zdaj preko pogajalskega procesa z Evropsko komisijo do tega, da
               se nas razbremeni poslovnih spon, ki jih imamo zaradi zavez, je to za nas seveda
               dodatna spodbuda, enormen emocionalni mejnik, ki bo to institucijo uradno iz bolnika
               prekvalificiral v nekoga, ki je uspešno zaključil program prestrukturiranja. To
               pomeni, da bodo rating agencije verjetno naslednjo pomlad nas uvrstile ponovno v
               investicijski razred, kar je dodatno seveda spodbuda, da bomo lahko v slovensko
               gospodarsko sprejemali globalno, ker bomo sprejemljivi za vse, ker bomo v tem
               investicijskem razredu in na ta način dejansko bomo lahko dosegali še pomembnejše
               učinke.</p>
               <p>Tako da kot rečeno, ko vzamem lastništvo, mi lastništva ne jemljemo kot omejitev,
               kakršnokoli že je, ker banko vodimo neodvisni profesionalci, trdim, da z nadzornim
               svetom, kot je sestavljen, imamo kvalificiran dialog. Vse pomembne, najpomembnejše
               odločitve nadzorni svet upravi potrdil v zadnjih petih letih, kar pomeni, da
               verjamem, da deluje tudi nadzorni svet profesionalno in neodvisno. Na ta način
               dejansko poslujemo na higieničen način, če gospe odgovarjam, jaz sem edini Slovenec v
               upravi, imam Nemca, Avstrijca in Madžara v upravi kot kolege, v nadzornem svetu so pa
               štirje tujci, ampak v zadnji fazi prestrukturiranja slovenskega gospodarstva, to ni
               pomenilo, da nismo imeli srca in glave v Ljubljani. Imeli smo srce in glavo v
               Ljubljani. In zame je najpomembnejša stvar, ne glede na to kakšna bo končna oblika
               lastništva, to, da bo sedež Nove ljubljanske banke skupine, ki bo ostala Nova
               ljubljanska banka skupina, v Ljubljani. Sicer pa mi je popolnoma vseeno kdo je
               lastnik. To je najpomembnejše za slovensko gospodarstvo in za interese slovenskega
               gospodarstva in posledično tudi za interese slovenskega naroda. Veselim se sedaj,
               prvič, da bomo relativno hitro dobili razjasnitev tega vprašanja do konca, decembra
               računamo, da se bo to zgodilo in na drugi strani potem, da bomo imeli predvidljivejši
               srednjeročno okvir kar se tiče zavez korporativnega upravljanja. Kot rečeno, nas ni
               strah v upravi, tudi sprememb v tem upravljavskem organu. Potencialno ne vem, če bo
               prišlo do sprememb v nadzornem svetu, mi smo predstavili zgodbo Nove ljubljanske
               banke skuine globalno najuglednejšim investitorjem. <stage type="mag"/><stage>(nadaljevanje)</stage> Imeli smo to priložnost, ker smo pač že šli na tiste
               informativne, tako imenovane road showe in tam so nas poslušali dejansko
               najuglednejši svetovni globalni investitorji in so nam pritrdili, da imamo dobro
               zgodbo, da smo dejansko zgodba o uspešni transformaciji omembe finančne skupine.
               Trdim, da je ena vzorčnih v Evropi. Mi smo delež starih posojil iz 30 % spustili
               letos konec leta blizu 7 %. To je enormen napredek. Poslovno gledano smo se pa
               revitalizirali. Še vedno delujemo v Evro okolju, v Sloveniji, kjer obrestne marže
               padajo, vendar to nadomeščamo z izjemno ugodnimi trendov državah zunaj Slovenije, z
               višjimi maržami, bistveno višjimi maržami, z dvoštevilčnimi stopnjami rasti pri
               poslovanju s prebivalstvom in naposled imamo tudi v Sloveniji ugodnejše razmere, kar
               pomeni, da tudi v Sloveniji zdaj dosegamo lepe stopnje rasti pri varstvu, kar pomeni
               da dejansko gradimo vrednost instituciji. Čas za privatizacijo je ugoden, ker so
               finančni trgi takšni kot so. V tem trenutku so izjemno ugodne razmere, bi verjetno se
               dalo iztržiti ceno, ki bi zagotovila tudi vračilo celotne državne pomoči, pa bi še
               mogoče lahko bila država lastnik 25 % deleža. Tako so ugodne razmere v tem trenutku,
               ki bi morale biti izpolnjene seveda določene predpostavke. Seveda pa razumemo in
               spoštujemo drugačne usmeritve lastnika. Mi smo v banki pripravljeni. Mi smo v banki
               pripravljeni na način, da ko dobimo inštrukcijo, da moramo sprožiti aktivnosti, smo
               lahko dejansko pol leta v zaključku procesa.</p>
            </sp>
            <sp xml:id="SDT7-KZNJF-nujna-33-2017-12-01.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Brodnjak, izvolite.</p>
            </sp>
            <sp xml:id="SDT7-KZNJF-nujna-33-2017-12-01.sp36">

               <speaker>BLAŽ BRODNjAK:</speaker>

               <p>Saj jaz bom zaključil. Ključno vprašanje gospoda Vrtovca je bilo ali smo
               pripravljeni. Da! Banka je zelo dobro pripravljena na proces privatizacije. Jaz bi se
               mogoče malo bolj pohvalil kot … Predsednik nadzornega sveta je bil zadržan. Ampak smo
               v zelo dobri kondiciji, rezultati so res dobri, vendar so lahko še veliko boljši, če
               se razbremenimo teh spon, ki jih imamo v okviru zavez. Če se to razbremeni, potem vam
               pa povem z največjim ponosom, da bo to postal regionalni prvak.</p>
               <p>Hvala lepa.</p>
            </sp>
            <sp xml:id="SDT7-KZNJF-nujna-33-2017-12-01.sp37">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa gospod Brodnak.</p>
               <p>Ja gospa ministrica, želeli ste še enkrat besedo, vam jo dajem. Glejte, gospod
               Brodnak pravi, časi za privatizacijo so ugodni, vi pa greste v Bruselj in pravite
               časi niso ugodni ali pa Vlada pa pravi, da niso ugodni. Kaj je razlog potem? Gospod
               Brodnak je ravnokar rekel, časi za privatizacijo so ugodni.</p>
            </sp>
            <sp xml:id="SDT7-KZNJF-nujna-33-2017-12-01.sp38">

               <speaker>MAG. MATEJA VRANIČAR ERMAN:</speaker>

               <p>Gospod predsednik, prosila sem še enkrat za besedo, ker bi rada zelo jasno pojasnila
               razliko med kompenzacijskimi ukrepi in ukrepom prodaje filial Nove ljubljanske banke
               v drugih državah zahodnega Balkana. Prodaja filial nikdar ni bila tretirana kot
               kompenzacijski ukrep in iz odločbe Evropske komisije jasno izhaja, da je to
               alternativni ukrep prodaji. Zaradi tega danes, ko govorimo o možnosti podaljšanja
               roka za privatizacijo in kompenzacijskih ukrepih, ki so s tem povezani, v smislu
               upravljavskega zaupnika, ne moremo in ne pristajamo, da bi se v teh pogovorih o
               določitvi morebitnih dodatnih kompenzacijskih ukrepov, ukrepih, ta zaveza oziroma ta,
               recimo sankcija prodaje filial v na zahodnem Balkanu, prekvalificirala v
               kompenzacijski ukrep. To smo Evropski komisiji tudi zelo jasno povedali, da je to za
               nas opcija, ki ni sprejemljiva. Nova ljubljanska banka mora ostati regionalna
               finančna institucija in vsa naša prizadevanja gredo v smer, da to tudi zagotovimo.
               Kar se tiče ekonomskih okvirjev in tržnih pogojev za privatizacijo, drži to kar je
               povedal predsednik, da so finančni trgi v tem trenutku zelo ugodni, da omogočajo
               prodajo po cenah, ki je lahko zelo bom rekla finančno izdatnejša kot kadarkoli
               doslej, vendar ostajajo posamezni okvirji še vedno problematični, ostaja še vedno
               odprto vprašanje kako bi problem prenesenih vlog hrvaških varčevalcev vplival na
               prodajno ceno. Ta še vedno ostaja odprt. Ostaja odprto vprašanje časovnega pritiska
               za prodajo. To o čemer se pogovarjamo z Evropsko komisijo je določitev skrajnih
               rokov. <stage type="mag"/><stage>(nadaljevanje)</stage> Kdaj pa
               dejansko pride do začetka postopka prodaje, je pa potem odvisno od najrazličnejših
               okoliščin. In če ste dobro slišali zaključek tudi izvajanja predsednika uprave,
               povedal je, da če se jih razbremeni spon in se jim omogoči, da v naslednjem letu
               lahko začnejo poslovati brez omejitev glede tega poslovnega dela danih zavez, lahko
               zagotovijo še boljše rezultate, kar pomeni seveda v nadaljevanju za nekoliko
               odloženo, odložen začetek privatizacije še ugodnejše rezultate tudi za lastnika.</p>
               <p>Hvala.</p>
            </sp>
            <sp xml:id="SDT7-KZNJF-nujna-33-2017-12-01.sp39">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Gospod Brodnak, izvolite.</p>
            </sp>
            <sp xml:id="SDT7-KZNJF-nujna-33-2017-12-01.sp40">

               <speaker>BLAŽ BRODNJAK:</speaker>

               <p>Če smem samo eno stvar še zaprosit slovensko politiko generalno. Kot rečeno, mi smo
               sistemska institucija, na drugi strani smo pa v lasti slovenskega naroda. In zelo
               lahkotno se opleta z raznimi izjavami, pavšalnimi trditvami, nepreverjenimi dejstvi,
               ne vem, se jo črni kot bankomat, smo seveda bankomat slovenskemu prebivalstvu, 75 %
               gotovine slovenske zagotavljamo na vsej bankomatski mreži, ampak to banko vodimo – in
               to govorim zdaj v imenu vseh zaposlenih – odgovorno, profesionalno, neodvisno in s
               ponosom in s spoštovanjem do institucije, ki je tudi v naši lasti, in bi res cenili,
               če lastnemu premoženju zmanjšujemo vrednosti.</p>
               <p>Hvala lepa.</p>
            </sp>
            <sp xml:id="SDT7-KZNJF-nujna-33-2017-12-01.sp41">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Jaz nimam dodatnih razpravljavcem, najbrž jih bom imel. Ampak ja, podatek najbrž je
               točen iz enega izmed slovenskih časopisov. V zadnjih 10 letih, od leta 2007 dalje so
               davkoplačevalci dali v Novo Ljubljansko banko 2 milijarde 358 milijonov in 100 tisoč
               in dobili 107 milijonov dividend. Pač na dolgi rok je to to. Jaz tukaj ne dajem, ne
               naslavljam to na to upravo, na ta nadzorni svet, ampak za zadnjih 10 let je jasno, da
               so dali 2 milijarde 358 milijonov, 107 milijonov so pa dobili nazaj. Se pravi
               vprašanje je seveda ob tem, ali, če govorimo o hrvaških varčevalcih, prvič seveda,
               koliko bo tega bremena, kako bo vplivalo to na samo banko in – kot vem – nekatere
               sodbe hrvaških sodišč so že take, da dejansko bo to vplivalo na poslovni rezultat
               banke in seveda na bonitete in tako naprej. Če govorite o tem seveda, ministrica. Vi
               ste tukaj odprli zdaj te vloge. Koliko jih je, koliko je potencialno dejansko
               obveznost iz tega, kaj to pomeni za banko, če zdaj tone, ker nekaj časa niso bili v
               redu pogoji za prodat, to je še pred pol leta mogoče ali pa 3 mesece nazaj ti pogoji
               niso bili, zdaj kar so pač prišli. Saj, bom rekel, veste, te zadeve so jasne že dolgo
               časa, že nekaj mesecev in vi jih poznate tudi težave z hrvaškimi varčevalci, katere
               ste vi prva tukaj omenili. Tako da, a veste, tukaj jaz ne rečem, kot slišim, banka je
               v dobrem položaju finančnem, pogoji so odlični, to mora itak banka dati v svoje
               bilance, če obstajajo potencialne obveznosti do hrvaških varčevalcev, ve se, lahko se
               jih oceni, koliko jih je, to je vse znano in to vejo vsi, ampak bom pa tako rekel,
               glejte, potencialni investitorji in koliko lahko to slabi banko. Ampak ti, to bo tudi
               čez 3 leta, tudi čez 2 leti, tudi to Evropska komisija ve o tem. To ni nič takega, da
               ne bi bilo lahko del prodajne cene. Zdaj meni seveda niste odgovorili, spoštovana
               ministrica, kaj seveda to pomeni za verodostojnost, kaj pomeni ta dodaten
               upravljavec, kaj pomeni to za SDH, kaj pomeni to za Slovenijo. Glejte, ker jaz mislim
               seveda tako, da vi res ste začeli s tem, ja, 1. 1. je dan d, 1. 1. 2018 je dan d in
               takrat bo Evropska komisija seveda lahko odreagirala in rekla, ta zaveza ni
               izpolnjena in ta obljuba ni izpolnjena, obljuba, seveda jaz tukaj govorim v
               simbolično, pogodba in to, kar se je Slovenija pisno zavezala in odstopila potem,
               odstopa od tega. Vlada je rekla, mi tega ne bomo zdaj naredili, dali smo obljubo,
               ampak tega ne bomo naredili in <stage type="mag"/><stage>(nadaljevanje)</stage> različne razloge. Kot jaz razumem tudi, ni razumevanja s
               strani Evropske komisije v polni meri do tega, do privatizacije oziroma do
               kakršnihkoli odlogov. Dolgo časa ste v bistvu rabili, da ste prišli do tega, da so se
               dejansko, bom rekel, nek dialog vzpostavil, nek dialog, ampak oni diktirajo zdaj
               tempo, oni imajo vse te, če želite, balkanske banke v rokah, oni lahko, zaenkrat ni
               nobenega drugega dokumenta, da ne bi mogli oni insistirat na prodaji. Drži? A imamo
               kakšen drug dokument od tiste zaveze, ki smo ga dali, ko smo evropsko, ko smo državno
               pomoč dejansko prejeli? Jaz tega dokumenta, da bi ga Vlada sprejela, da bi ga potrdil
               Državni zbor, dejansko ne poznam, so pa tukaj zdaj pogajanja, vaše poti v Bruselj in
               tako naprej, ampak tukaj, tukaj dejansko zdaj… Glejte, kompromis, vi govorite o tem
               kompromisu. Kakšen kompromis je to? Med čem je ta kompromis? To me zanima. Vi ste
               govorili o kompromisu. V čem je ta kompromis? Mi bomo zdaj odložili prodajo, ki smo
               se jo zavezali dati Evropski komisiji. Vprašanje je, če bo seveda ta obveznost do
               hrvaških varčevalcev prišla, kaj se bo potem z banko zgodilo. A bomo potem naslovili,
               bo Evropska centralna banka preko Banke Slovenije naslovila dodatno dokapitalizacijo?
               Saj zadeve so več ali manj jasne. Vi lahko postrežete s številkami, kaj to pomeni za
               banko, ali pa predstavnik Banke Slovenije lahko pomeni, kaj to pomeni za poslovanje
               Nove Ljubljanske banke. A bo potrebna, če dejansko smo dolžni plačati vse hrvaške
               plačevalce, sodbe grejo v smer, da jih bomo morali plačati, so negativne za
               Slovenijo, dodatno dokapitalizacijo za državo. / oglašanje iz dvorane/ Boste dobili
               besedo, ja. To je vprašanje v bistvu. Kaj to dejansko pomeni? In kakšen kompromis je
               to ministrstva? Tako da, glejte, vi pravite, povsem normalno je, da se pogajamo in
               tako naprej. Mislim, povsem normalno je, da se držimo obvez in zaradi tega me to
               zanima, kaj to pomeni za verodostojnost Slovenije v tem pogledu z očmi Evropejcev. In
               še enkrat, Slovenci so v zadnjih 10 letih v banko dali 2 milijarde 358 milijonov in
               dobili od tega 107 milijonov dividend, država je dobila 107 milijonov. In vsi
               državljani in državljanke, katerih banka je, plačujejo, so plačali poleg teh 2
               milijarde 358 milijonov, so plačevali še vse obresti od morebitnih kreditov. Vi pa
               veste, da temeljni zaslužek banke je ena razlika v obrestni meri, če govorimo o
               obrestnih prihodkih, in od depozitov je znatno nižja obrestna mera. Se pravi
               davkoplačevalci, ki so tudi kreditojemalci, plačujejo banko na razliki v obrestih,
               plus še v dokapitalizaciji. Zaradi tega, glejte, jaz verjamem, da se je korporativno
               upravljanje izboljšalo, ampak to korporativno upravljanje, kot kaže, ni zadosti dobro
               za Evropsko komisijo ali pa nimamo, če govori o, da rabimo neodvisnega upravljavca.
               Veste, tukaj se mi zdi, da govorimo o dveh, o različnih merilih. Zaradi tega, ne vem,
               mi lahko pokličemo tudi evropsko komisarko na to sejo, da nam pa mogoče Evropska
               komisija razloži, v čem je zdaj ta težava. Ampak kakorkoli, glejte, to pač, noben se
               ni prijavil k besedi. Jaz zdaj vam dam zdaj besedo…</p>
            </sp>
            <sp xml:id="SDT7-KZNJF-nujna-33-2017-12-01.sp42">

               <speaker>DR. FRANC TRČEK (PS Levica):</speaker>

               <p>/ izklopljen mikrofon/ Jaz sem se prijavil k besedi.</p>
            </sp>
            <sp xml:id="SDT7-KZNJF-nujna-33-2017-12-01.sp43">

               <speaker>PREDSEDNIK MAG. ANDREJ ŠIRCELJ:</speaker>

               <p>… gospa ministrica. Ja, gospod Trček, vi ste mene motili, pa prosim, da če nekdo
               govori, da takrat, seveda prosim, ne motite tistega, ki govori.</p>
               <p>Gospa ministrica ima besedo.</p>
            </sp>
            <sp xml:id="SDT7-KZNJF-nujna-33-2017-12-01.sp44">

               <speaker>DR. FRANC TRČEK (PS Levica):</speaker>

               <p>/ izklopljen mikrofon/ Postopkovno.</p>
            </sp>
            <sp xml:id="SDT7-KZNJF-nujna-33-2017-12-01.sp45">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite, gospod Trček, postopkovno.</p>
            </sp>
            <sp xml:id="SDT7-KZNJF-nujna-33-2017-12-01.sp46">

               <speaker>DR. FRANC TRČEK (PS Levica):</speaker>

               <p>Glejte, gospod predsedujoči.</p>
               <p>Zgolj prijavil sem se k besedi, ker imam po poslovniku pravico. Nisem vas motil, so
               pa gospe tukaj prej šle<stage type="mag"/><stage>(nadaljevanje)</stage>
               malo v »plavderaj« in so nekoliko bolj motile s teh potem opozoril. Prosim vas lepo,
               da se malo umirite.</p>
               <p>Hvala.</p>
            </sp>
            <sp xml:id="SDT7-KZNJF-nujna-33-2017-12-01.sp47">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Trček, jaz vodim sejo in sem, ni mi treba govoriti, kaj naj se umirim ali ne,
               in bom vodil sejo naprej. Vi ste… / oglašanje iz dvorane/ takrat, ko sem jaz, takrat,
               ste govorili.</p>
               <p>Najprej ima besedo gospa ministrica, potem ste na vrsti vi.</p>
            </sp>
            <sp xml:id="SDT7-KZNJF-nujna-33-2017-12-01.sp48">

               <speaker>DR. FRANC TRČEK (PS Levica):</speaker>

               <p>/ izklopljen mikrofon/ Hvala.</p>
            </sp>
            <sp xml:id="SDT7-KZNJF-nujna-33-2017-12-01.sp49">

               <speaker>MAG. MATEJA VRANIČAR ERMAN:</speaker>

               <p>Hvala lepa za besedo še enkrat.</p>
               <p>Že v svojem prvem odzivu sem opozorila, da so se informacije, s katerimi smo
               razpolagali v različnih fazah postopka, priprave postopka prodaje banke, da smo imeli
               zelo nasprotujoče si informacije o tem, kako bo breme iz preteklosti, torej breme v
               zvezi s prenesenimi hrvaškimi vlogami, vplivalo na prodajno ceno. In celoten obseg
               teh obveznosti, ki lahko odpadejo na Novo Ljubljansko banko zaradi tega, ker hrvaška
               stran ne izpolnjuje oziroma ne spoštuje mednarodne oziroma meddržavne pogodbe, tako
               sporazuma o sukcesiji kot tudi memoranduma o soglasju, in iz dokumentacije, iz
               poslovni poročil NLB izhaja, da je celotna potencialna obveznost iz tega naslova 172,
               dobrih 172 milijonov, temu je treba prišteti potem še obresti, ki na Hrvaškem tečejo
               drugače kot pri nas. Vemo, da pri nas se ustavi te obresti, ko dosežejo višino
               glavnice, pri njih ne. Tako da je skupna obveznost zdajle v tem trenutku že znatno
               višja. Omenila sem tudi…</p>
            </sp>
            <sp xml:id="SDT7-KZNJF-nujna-33-2017-12-01.sp50">

               <speaker>PREDSEDNIK MAG. ANDREJ ŠIRCELJ:</speaker>

               <p>/ izklopljen mikrofon/ To pa je?</p>
            </sp>
            <sp xml:id="SDT7-KZNJF-nujna-33-2017-12-01.sp51">

               <speaker>MAG. MATEJA VRANIČAR ERMAN:</speaker>

               <p>400 milijonov.</p>
               <p>Omenila sem tudi, da bi lahko, da bi v, da nam je bilo v zadnjem trenutku pred
               začetkom končnega koraka privatizacije, da mi je bila prezentirana informacija, da bi
               lahko ta obveznost zbila ceno banke za celotno vrednost, za 400 milijonov, ker bodo,
               ker bi investitorji to vključili v ceno, ki bi jo v postopku prve javne prodaje
               delnic v bistvu ponudili. To bi pomenilo za državo, da bi izgubila v bistvu dvakrat.
               Enkrat zaradi tega, ker bi morala se, ker bi morala prodati državno premoženje po
               ceni, kjer bi bila ta cena že nižja zato, da se kompenzira za teh 400 milijonov.
               Poleg tega pa v bistvu slovenska stran ves čas vztraja, da je ta problem treba rešiti
               na meddržavni ravni. Torej bi v prihodnje, ko bi prišlo do razrešitve tega, lahko
               prišlo tudi do tega, da vsaj del obveznosti mora ponovno prevzeti država. Zaradi tega
               je že od konec junija letošnjega leta, ko smo na Vladi sprejeli sklep, da ne podpremo
               predlaganega cenovnega razpona za IPO postopek, je ključen razlog v bistvu vpliv tega
               odprtega problema na ceno, ki bi jo lahko dosegli, in s tem na povračilo, ki ga, na
               katerega lahko davkoplačevalci računajo. Še enkrat, v pogovorih s komisarko nikdar ni
               bila izpostavljena kot problematična kredibilnost SDH ali kredibilnost sistema
               upravljanja z državnim premoženjem, tako kot je v Sloveniji zastavljen. Bilo je pa
               ves čas opozarjano, da je v letu 2013, ko so bile zaveze dane oziroma sprejete, da je
               bilo že skozi samo besedilo odločbe pripoznano, da je, da so slabosti upravljanja z
               državnim premoženjem pripeljale do situacije, v kateri se je banka pač v letu 2013
               znašla, in da je treba ta vprašanja dodatno nasloviti. V zadnjih pogovorih, ki smo
               jih imeli, je bilo jasno razvidno stališče komisije, da sistemski ukrepi, ki so bili
               sprejeti za to, da se izboljša korporativno upravljanje z državnim premoženjem,<stage type="mag"/><stage>(nadaljevanje)</stage> po mnenju komisije v
               primeru Nove Ljubljanske banke niso zadostni, zaradi tega ni komisija bila tista, ki
               bi zahtevala neodvisnega upravljavca, ampak smo mi bili tisti, ki smo to ponudili kot
               možno pot naprej. In zakaj kompromis? Če ne pride do nobene spremembe, potem s 1.
               januarjem odločba o dodelitvi državne pomoči preneha veljati. In kompromis je med to
               rešitvijo, ki predstavlja veliko negotovost tudi za banko, in pa dogovorom o
               spremembi zavez v smeri, kot je bila nakazana, in v smeri, kot začenjamo pogajanja na
               podlagi pooblastila, ki smo ga včeraj s strani Vlade dobili. Ta sprememba odločbe do
               konca letošnjega leta po našem mnenju predstavlja kompromis med sedanjo odločbo in
               prodajo do 31. 12. na eni strani in v bistvu prenehanjem veljavnosti nespremenjene
               odločbe z nepredvidljivimi posledicami na drugi strani.</p>
               <p>Hvala.</p>
            </sp>
            <sp xml:id="SDT7-KZNJF-nujna-33-2017-12-01.sp52">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>/ oglašanje iz dvorane/ Mislim sem, da če prej besedo Banki Slovenije, da odgovori na
               vprašanje, potem je tudi dr. Trček, samo kot predlagatelj imate prednost. Tako
               da…</p>
               <p>Najprej bom povedal, da Anita Koleša ne nadomešča več dr. Dragana Matića, ki je na
               seji, in da dr. Anže Logar nadomešča gospoda Janeza Janšo.</p>
               <p>Sedaj pa dam naprej besedo, da nekako zaključimo z gosti, gospodu Primožu Dolencu,
               namestniku guvernerja Banke Slovenije, da v bistvu odgovori, kaj pomeni teh 400
               milijonov za hrvaške varčevalce za Banko Slovenije, za Novo Ljubljansko banko v
               smislu morebitne dokapitalizacije.</p>
            </sp>
            <sp xml:id="SDT7-KZNJF-nujna-33-2017-12-01.sp53">

               <speaker>DR. PRIMOŽ DOLENC:</speaker>

               <p>Ja, na žalost v odprtem delu jaz ne bi operiral s številkami zaradi zaupnosti
               informacij. Lahko načeloma odgovorim, da odvisno od dinamike, bi rekel, vključevanja
               te, tega zneska v rezultat banke, če bi do tega prišlo, bi imelo to materialen vpliv
               na poslovanje banke v smislu izpolnjevanja bonitetnih zahtev. Toliko lahko v tem
               trenutku rečem. / oglašanje iz dvorane/</p>
            </sp>
            <sp xml:id="SDT7-KZNJF-nujna-33-2017-12-01.sp54">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, hvala.</p>
               <p>Mislim, ne vem, jaz govorim o podatku, ki ga je dala ministrica.</p>
            </sp>
            <sp xml:id="SDT7-KZNJF-nujna-33-2017-12-01.sp55">

               <speaker>DR. PRIMOŽ DOLENC:</speaker>

               <p>Dobro zdaj. O podatku, tukaj vidimo, da smo imeli zelo različne, nimamo izračunano,
               kakšen je to potencialni vpliv, pa mislim, da ne moremo, bi rekel, v javnem delu
               operirat s konkretnimi podatki, ker so zaupni.</p>
            </sp>
            <sp xml:id="SDT7-KZNJF-nujna-33-2017-12-01.sp56">

               <speaker>PREDSEDNIK MAG. ANDREJ ŠIRCELJ:</speaker>

               <p>Okej.</p>
               <p>Ministrica… / oglašanje iz dvorane/ Gospod Jernej Vrtovec… Ministrica, boste imeli
               še…</p>
            </sp>
            <sp xml:id="SDT7-KZNJF-nujna-33-2017-12-01.sp57">

               <speaker>MAG. MATEJA VRANIČAR ERMAN:</speaker>

               <p>/ izklopljen mikrofon/ Ja, ja.</p>
            </sp>
            <sp xml:id="SDT7-KZNJF-nujna-33-2017-12-01.sp58">

               <speaker>PREDSEDNIK MAG. ANDREJ ŠIRCELJ:</speaker>

               <p>… veliko možnosti.</p>
            </sp>
            <sp xml:id="SDT7-KZNJF-nujna-33-2017-12-01.sp59">

               <speaker>JERNEJ VRTOVEC (PS NSi):</speaker>

               <p>Hvala.</p>
               <p>Zdaj ministrica, poraja se ob vsem tem eno temeljno vprašanje, in sicer, prej sem vas
               spraševal glede, se pravi, pristojnosti upravljavca, potem pri morebitni prodaji čez
               3 leta in vi vsako to, na vsako to vprašanje sicer odgovorite zelo korektno, in sicer
               gre za izhodišča Vlade, usklajevanja z Evropsko komisijo pa še sledijo. Se pravi na
               takšen način govorite. Zdaj tukaj se poraja eno temeljno vprašanje pri tem zadnjem
               predlogu, in sicer so to le pobožne želje Vlade, kar se danes govori, kar se tudi
               piše v medijih, koliko tega je fakta in že usklajenega z Evropsko komisijo. Da ne
               bomo bili mi pred enim dejstvom, in sicer čez kakšne 3 tedne, 1 mesec imeli ponovno
               komisijo, pa bili seznanjeni z drugačnimi izhodišči zaradi tega, ker so bila ta
               izhodišča naša pobožne želje. Potem bomo mogli spet odpreti neko diskusijo, ki bo res
               škodovala najbolj Novi Ljubljanski banki. Zlasti, če to počnemo na takšen način. Če
               sem prav razumel tudi predsednika uprave, se pravi možnost je tudi priti do 1,5
               milijarde evrov, kolikor je bil zadnji vložek, kolikor se Nova Ljubljanska
                  banka<stage type="mag"/><stage>(nadaljevanje)</stage> reši spon v
               odnosu do Evropske komisije. Se pravi, da se ta vložek lahko povrne ob morebitni
               prodaji. / oglašanje iz dvorane/ Okej ja in tukaj … / oglašanje iz dvorane/ in tukaj
               je moje naslednje vprašanje, se pravi problem hrvaških varčevalcev, se pravi vlog, bo
               tudi čez tri leta in se bo upravljavec in Vlada, takrat morda kakšna druga, s to
               problematiko ravno tako srečala in za to problematiko smo mi vedeli že tudi prejšnje
               leto. Pa vsaj v okviru diskusij v Državnem zboru smo o tem zelo malo govorili.</p>
               <p>Govorili ste tudi o časovnem pritisku. Saj ključno je vprašanje zakaj smo prišli v
               časovni pritisk. Tudi zaradi naše lastne neučinkovitosti. Jaz sem vesel predvsem tega
               dejstva, da ta trenutek uprava reče »nam je vseeno kdo je lastnik, važno je, da mi
               lahko normalno, da se lahko normalno funkcionira in to je tisto ključno.« Verjamem,
               da bi lahko dosegla NLB še boljše rezultate, vsekakor pa je potrebno to zagato v
               odnosu do Evropske, mislim, ni zagata, hvala bogu, da je do te zagate prišlo, je pa
               treba to zgodbo rešiti. Jaz upam, da vse to kar ste omenili, če mediji pišejo glede
               te zadnje verzije, glede upravljavca, da to niso le, da je tudi kakšen fakt v vsem
               tem, da je že tudi kaj dogovorjeno, da ne bomo potem bili postavljeni vi in Nova
               ljubljanska banka ter slovenski varčevalci ali pa državljani, ki smo lastniki, pred
               nova dejstva.</p>
            </sp>
            <sp xml:id="SDT7-KZNJF-nujna-33-2017-12-01.sp60">

               <speaker>PREDSEDNIK MAG. ANDREJ ŠIRCELJ:</speaker>

               <p>Dr. Franc Trček, izvolite razprava.</p>
            </sp>
            <sp xml:id="SDT7-KZNJF-nujna-33-2017-12-01.sp61">

               <speaker>DR. FRANC TRČEK (PS Levica):</speaker>

               <p>Ja hvala za besedo.</p>
               <p>Lep pozdrav vsem skupaj!</p>
               <p>Z veseljem to poslušam, pa poslušal sem tudi prej v pisarni. Nisem bančnik, še
               ekonomist nisem, sem pa po osnovni izobrazbi naravoslovno-matematični tehnik, smer
               uporabna matematika in se o številkah rad koncizno pogovarjam.</p>
               <p>Še preden sploh začnem, bi vas pa prosil, zlasti ta državnozborski del politike.
               Glejte, vsi ki sedimo tukaj imamo vsaj visokošolsko izobrazbo univerzitetne smeri, če
               ne magisterij, če ne doktorat. In zdaj, če mi kdorkoli reče, vključno z vami
               predsedujoči, iz enega slovenskih časopisov in se navajajo neki podatki. Pa vsi tako
               radi »šinfate« čez FDV, bruc na FDV drugi teden ne more tako govoriti ampak mora reči
               ta pa ta podatek navajam iz tega pa tega časopisa na tej pa tej strani tega pa tega
               članka, pisal ga je ta pa ta novinar. Vsaj to. A veste in to jaz vam odkrito povem že
               poln »kufer« po treh in pol letih, da nam odbore »furajo«, kaj? Članki v časopisih.
               Potem se dajmo ugasniti. Potem dajmo ukiniti Državni zbor, pa to smrtno resno mislim.
               Ali da se sklicujejo vse na osnovi, da ne vem, nek »strokovc« v neki poslanski
               skupini malo pogleda klipinge. Taki ljudje absolutno ne bi smeli biti, a veste v
               gasilskem društvu soudeleženci, ne pa v Državnem zboru. Pa ne leti to konkretno na
               tebe predsedujoči, ampak leti na kar neko prečenje političnih strank.</p>
               <p>Drugič. Hrvaški varčevalci. Saj nimamo spomina zlate ribice. Dobro vemo kdo in kako
               je zakuhal to maslo hrvaških varčevalcev, ko se je takrat mislilo »ah, saj jih bomo
               pretentali«. Ampak žal določen del politike, ki je to zakuhala, še vedno je v
               politiki in na dolgo in široko modruje.</p>
               <p>Naprej, tukaj za istim mikrofonom kot sedi sedanja finančna ministrica, je sedela
               takrat kot kandidatka za ministrico brez resorja in sedanja evropska komisarka,
               Violeta Bulc. Ona je rekla, da ni nobene resne raziskave, ki bi potrjevala, da samo
               lastništvo je lahko plus ali minus. Jaz prihajam iz Levice, verjetno v 21. stoletju
               bomo imeli mešane lastniške strukture jin ene bodo bolj uspešne, druge bodo manj
               uspešne, kar je seveda odvisno od odgovornosti in po četrt stoletja lahko vemo zakaj
               smo, kjer smo, zakaj je gospod Brodnjak, pet let nazaj podpisoval kar je podpisoval.
               Zaradi tistega, kar jaz imenujem pajdaška fevdalizacija. Preveliki vpliv politike na
               bančni sistem v tem slabšalnem smislu.<stage type="mag"/><stage>(nadaljevanje)</stage> To je jasno moji devetletni hčerki, ne rabimo tukaj
               težkih, težkih filozofij okoli tega delati.</p>
               <p>Mi smo izvozno gospodarstvo. Smo. Imamo presežek v bilanci. Imamo. Če rečem Bavarska
               pa delno vezanost na avtomobilski grozd Slovaška, Češka, je gro našega izvoza vezan
               na to o čem je predsednik Nove ljubljanske banke govoril, predsednik uprave. Zdaj
               verjetno sem nek blazno šumasta država in politika bi se odpovedala neki taki
               sistemski banki. Zdaj, če gledamo evropsko monetarno unijo in vso to zgodbo, seveda
               gre za nekaj kar mi na Levici lahko imenujemo tudi kolonializacija. Čeprav ta banka s
               stališča gledano Evrope kot celote ni dovolj velika, je vseeno neka diskrecijska
               pravica, da v vsaki državi, ali je to Slovenija ali Estonija ali bi bila to Črna
               gora, če bi bila v EU, tri največje banke, Evropska centralna banka vzame pod svojo
               kapo in je potem tam posredno Banka Slovenije notri prisotna ali Banka Črne gore ali
               česarkoli že, kot je. To je enostavno zelo jasna zgodba. A veste in potem, če se mi
               pogovarjamo, ko to poslušam, se spomnim tistega nekega znanega dogodka na znanem
               kraju z znano sestavo 12 let nazaj avgusta, če se ne spomnim, pa imamo zdaj zgodbo
               Mercatorja. Ampak zdaj boste spet tisti, ki ste to zakuhali, nabijali. Verjetno nekdo
               mora biti zelo neumen, da naredi to z Mercatorjem kar naredi, ker imaš tam dnevni
               cash flow, pa to bi vedel tudi, ne vem, če bi se ukvarjal samo s humanistiko brez
               matematike zraven.</p>
               <p>Isto zgodbo imamo zdaj tukaj in te podatke poznam, ki so v bistvu bili povedani in
               ravno nekako izhajajoč iz tega, smo v Levici proti prodaji, proti tovrstni
               privatizaciji. Nehajmo se slepiti. Tukaj imamo neko tako resno, ne le ideološko,
               imamo v bistvu narodno, gospodarsko vprašanje, ki se ga pri nas prepogosto zlorablja,
               ker imamo na eni strani desnico, jaz se ne bom spuščal v to ali jim kdo to narekuje,
               dajmo čim prej predati, to naj počnejo raziskovalni novinarji, imamo neko bolj
               social-demokratsko do levo prečenje oziroma ga niti nimamo več, ker sem sam tukaj in
               imamo SMC, ki nekje skače in kibicira vmes. In to je v osnovi ta zgodba. Je v lasti
               slovenskega naroda, v bistvu je v lasti državljank in državljanov, če se tako izrazim
               in naša odgovornost je, da se glede tega izhajajoč iz tega kar sem povedal dosti bolj
               odgovorno vedemo, kot so se vedle dosedanje politike. A veste, zdaj nekako lahkotno
               mahati »a zdaj je najboljši čas, dajmo prodati,« sočasno strašiti s tem, zlasti
               tisti, ki ste delno so zakuhali teh štiristo ali koliko milijonov hrvaških
               varčevalske problematike, »aha glejte, če ne bomo tega naredili, nas bo to še bolj
               teplo po glavi,« je in to je ne le stališče Levice, tudi moje osebno stališče.
               Skrajno neodgovorno.</p>
               <p>Zdaj pa, da ne bom predolg, če bi bilo tako zelo vseeno kakšna je lastniška struktura
               bank, potem lastna lastniška struktura bank v Nemčiji ne bi bila takšna kot je. Pa se
               slovenska desnica zelo hodi izobraževati v Nemčijo. A veste in ne mi prosim neko
               domoljubje, za družine gre, gor in dol, ker sem že na robu, da ne rečem česa. In če
               bi se resno hoteli pogovarjati o tem, se strinjam z vice guvernerjem, bi se to morali
               pogovarjati na zaprti seji, ker a veste, to gleda vsaka ambasada, ki približno da kaj
               nase. V vsaki ambasadi imajo človeka, ki dosti bolje govori Slovenščino in bolj
               pravilno kot jaz. Ali pa še kdo drug. Mi se gremo pa neko, upam si trditi, pretirano
               ceneno politično šarado glede te zelo, zelo, zelo pomembne, zelo pomembne zgodbe.
               Okej, mislim, po Poslovniku je to seveda dopustno, je pa politično <stage type="mag"/><stage>(nadaljevanje)</stage> v bistvu skrajno neodgovorno.</p>
               <p>Zdaj imel bi tudi neko konkretno vprašanje za gospo ministrico. Vi ste sama rekla
               upravljavec zaupnik, upravljavski zaupnik, izbran na mednarodnem razpisu. Kdo plus
               kako bo soodločal pogoje tega razpisa? Razpisne pogoje. Tudi kaj naj bi bili v teh
               razpisnih pogojih, a veste. Sem se pogovarjal z državno sekretarko Norveške, ki sedi,
               na koliko? Več kot tisoč milijard dolarji. Tam se zelo resno pogovarjajo o razpisnih
               pogojih. Zelo resno se pogovarjajo o vsem državnem premoženju. Po navadi je to, ko
               pridejo z dopustov, delajo analizo in so rekli, da se do februarja naslednje leto
               sploh o ljudeh ne pogovarjajo. Pogovarjajo se o tem katera znanja jim manjkajo, kaj
               potrebujejo, kje so zapeli, kaj bodo našli doma in kaj ne. Verjetno bi bil to tudi za
               neko resno razpravo, ki bi jo bilo dobro tudi opraviti na zaprti seji. Pa ne zaradi
               tega, jaz sem prvi za transparentnost vsega, da ne bodo državljanke in državljani
               narobe razumeli, ampak zato, ker pogajalske pozicije si izdajaš. A veste, mi se o tej
               tematiki pogovarjamo nekako tako, kot neki igralci pokra, ki še dobro ne znajo igrati
               pokra, v bistvu bi pa to morali izvesti, če izpeljem metaforo, kot tarok, ker seveda
               vedno šteješ taroke, ker drugače to ni tarok. In tukaj se mi zdi, a veste, to vse
               skupaj ena tragedija. Ne bom zdaj te seje vleke. Upam, da bo ministrica odgovorila na
               to vprašanje, smo pa morali predhodno prekiniti sejo odbora z EU, ker smo tudi imeli
               stališča za ECOFIN tudi o slabih dolgovih in tam bi ministrico nekako pričakoval, da
               je v stališču Slovenije tudi navedeno glejte mi smo bili takrat poskusni zajček, pa
               je prišlo do tega in tega, nekako tudi ta malo bolj afirmativna drža ali če hočete
               tudi boksarska in ne želimo si še, da bi kdo bil v tej neki vlogi. Zdaj tisti ljudje,
               ki so pa bili soudeleženi in pri tem, da je gospod Brodnjak podpisoval kar je
               podpisoval pred petimi leti in pri nastanku problema hrvaških varčevalcev, njim pa
               svetujem končno avtorefleksijo.</p>
               <p>Hvala.</p>
            </sp>
            <sp xml:id="SDT7-KZNJF-nujna-33-2017-12-01.sp62">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam dr. Trček.</p>
               <p>Želi še kdo besedo? Mag. Alenka Bratušek.</p>
            </sp>
            <sp xml:id="SDT7-KZNJF-nujna-33-2017-12-01.sp63">

               <speaker>MAG. ALENKA BRATUŠEK (PS NP):</speaker>

               <p>Ne vem, jaz mislim, da bolj kot tarok s to našo banko igramo poker.</p>
            </sp>
            <sp xml:id="SDT7-KZNJF-nujna-33-2017-12-01.sp64">

               <speaker>DR. FRANC TRČEK (PS Levica):</speaker>

               <p>Ja, saj sem to rekel.</p>
            </sp>
            <sp xml:id="SDT7-KZNJF-nujna-33-2017-12-01.sp65">

               <speaker>MAG. ALENKA BRATUŠEK (PS NP):</speaker>

               <p>To po mojem ni najbolje in jaz, če sem prav razumela kaj ministrica govori, Vlada se
               še vedno strinja s prodajo Nove ljubljanske banke, samo zagotovili si bomo, skušamo
               si zagotoviti nek časovni zamik. To jaz mislim, da ni najboljše sporočilo, da ne
               govorim o političnih preigravanjih, tudi koalicijskih partnerjev, ker vrsta njih
               razlaga, da se ne strinja s prodajo Nove ljubljanske banke, ampak to je seveda njihov
               problem ali problem koalicije je pa neodgovorno, zato, ker s tem vsekakor povzročamo
               probleme NLB. Super, da so podatki odlični, ampak tudi finančna injekcija takrat je
               bila odlična. To je bil osnovni pogoj, da se danes lahko pogovarjamo o tem. In tukaj
               bi se dotaknila vprašanja, ki je tako rekoč vsakodnevno na mizi, to je, koliko preveč
               denarja je v Novi ljubljanski banki. Po vaših ocenah. To je vprašanje za Banko
               Slovenije in za Novo ljubljansko banko. Jaz vem odgovor, ampak vsak dan se špekulira
               in je prav, da to ne govorimo mi ampak tisti, ki ste, ki ste tam. Zdaj v zadnjih 10
               letih je bilo v banko dano 2 milijardi 350 milijonov evrov. Če pogledamo v 25 letih
               je tega 4 milijarde. Tega Slovenkam in Slovencem nikoli ne bomo vrnili, tako kot
               tisti, ki moramo tako dolgo počakati, da bomo vrnili to kar smo dali Novi ljubljanski
               banki, tega filma ni. 4 milijarde. Nacionalni interes, po moje, edini nacionalni
               interes je odličen servis za ljudi in odličen servis za gospodarstvo. Jaz sem
               prepričana, da tudi državno lastništvo bi lahko omogočalo to. <stage type="mag"/><stage>(nadaljevanje)</stage> Zdaj v preteklosti očitno ni bilo čisto
               tako. Mene skrbi, iskreno skrbi, da si bo pač Vlada na nek način, ta Vlada,
               zagotovila samo preložitev prodaje na novo koalicijo in novo vlado, to je ena stvar,
               da bo tudi naslednja vlada takoj v časovni stiski, kar Vlada Mira Cerarja ni bila. Še
               enkrat, 3 leta je bilo čakanja, preden se je stvar obrnila. In hrvaške varčevalce
               potegniti ven leta 2017, zame, je to tako malo za lase prevlečeno, ker vemo že zelo,
               zelo dolgo, da obstajajo. Ampak okej, nek argument je treba imeti. Sama, če se s
               prodajo na tak način ne bi strinjala, bi pač s tem šla v Bruselj, tako kot sem rekla,
               20. septembra 2014. To je dan po tem, ko je Miro Cerar postal predsednik Vlade. Tudi
               mene zanima, kaj pomeni, mislim, jaz sem razumela, da ima, da bi vključitev hrvaških
               varčevalcev oziroma možnost plačevanja, na nek način, odškodnine z Nove Ljubljanske
               banke, da bi imela direkten, kako je bilo rečeno, materialni vpliv na Novo
               Ljubljansko banko. Zdaj, to je povedano zelo nazorno, da bi bila potrebna nova
               dokapitalizacija. Ampak kakorkoli, o višini se strinjam, lahko govorimo na zaprti
               seji. Ampak to ni z leta 2017 podatek, je tako? Kako dolgo se to ve? To ni nekaj, kar
               smo ugotovili danes. In mene, kot sem rekla, moti samo to. Mene ne moti ne to, da
               vsaka vlada ima pravico, ne samo pravico, dolžnost, da dela tako, kot misli, da je
               prav. Ampak, če niti ne veš, kaj bi rad, potem ti Evropska komisija niti ne more iti
               nasproti. Zadnja odločba, povezana z Novo Ljubljansko banko, je bila izdana maja
               2017, je tako? Se pravi se pogajamo o spremembi odločbe, ki jo je dobil Miro Cerar
               oziroma Vlada Mira Cerarja, ne ena vlada prej. In to je narobe, to zmanjšuje
               kredibilnost Slovenije napram drugim. In če kdo misli, da bi 1. januarje ali pa 3.,
               če imamo prva dva dni praznik, tudi če se nič ne zgodi, nam kdo prodal filiale po
               Balkanu, se krepko moti. Mi smo lastniki in nihče nam jih ne more prodati, nihče.
               Bodo pa sankcije verjetno ali pa posledice kje drugje. Tako da jaz bi vseeno rada
               razčistila te podatke glede preveč denarja. To, če se da, čeprav ni čisto neposredno
               povezano, mogoče pa tudi, ker eden od argumentov, ki ga je uporabil predsednik Vlade,
               ko se je ta zamik dogajal, je bil tudi ta, to je ta preveč dokapitalizirana banka.
               Sicer si pa želim, iskreno želim, da ta pogajanja uspejo, tako kot ste jih zastavili,
               ker mislim, da je v tem trenutku to edina prava pot.</p>
            </sp>
            <sp xml:id="SDT7-KZNJF-nujna-33-2017-12-01.sp66">

               <speaker>PREDSEDNIK MAG. ANDREJ ŠIRCELJ:</speaker>

               <p>Zdaj je beseda gostov. Najprej ministrica za finance, potem seveda tudi ostali
               gostje, predstavniki Nove Ljubljanske banke, Banke Slovenije. Nekaj vprašanj se je
               nabralo, ministrica. Saj vi lahko, tudi če kdo zelo pritiska na to, da ne smete banke
               prodat, lahko poveste, kdo je to.</p>
               <p>Izvolite.</p>
            </sp>
            <sp xml:id="SDT7-KZNJF-nujna-33-2017-12-01.sp67">

               <speaker>MAG. MATEJA VRANIČAR ERMAN:</speaker>

               <p>Hvala lepa, gospod predsednik.</p>
               <p>Najprej bi rada samo to pojasnila, če sem bila narobe razumljena. Jaz nisem nikdar
               govorila o tem, da bi 3. januarja prišlo do prodaje filial, nikdar. In to je opcija,
               na katero absolutno tudi ne pristanem. Se pa pravni okvir našega delovanja s 1.
               januarjem naslednje leto v celoti spremeni in z drugačnimi vprašanji bi se morali
               pogovarjati, ki pomenijo lahko veliko večjo negotovost za banko in nestabilnost za
               okolje, v katerem mora delovati.</p>
               <p>Kar se tiče realnosti izhodišč, gospod Vrtovec, pogovori na ravni<stage type="mag"/><stage>(nadaljevanje)</stage> Evropske komisije tečejo na način,
               da se v prvi fazi na načelni ravni poišče polje možnega dogovora. In to smo naredili.
               Smo rekli, okrog roka, od možnega odloženega roka za prodajo in neodvisnega
               upravljavskega zaupnika lahko to polje, jaz sem temu rekla kompromis, poiščemo. In v
               tem trenutku so se začela formalna pogajanja o spremembi zavez. Mi smo postavili
               izhodišči predlog, jaz sem ga včeraj po seji Vlade predstavila. Evropska komisija bo,
               ko bomo mi svoj predlog poslali formalen, bo v bistvu se na njega odzvala in potem
               bomo v bistvu opravili nekaj krogov pogovorov na strokovni ravni, da bomo ta
               izhodišča zbližali. V okviru teh pogajanj pričakujem, da bo podrobneje določen mandat
               upravljavskega zaupnika, da bo podrobneje določeno tudi, kakšni bodo eventualno
               razpisni pogoji. V osnovi jih določa Vlada in jih bo v osnovi določila Vlada, ker je
               Vlada tista, ki bo izvedla, če bo naš predlog potrjen, tako kot smo predlagali,
               mednarodni javni razpis, da se izbere v bistvu tovrstnega upravljavca. Zagotovo pa
               lahko pričakujemo, da bo potrebno neko sodelovanje pri oblikovanju teh razpisnih
               pogojev na eni strani z Evropsko komisijo in na drugi strani zelo verjetno tudi z
               Evropsko centralno banko, ker gre vendarle za upravljanje z banko, ki opravlja
               regulirano dejavnost.</p>
               <p>Kar pa se tiče obsega sredstev, ki so bila vložena v banko. Upoštevati je treba ne
               samo dividende, ampak je treba upoštevati v bistvu tudi vrednost premoženja, s
               katerim danes razpolagamo. In to je v bistvu po zadnjih podatkih tam okrog milijarda
               400, približno. Treba jih je upoštevati tudi morebitne kupnine, ki so se v tem
               obdobju dobile iz tega zornega kota. Tako da je v bistvu tukaj več okoliščin, ki jih
               je treba… / oglašanje iz dvorane/ upoštevati. Ja, je, je.</p>
            </sp>
            <sp xml:id="SDT7-KZNJF-nujna-33-2017-12-01.sp68">

               <speaker>PREDSEDNIK MAG. ANDREJ ŠIRCELJ:</speaker>

               <p>/ izklopljen mikrofon/ Potem ne vem, zakaj niste prodali. Okej, izvolite. / oglašanje
               iz dvorane/</p>
            </sp>
            <sp xml:id="SDT7-KZNJF-nujna-33-2017-12-01.sp69">

               <speaker>MAG. MATEJA VRANIČAR ERMAN:</speaker>

               <p>Kar se tiče problema hrvaških varčevalcev, prenesenih vlog, to je problem, ki že
               nekaj časa res obstoji. Ga rešujemo, Vlada je tudi določila ukrepe, ki jih moramo s
               tem v zvezi izpeljati, vendar jih je obravnavala v okviru zaupnega dela seje, zaradi
               tega na javnem delu seje o tem ne morem govoriti. Delamo pa na tem, da se problem
               minimizira oziroma razreši, seveda v skladu s slovenskim pravnim redom in
               mednarodnimi pogodbami.</p>
               <p>Hvala lepa.</p>
            </sp>
            <sp xml:id="SDT7-KZNJF-nujna-33-2017-12-01.sp70">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Gospod Blaž… Gospod Primož Dolenc, Banka Slovenije.</p>
            </sp>
            <sp xml:id="SDT7-KZNJF-nujna-33-2017-12-01.sp71">

               <speaker>DR. PRIMOŽ DOLENC:</speaker>

               <p>Vas bom moral razočarati. Če bi hotel argumentirano odgovoriti na vprašanje, ki je
               bilo postavljeno, bi moral operirati s podatki, ki imajo, ki so opremljeni s stopnjo
               zaupnosti, takšno, ki ni za javnost. Tako da… Več kot to…</p>
            </sp>
            <sp xml:id="SDT7-KZNJF-nujna-33-2017-12-01.sp72">

               <speaker>PREDSEDNIK MAG. ANDREJ ŠIRCELJ:</speaker>

               <p>To je glede vprašanja, ali je v NLB preveč denarja ali premalo, ne?</p>
            </sp>
            <sp xml:id="SDT7-KZNJF-nujna-33-2017-12-01.sp73">

               <speaker>DR. PRIMOŽ DOLENC:</speaker>

               <p>Tako je, ja.</p>
            </sp>
            <sp xml:id="SDT7-KZNJF-nujna-33-2017-12-01.sp74">

               <speaker>PREDSEDNIK MAG. ANDREJ ŠIRCELJ:</speaker>

               <p>O tem ne morete nič reči?</p>
            </sp>
            <sp xml:id="SDT7-KZNJF-nujna-33-2017-12-01.sp75">

               <speaker>DR. PRIMOŽ DOLENC:</speaker>

               <p>Ne.</p>
            </sp>
            <sp xml:id="SDT7-KZNJF-nujna-33-2017-12-01.sp76">

               <speaker>PREDSEDNIK MAG. ANDREJ ŠIRCELJ:</speaker>

               <p>Nič, okej.</p>
               <p>/ oglašanje iz dvorane/ Blaž Brodnjak.</p>
            </sp>
            <sp xml:id="SDT7-KZNJF-nujna-33-2017-12-01.sp77">

               <speaker>BLAŽ BRODNJAK:</speaker>

               <p>Morda lahko dam en pogled na, generalno na, torej višino dokapitalizacije v letu
               2013. Torej… Se opravičujem zaradi glasu, nekaj me daje prehlad. Torej banka je bila
               dokapitalizirana v višini na način, da danes izkazuje 16,3-odstotno kapitalsko
               ustreznost brez upoštevanja seveda vprašanja hrvaških varčevalcev. Se pravi
               16,3-procentno kapitalsko ustreznost je treba umestiti v prostor in postaviti v
               perspektivo, kje so ravni kapitalske ustreznosti tisti, s katerimi se mi lahko
               primerjamo. In to so seveda mednarodne bančne skupine, ki v tej regiji delujejo,
               morebiti podružnice njihovih družb v Sloveniji, in pa recimo<stage type="mag"/><stage>(nadaljevanje)</stage> pomembnejše evropske bančne skupine. In
               če pogledamo mi to primerjalno analizo, bomo ugotovili, da je Nova Ljubljanska banka
               na spodnjem pragu, se pravi med najnižjimi ravnmi kapitalske ustreznosti v Evropi,
               tega se moramo zavedati, sistemsko pomembnih bank. Govorimo seveda o skupni
               kapitalski ustreznosti, ne samo core tier 1 kapitalske ustreznosti, ampak kapitalska
               ustreznost 16,3 % je res na spodnjem robu pomembnih institucij. Če boste pogledali si
               recimo ene primerljive institucije, Deutsche Bank je približno na naši ravni, ampak
               je Deutsche Bank tudi med nižje kapitaliziranimi, sicer pa, če si pogledate
               Raiffeisen skupino, UniCredit skupino, SanPaolo Intesa skupino, KBC skupino, Societe
               Generale skupino, in pogledate skupni kapitalski količnik, boste ugotovili, da so vsi
               bistveno višji od NLB. Torej to je, po moje, objektiviranje slike. Se pravi trdim, da
               Nova Ljubljanska banka skupina v primerjalnem kontekstu ni prekapitalizirana, da je
               racionalno kapitalizirana celo, v tem smislu, da je bil morda davkoplačevalski
               interes tudi celo maksimiran, ker smo na ravno prav kapitalizirani in da lahko
               izplačujemo dividendo iz dobička matične banke, hkrati pa imamo še dovolj potenciala,
               da lahko rastemo, kar je tudi seveda namen našega delovanja, da rastemo in ustvarjamo
               dobiček. Če bi želeli hitreje rasti, bi morda seveda tudi ne izplačevali dividende.
               Se pravi, če govorimo o prekapitaliziranosti oziroma o višini kapitalizacije, je
               treba to imeti v vidu. Se pravi banka je še vedno leta 2014 kljub izrednim ukrepom,
               leta 2013, izkazovala visoke rezervacije. Rezervacije je dodatno oblikovala tudi v
               letih 2015 in 2016. Šele v letošnjem letu prihaja do rahlega sproščanja rezervacij,
               ampak zato seveda, ker je zdaj za nami 4 ugodna, za nami so 4 ugodna leta. Skupinske
               rezervacije se namreč bančno oblikujejo na podlagi modela, ki ima 5-letno matrico, in
               v tej 5-letni matriki seveda zdaj izpade slabo leto 2012 in vstopa novo leto 2016 in
               zato se sprošča skupinske rezervacije. Pa danes seveda razmere primerjati z razmerami
               v letu 2013 je povsem neprimerno, ker danes seveda, ko ti unovčuješ zavarovanja,
               prodajaš terjatve v takem ugodnem makroekonomskem okolju, kot je današnja s
               5-procentno gospodarsko rastjo, praktično se to dogaja na tržnih cenah. Če pogledate,
               kje so bile nepremičninske transakcije, kakšne so bile cene nepremičnin v Ljubljani
               leta 2013, ko niso mogli prodati praktično skoraj po tisoč evrov kvadratnega metra,
               danes pa za ista stanovanja, ki so vmes 5 let starejša ali pa 4 leta starejša,
               ponujajo 35 kupcev 2 tisoč 800 evrov za kvadratni meter, so to drugačne okoliščine.
               Rezervacije se oblikujejo, seveda na likvidacijsko vrednost še posebej to velja v
               razmerah, ki so nepredvidljive, kot so bile leta 2013. In zdaj, ko ti unovčuješ
               zavarovanje, jih ne unovčuješ po likvidacijski vrednosti, ki je v bistvu prisilna
               prodaja, ampak jih uspevaš, na srečo prodaja po tržni vrednosti. Ampak Nova
               Ljubljanska banka šele v letošnjem letu ustvarja pozitivne učinke iz teh, iz tega
               upravljanja in iz zmanjševanja slabih terjatev. Se pravi govorit o prekapitalizaciji
               je malo na pamet, je treba pogledati kljub vsem argumente in primerjalno to umestiti
               v evropski kontekst bančnega sistema. Regulatorne zahteve so se vmes radikalno
               zaostrile. Se pravi zahtevana minimalna kapitalska ustreznost Ljubljanske banke
               skupine, bo v letu… / nerazumljivo/ 15 %, mislim, tam nekje na teh ravneh. Se pravi,
               da je 16,3… / oglašanje iz dvorane/ Ja, potenciala, ampak to, saj to smo napovedali
               tudi v prodajnem procesu. Se pravi 16,3 % je samo 1,3-odstotne točke nad tem pragom
               minimalne zahteve. Če cikel zaniha, če cikel zaniha, ne bomo izplačevali dividende,
               ampak bomo ojačali kapitalsko ustreznost banke. Ko pa gre zdaj za sugestije, ali zdaj
               potrebujemo dokapitalizacijo, jaz ne bi, to se od mene preuranjeno, tudi v kontekstu
               hrvaških varčevalcev, treba je pogledati pravni okvir, treba je pogledati pozicijo
               seveda Republike Slovenije v tem meddržavnem sporu in tako naprej. Revizorji bodo
               dali svoje mnenje, regulator bo dal svoje mnenje, ampak kljub vsemu banka ima v tem
               trenutku tudi robustno sposobnost ustvarjanja dobička. In eden od ukrepov ojačanja
               kapitalske ustreznosti je tudi zadržanje dobička, se pravi, da se pač dividenda ne
               izplača. Pa spet… / nerazumljivo/ prejudicira česarkoli v regulatornem okviru, ampak
               govoriti zdaj narodu, da rabimo dokapitalizacijo, je preuranjeno, je preradikalno,
               banka dobro posluje, je v dobri kondiciji, ima osnovnega kapitala 16,3 %, to je vse
               core tier 1, najkvalitetnejši kapital, ima vzvode tudi seveda kakih podrejenih
               instrumentov, ki jih v tem trenutku nima nič, ki jih lahko na trgu izda. Se pravi ni
               kar zdaj potrebno govoriti, pa strašiti naših strank, mi živimo od tega, kar našim
               strankam prodamo, da bomo potrebovali dokapitalizacijo. Ne bomo je, po mojem mnenju,
               kar tako na pamet potrebovali. Je pa seveda breme hrvaških varčevalcev veliko
               zgodovinsko breme za to institucijo. In če se uspemo tega razbremeniti, bomo seveda
               lahko poslovali tudi brez teh spon, se pravi imamo spone v okviru evropskega
               konteksta, pa te spone, ki so zgodovina, in so z ustavnim zakonom Republike Slovenije
               ne bi smele dogajati, pa Hrvati pač ne spoštujejo meddržavni dogovor<stage>(?)</stage>.</p>
            </sp>
            <sp xml:id="SDT7-KZNJF-nujna-33-2017-12-01.sp78">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, hvala lepa, gospod Brodnjak.</p>
               <p>Zdaj, jaz sem že skoraj začel računati te ustrezne dokapitalizacije, pa vpliv 400
               milijonov, ampak okej, ne bomo danes. Danes je petek.</p>
               <p>Gospod Primož Dolenc. / oglašanje iz dvorane/ Ja.</p>
            </sp>
            <sp xml:id="SDT7-KZNJF-nujna-33-2017-12-01.sp79">

               <speaker>PRIMOŽ DOLENC:</speaker>

               <p>Eno zadevo bi samo dodal, ker <stage type="mag"/><stage>(nadaljevanje)</stage> predsednik uprave je omenil, pa ni dokončal. Seveda on je
               lahko bistveno več podatkov povedal kot jaz, ampak vseeno ena stvar…</p>
            </sp>
            <sp xml:id="SDT7-KZNJF-nujna-33-2017-12-01.sp80">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, zakaj, gospod Dolenc?</p>
            </sp>
            <sp xml:id="SDT7-KZNJF-nujna-33-2017-12-01.sp81">

               <speaker>DR. PRIMOŽ DOLENC:</speaker>

               <p>Kapitalski zahtevek, kot je rekel predsednik uprave, so se v zadnjem obdobju bistveno
               povečale, ni pa še konec prehodnega obdobja tako imenovanega enotnega, torej enotnih
               pravil, ki se končajo 2019. In šele 2019 bodo dokončno se vzpostavile vse kapitalske
               zahteve in vsi »bufferji«, ki bodo vplivali na banke. Tako da je še 2 leti obdobja
               prehodnega, ko so kapitalske zahteve še nižje.</p>
            </sp>
            <sp xml:id="SDT7-KZNJF-nujna-33-2017-12-01.sp82">

               <speaker>PREDSEDNIK MAG. ANDREJ ŠIRCELJ:</speaker>

               <p>Dobro, hvala lepa.</p>
               <p>Želi še kdo razpravljati od poslank in poslancev? Ja, izvolite dr. Franc Trček.</p>
               <p>Izvolite, beseda je vaša.</p>
            </sp>
            <sp xml:id="SDT7-KZNJF-nujna-33-2017-12-01.sp83">

               <speaker>DR. FRANC TRČEK (PS Levica):</speaker>

               <p>Ja, glejte, hvala za besedo.</p>
               <p>Zdaj, dobro, jaz imam rad to resnost, da nekdo reče, okej, to ne morem povedati,
               ampak včasih se mi zdi, da je to mogoče izgovor, ampak kakorkoli obračamo, po navadi
               je tisti, ki se ga potem pribija na križ, politik, zakonodajno telo, navsezadnje to,
               kar zastopa gospa ministrica, se v slovenščini reče izvršilna oblast, ki izvršuje,
               kar naj bi zakonodajno telo »požegnalo« v ljudskem jeziku. Zdaj, če se hočemo resno o
               tej zadevi pogovarjati, predsedujoči, potem definitivno potrebujemo neko zaprto sejo,
               ker zvemo vse to, kar se na odprti seji ne sme govoriti. Seveda je potem spet tukaj
               odgovornost politike, da ne bo kdo vmes že na Twitterju kaj »štrckal« ali da ne bo
               potem še kaka odprta seja, ker bo nekdo mahal, v časopisu je pisalo, to pa to. Ker
               drugače se mi tako vrtimo in verjetno potrebujemo seveda tudi zaprto sejo iz nekih
               pogajalskih pozicij. Izpostava Evropske komisije tukaj ima Slovenca, ki zelo dobro
               razume, kaj govori, kaj govorimo, navsezadnje taktike in strategije vas, ko se greste
               pogajat, nekako, gospa ministrica. In zdaj ne bom nič pretiraval, če rečem, na
               katerikoli nek diplomatski sprejem, na katerega grem, je to običajno drugo vprašanje.
               Prvo vprašanje je otipavanje, drugo vprašanje je to, tretje vprašanje so Švicarji. Mi
               pa očitno nismo tako zreli, da bi nekako na nekih resnih zaprtih sejah pogledali vse
               podatke, vse modeliranje, vse scenarije, vsaj tiste 4 osnovne s podscenariji, mislim.
               Meni, jaz sem tukaj vprašujem po 3 in pol letih, a jaz živim v 21. stoletju ali ne
               vem, jaz imam občutek, da so Sumerci bolj resno se šli politiko, pa bolj resno
               modelirali, kot se jo gremo mi danes. Navsezadnje gre tudi za neko profesionalno
               deontologijo vseh nas, ki smo v tem političnem procesu, vsi mi, ki tukaj sedimo, da
               resno podajamo vednosti, ki jih imamo. Navsezadnje smo pa mi tisti odločevalec, a
               veste, in prihaja malo tudi iz informatike »garbage in, garbage out«. In četrt
               stoletja tega »garbage in, garbage out« je četrt stoletja preveč.</p>
               <p>Hvala.</p>
            </sp>
            <sp xml:id="SDT7-KZNJF-nujna-33-2017-12-01.sp84">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Trček.</p>
               <p>Jaz sem vas dolžan pojasnilo ali pa pojasnilo, ki sem ga dal na začetku seje v zvezi
               z zaprtostjo seje. Zdaj tudi glede informacij, katere se lahko daje, katere se ne
               morejo dati in tako naprej, za vse te informacije velja zakonodaja. Zaradi tega sem
               jaz pač omenil, če je kakršnakoli informacija v zvezi s tistim delom seje, ki se
               nanaša na dokument z dne 23. 11., ki ga je Vlada dokumentirala kot pogajalska
               izhodišča, da seveda v tem primeru bomo zaprli sejo. Vendar, kot je bilo potem
               razvidno, v bistvu zdaj ne vem, koliko je tisti dokument še aktualen, ker se je
               zgodila sreda in se je zdaj pač nekaj spremenilo. In zdaj mi baziramo ali pa ta
               razprava tukaj poteka kakorkoli že na javnih informacijah, ki jih je nekdo že dal v
               javnost. Jaz ne bom zdaj citiral časopisov, ker mislim, da nima smisla, ampak so v
               javnosti. Te se lahko zavrne, te informacije, da niso pravilne, da so napačne, lahko
               se jih komentira in lahko se iz tega seveda dela tudi določene <stage type="mag"/><stage>(nadaljevanje)</stage> zaključke, ki jih tukaj delamo.</p>
               <p>Bi pa sedaj nekaj rekel. Res se strinjam z vami, gospod Trček, da vedno smo, potem
               politiki krivi. Tukaj se sedaj ne pogovarjamo o zakonodaji, ampak pogovarjamo se o
               tem koliko bo država od tega imela. To se pravi, da je ta komisija namenjena nadzoru
               javnih financ, ker je Nova Ljubljanska banka v državni lasti. Poenostavljeno povedano
               se to nanaša na javne finance in zaradi tega se danes s tem ukvarjamo. Ni pa to čisto
               tipična zakonodajna tema, na kateri se pa seveda Državni zbor tudi ukvarja. Ker so to
               javne finance bi jaz prešel - tudi pa vidim, da ni več želje po razpravi - na predlog
               dveh sklepov, o katerih je prvi seznanitveni sklep, drugi pa ni seznanitveni.</p>
               <p>Jaz jih bom prebral in predlagam, da o prvem ne glasujemo, vsaj taka je praksa na tej
               komisiji in sicer: »Komisija za nadzor javnih financ se je seznanila z nameni in
               načrtom Vlade Republike Slovenije glede postopka prodaje NLB d.d.«. Jaz predlagam, da
               o tem ne glasujemo. Navsezadnje morda se kdo ni seznanil z vsem. Mislim, da je v
               bistvu nesmiselno, da še glasujemo o tem. Spoštovani predlagatelj, to so vaši
               sklepi.</p>
               <p>Drugi sklep: »Komisija za nadzor javnih financ poziva Vlado Republike Slovenije naj
               komisiji predstavi načrte v zvezi z NLB d.d., da davkoplačevalcem povrne čim več
               vloženega denarja in da državo umakne iz upravljanja NLB d.d.« Predlagatelj želite
               obrazložiti ta drugi sklep ali ga želite spremeniti ali kakorkoli, jaz berem vašega?
               Kaj, da da pisno informacijo? V kolikem času? Ali lahko uskladimo rok sedaj glede
               same seje oziroma glede teh načrtov itd., nekaj ste jih povedali, ne vem kako je
               sedaj s tem predlagatelj? Bom dal besedo, čeprav načeloma poslanci o tem…? 30 dni vi
               predlagate. / medsebojno pogovarjanje/ Mi smo tudi obravnavali včeraj na seji pa
               sploh ne odgovorite na sklepe te komisije, najbrž ste seznanjeni s tem. Jaz sem za
               razumem rok, zaradi mene je lahko to tudi 5. 1., Sveti trije kralji ali kaj
               podobnega.</p>
               <p>Izvolite, ministrica.</p>
            </sp>
            <sp xml:id="SDT7-KZNJF-nujna-33-2017-12-01.sp85">

               <speaker>MAG. MATEJA VRANIČAR ERMAN:</speaker>

               <p>Prvo, kar moram povedati, da Ministrstvo za finance zelo resno jemlje sklepe, ki se
               tukaj sprejemajo. Zaradi tega bi želela, da so sklepi takšni, da niso sami sebi
               namen, ampak da imajo res tudi neko sporočilno vrednost.</p>
               <p>Kot sem rekla, formalna pogajanja štartamo v začetku naslednjega tedna in bodo tekle
               cel december. Do konca decembra bi morali imeti v bistvu končni rezultat oziroma
               odločitev. Glede na to, da poročilo, potem običajno ne gre direktno z ministrstva za
               komisijo tudi tukaj je poziv usmerjen na Vlado bi bilo realno pričakovati, da rabimo
               10 dni, da zadevo tudi procesiramo na Vladi. Torej, če se lahko dogovorimo za rok do
               15. januarja ali do 10. januarja, potem lahko tudi neko smiselno poročilo o dogajanju
               v tem mesecu pripravimo.</p>
               <p>Hvala.</p>
            </sp>
            <sp xml:id="SDT7-KZNJF-nujna-33-2017-12-01.sp86">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam ministrica.</p>
               <p>Jaz upam, da bomo to sprejeli. Jaz celo predlagam, da to naredimo do petka 19.
               januarja. Boste imeli še eden četrtek več, zato da boste to lahko naredili. Petek je,
               to se pravi, četrtek je 18., takrat imate sejo tako, da jaz nimam s tem težav.</p>
               <p>Gospa ministrica glede smiselnosti sklepov. Sklep te komisije, na katerega Vlada ni
               odgovorila pa se ne naša, ampak ker vi govorite. Glede tega, kar smo ugotovili včeraj
               na seji, da je bil sklep dan 18. 5. in mi nimamo odgovora poglejte, to se mi pa zdi
                  <stage type="mag"/><stage>(nadaljevanje)</stage> mi zdi pa, ne bom
               rekel kaj, ker ne želim takih besed, ampak milo rečeno neodgovorno, da ne odgovarjate
               na te sklepe, zato sem jaz / nerazumljivo/, ker smo tudi včeraj govorili o tem sklepu
               glede podizvajalcev. Se pravi, 19. januar, da nam predstavi Vlada načrte in seveda
               tudi tisto, kar je dejansko naredila.</p>
               <p>Predlagam, da glasujemo.</p>
               <p>Želi kdo obrazložiti glas?</p>
               <p>Izvolite, gospod Luka Mesec.</p>
            </sp>
            <sp xml:id="SDT7-KZNJF-nujna-33-2017-12-01.sp87">

               <speaker>LUKA MESEC (PS Levica):</speaker>

               <p>Hvala.</p>
               <p>Jaz bi seveda lahko ta sklep podprl tam do vejice. Da Vlada komisiji predstavi načrte
               v zvezi z NLB ne moram pa podpreti drugega dela, ki pa pač implicira stvar, s
               katerimi se jaz osebno in naša stranka ne strinjamo. Torej, da državo umakne iz
               upravljanja NLB.</p>
               <p>Če bo sklep v taki obliki šel na glasovanje moram glasovati proti.</p>
            </sp>
            <sp xml:id="SDT7-KZNJF-nujna-33-2017-12-01.sp88">

               <speaker>PREDSEDNIK MAG. ANDREJ ŠIRCELJ:</speaker>

               <p>Še kdo želi obrazložiti glas?</p>
               <p>Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(1 član.)</stage></p>
               <p>Sklep je sprejet.</p>
               <p>S tem zaključujem to točko dnevnega reda in sejo Komisije za nadzor javnih
               financ.</p>
               <p>Vsem se najlepše zahvaljujem za tvorno sodelovanje.</p>
               <p>Želim vam lep vikend.</p>
               <p>Nasvidenje do prihodnjič. <title>Seja se je končala 1. decembra 2017 ob 14.47.</title>
               </p>
            </sp>
         </div>
      </body>
   </text>
</TEI>
