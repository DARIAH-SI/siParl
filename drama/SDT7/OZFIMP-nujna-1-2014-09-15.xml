<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-nujna-1-2014-09-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">75F9FB1E46103765C1257D480037464A</idno>
               <idno type="custom" subtype="day">DE88B74DB9F3782BC1257D5400627DD8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=DE88B74DB9F3782BC1257D5400627DD8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-nujna-1-2014-09-15.OZFIMP" n="1">
               <name>nujna seja</name>
               <date when="2014-09-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-nujna-1-2014-09-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-nujna-1-2014-09-15.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">1. nujna seja</stage>
            <stage type="date">(15. september 2014)</stage>
            <stage type="chairman">Sejo je vodila Urška Ban, predsednica odbora.</stage>
            <stage type="time">Seja se je pričela ob 15.02. </stage>


            <sp xml:id="SDT7-OZFIMP-nujna-1-2014-09-15.sp1">

               <speaker>PREDSEDNICA URŠKA BAN:</speaker>

               <p>Vse prisotne lepo pozdravljam, še posebej med nami pozdravljam dr. Dušana Mramorja
               kandidat za ministra za finance.</p>
               <p>Pričenjam 1. nujno sejo Odbora za finance in monetarno politiko.</p>
               <p>Obveščam vas, da so zadržani in se seje ne morejo udeležiti naslednji člani in
               članice odbora: gospa Alenka Bratušek, gospa Ksenija Korenjak Kramar, Marjan
               Dolinšek, Julijana Bizjak Mlakar, ti člani imajo nadomestne člane, in sicer gospa
               Alenka Bratušek s pooblastilo jo nadomešča gospod Jani Möderndorfer, gospo Ksenijo
               Korenjak Kramar nadomešča Irena Grošelj Košnik, gospoda Marjana Dolinška nadomešča
               gospa Vojka Šergan in mag. Julijano Bizjak Mlakar nadomešča poslanec Tomaž
               Gantar.</p>
               <p>S sklicem nujne seje ste prejeli naslednji dnevni red, 1. točka - Predstavitev dr.
               Dušana Mramorja, kandidata za ministra za finance.</p>
               <p>Ker v poslovniškem roku nisem prejela predlogov za spremembo dnevnega reda,
               ugotavljam, da je določen takšen dnevni red, kot ste ga prejeli s sklicem današnje
               seje.</p>
               <p>Prehajam na <title>1. TOČKO DNEVNEGA REDA – PREDSTAVITEV DR. DUŠANA MRAMORJA, KANDIDATA
                  ZA MINISTRA ZA FINANCE.</title>
               </p>
               <p>Odbor bo predstavitev kandidata opravil na podlagi drugega odstavka 112. člena Ustave
               ter prvega in drugega odstavka 230. člena Poslovnika Državnega zbora.</p>
               <p>Za sejo ste kot gradivo prejeli liste kandidatk in kandidatov za ministrice in
               ministre Vlade Republike Slovenije z dne 9. 9. 2014, predlagatelj liste je predsednik
               Vlade dr. Miro Cerar.</p>
               <p>Na sejo sem vabila tudi kandidata za ministra gospoda dr. Dušana Mramorja. Na tem
               mestu vam dajem kot kandidatu za ministra za finance dr. Dušan Mramor besedo, da se
               predstavite odboru in v nadaljevanju današnje seje sodelujete v razpravi in
               odgovarjate na vprašanja članic in članov odbora.</p>
               <p>Izvolite prosim.
               </p>
            </sp>
            <sp xml:id="SDT7-OZFIMP-nujna-1-2014-09-15.sp2">

               <speaker>DR. DUŠAN MRAMOR:</speaker>

               <p>Najlepša hvala. Spoštovani.</p>
               <p>Jaz sem si pripravil določeno predstavitev, ki bo imela naslednjo vsebino. Najprej bi
               ocenil stanje, neko širšo ekonomsko sliko Slovenije, potem naprej bi definiral kaj v
               takšni ekonomski sliki je najbolj ustrezna ekonomska politika, potem kakšne omejitve
               imamo, da takšna ekonomska politika pač bi bila izvedena, na kar definiral kaj je po
               mojem mnenju prva prioriteta naše dejavnosti v prihodnjih štirih letih, izpostavil
               nekatere pozitivne značilnosti, vseeno, slovenskega gospodarstva in ekonomije širše
               in potem se lotil v bistvu kje vidim, da so možni načini doseganja te prioritete. Na
               koncu bi vam še podal en pregled nekaterih pomembnih nalog, po področjih, ki jih
               pokriva Ministrstvo za finance in seveda zaključil z enim sklepom.</p>
               <p>Če lahko začnem najprej z oceno stanja. Vsi se zavedamo, da smo v krizni situaciji že
               dlje časa, se pravi praktično od leta 2008 naprej in nikakor ne moremo izplavati iz
               tega primeža v katerem smo se znašli. Ključna stvar za to, da bi lahko ekonomija
               lahko rastla in da ima visoko zaposlenost, kar gre z rastjo skupaj, so makroekonomska
               ravnovesja na vseh segmentih.</p>
               <p>Naj vam najprej predstavim kje imamo mi trenutno ta največja neravnovesja, ki nas pač
               potem težijo, da ne moremo iziti iz krize. Mi smo edina od držav EU, ki je že drugo
               leto v programu oziroma procesu srednjeročnih makroekonomskih neravnovesij. Kot veste
               je ta proces oziroma postopek peljan proti Sloveniji in če ne upoštevaš priporočil,
               ki jih na teh področjih dobiš, pač sledijo določene poteze, ki so za Slovenijo lahko
               zelo problematične. Predvsem se ta makroekonomska srednjeročna makroekonomska
               neravnovesja nanašajo na javnofinančno, na finančni trg in na trg dela. Če grem
               najprej na javnofinančno neravnovesje, to vsi poznate, imamo primanjkljaj proračuna,
               lansko leto smo ga imeli 14,7%, seveda so tukaj vključene sanacija bank, za letošnje
               leto je, za lansko leto recimo, če to primerjamo z državami evroobmočja so imele
               minus 3,3%. Kar je bolj problematično je pravzaprav ne sam ta celoten javnofinančni
               primanjkljaj 14,7%, ampak t.i. strukturni primanjkljaj v višini 2,5%. Ta je
               problematičen, in tega bi morali mi odpraviti po pravilih Evropske unije in po
               priporočilih na nič do leta 2017. V evroobmočju je bil ta strukturni primanjkljaj,
               strukturni primanjkljaj je primanjkljaj, ki ga imaš takrat, ko pravzaprav imaš
               normalno dosegljivo gospodarsko rast in imaš primanjkljaj, ker pri takšni potencialni
               gospodarski rasti ne bi smel imeti primanjkljaja. Evroobmočjo je imelo lansko leto
               1,1%.</p>
               <p>Seveda, drug problem javnofinančnega neravnovesja je dolg. Leta 2013 smo imeli 71,7%
               javnega dolga, letos bomo verjetno zaključili okrog 81%, mogoče kakšen odstotek celo
               višje, in bi na prvi pogled lahko rekli, ja, saj Slovenija je celo manj zadolžena,
               kot je v povprečju evroobmočje, ki pa ima 92,7% za lansko leto javni dolg. Vendar je
               dodaten problem, ki nas teži in to je izjemno neugodna demografija, zaradi katere
               imamo t.i. implicitni javni dolg kar v višini 98% bruto domačega proizvoda, to se
               pravi po domače povedano, če na področju pokojnin in zdravstvenega varstva ne
               naredimo nič, bomo imeli pač tak akumuliran dolg, da pokrivamo pokojnine in zdravstvo
               do leta 2050. In ta
               implicitni dolg zelo teži tudi naše investitorje, ker to je nekaj, kar nam visi nad
               glavo.</p>
               <p>Naslednji problem, in mogoče glede dolga bi še to poudaril, da dolg v višini 81% je
               seveda višji, kot je 60% po Maastrichtu in če nimaš manj kot 60% moraš v določenem
               obdobju eno dvajsetino v posameznem letu tega dolga zmanjševati v vseh naslednjih
               letih dokler ne prideš pod 60%, torej tudi to visi nad nami in ko se končajo ti
               postopki, ki jih bom kasneje opisal, bo nam sledilo še to obdobje približevanja
               60%.</p>
               <p>Na drugi strani sem rekel, da imamo neravnovesje na finančnem trgu. Veste, da banke
               smo v večje, v največjem delu sanirali, določen del še ni saniran in ga moramo še
               speljati. Potem imamo problem prezadolženosti podjetij. V letu 2012, recimo, so imela
               slovenska podjetja 84% bruto domačega proizvoda dolga, v evroobmočju je bilo to
               81,5%, potem nadaljnji problem na tem trgu je zmanjševanje kreditiranja podjetij. Mi
               imamo od takrat ko smo začeli sanirati banke do danes zmanjšanje obsega kreditiranja
               podjetij za 13,2%. V istem obdobju se je v evroobmočju zmanjšalo kreditiranje za 2%,
               od tukaj je ta problem potem da podjetja enostavno ne pridejo do financiranja. Kar je
               še večji problem je pa da tudi prebivalstvo ne more priti do kreditov. Mi smo imeli
               zmanjšanje v tem času od začetka saniranja bank za 2,6%, medtem ko je bilo v evru za
               1,4%. Hkrati, tukaj gre za kreditiranje, na drugi strani poleg kreditov podjetja za
               svoja poslovanja potrebujejo tudi lastniški kapital in ko primerjamo kakšna je
               ustreznost dostopa do financiranja, recimo v Sloveniji 30,7% podjetij trdi, da nima
               primernega dostopa do financiranja, medtem ko je v evroobmočju to samo 7%. In če
               potem gledamo tudi te lestvice konkurenčnosti, recimo svetovne banke, ima svetovna
               banka nas postavljene na 109. mesto od 183 mest po dostopnosti podjetij do
               financiranja. Tako, da s tega vidika seveda ta neravnovesja so izjemno velika in je
               situacija s tega vidika izjemno težka.</p>
               <p>Če grem naprej na trg dela, veste da imamo relativno visoko brezposelnost, vsaj za
               slovenske razmere, ker smo bili enoštevilčno že, zdaj smo, v lanskem letu smo imeli v
               povprečju 10,1% brezposelnost. Sicer je res, da je brezposelnost v evroobmočju 12%,
               ampak mi smo imeli vedno v Sloveniji skoraj pol takšno brezposelnost, kot pa
               evroobmočje. Se pravi, zdaj smo se zelo približali. Na drugi strani imamo relativno
               nizko zaposlenost tudi, kolikšen del aktivnega prebivalstva je zaposlen in imajo
               tukaj 70,5%, medtem ko je v evroobmočju 72,2%. Delno je to tudi posledica
               podpovprečne prilagodljivosti trga dela, po podatkih OECD-ja, kljub tej reformi, ki
               smo jo naredili na trgu dela, je prilagodljivost novim situacijam še vedno pod
               povprečjem držav OECD-ja. In kar je zame izredno problematično je nizka zaposlenost
               mladih in zelo hitro večanje brezposelnosti mladih, ker tukaj cele generacije
               pravzaprav jim onemogočamo, da bi stopili na trg dela. Pri nas je zaposlenost mladih
               recimo do 25 let 33,8%, v državah evra pa kar 41,2%.</p>
               <p>Pri takšnih neravnovesjih kot jih imamo, javnofinančni in finančni trg, trg dela je
               običajno potem posledica da gospodarstvo ne more rasti in zato imamo, v preteklih
               letih smo bili priča nizki ali negativni gospodarski rasti. Tako, da  iz rega vidika kaj je
               potrebno narediti, je to zelo zapletena situacija. Imamo pa nekaj ravnovesij. Tudi to
               je treba poudariti. Recimo na tako ravnovesje je zadolženost prebivalstva.
               Zadolženost prebivalstva je pri nas ena najnižjih zadolženosti prebivalstva v državah
               EU pa tudi OECD. Mi imamo, recimo 30 odstotkov bruto domačega proizvoda je - za leto
               2012 so zadnji podatki, ki sem jih lahko dobil – dolg prebivalstva pri nas, medtem,
               ko je na evro območju to kar 64 odstotkov. Se pravi na področju prebivalstva imamo
               relativno nizko zadolženost. So še drugi kazalci, ki jih bom omenil kasneje.</p>
               <p>Drugo ravnovesje, bi lahko rekli, da je na trgu blaga in storitev. Naša inflacija je
               1,9 odstotka v evru 1,4 odstotka, je tam tam približno. Ampak tukaj je pravzaprav
               problem, ker ta inflacija, jaz imam zadnji letni podatek od lanskega leta, letošnje
               leto ta inflacija gre še navzdol in lahko, da to ravnovesje se prevesi v
               neravnovesje, pravzaprav, da bo pa deflacija. To je velika bojazen in tudi za
               Slovenijo ta bojazen obstaja, ker je seveda z vidika gospodarske rasti izjemno
               problematično.</p>
               <p>Naslednje tako ravnovesje, ki ga imamo, je na področju uvoza, izvoza, se pravi
               plačilne bilance, tekočega dela plačilne bilance. Mi imamo suficit, če gledamo blago
               in nefaktorske storitve v višini 6,7 odstotka bruto domačega proizvoda, na evro
               območju je to 3,5 odstotka. S tega vidika Slovenija ima velik presežek, se pa moramo
               zavedati, da tak presežek pomeni, da proizvedemo in izvozimo in ne potrošimo, seveda
               to stiska potrošnjo v Sloveniji in seveda s tem tudi možnost gospodarske rasti. Tako
               da ta je sicer to v ravnovesju, ne moreš reči, da ni v ravnovesju, ampak ima lahko
               negativne posledice.</p>
               <p>Se pravi, sedaj pri takem stanju, kot je, če se vprašaš, v redu, če imaš tako stanje,
               na kakšen način pa voditi ustrezno ekonomsko politiko? In če bi gledal to
               prevladujočo paradigmo, ki je sedaj tako v ZDA kot na Japonskem prevladala, bi moral
               voditi ekspanzivno denarno politiko in ekspanzivno fiskalno politiko, da bi lahko
               izšel iz krize.</p>
               <p>Za Slovenijo je to ravno nasprotno, čeprav ECB vodi sedaj zelo močno ekspanzivno
               denarno politiko, je pa problem v tem, da imamo mi dve odstopanji od tega. Prvo
               odstopanje je, da so obrestne mere v Sloveniji bistveno višje, kot so drugje za 1,6
               točk, kar pomeni zaviranje rasti in seveda imamo kreditni krč. Banke ne posojajo
               zaradi tistih neravnovesij, ki sem jih omenil že prej. Se pravi, kaj imamo? Imamo
               bolj restriktivno kot, pravzaprav relativno restriktivno denarno politiko, ker se nam
               tudi manjšajo krediti podjetja.</p>
               <p>Na drugi strani fiskalna politika, je tudi restriktivna. Mi v skladu z omejitvami, ki
               jih bom omenil, si enostavno ne moremo privoščiti fiskalnega stimulusa, se pravi, da
               bi javne izdatke povečal in na ta način stimuliral potrošnjo in s tega vidika imamo
               padanje deleža domače javne porabe v bruto domačem proizvodu. Se pravi, ko si že v
               hudih težavah imaš še zaostritve pri denarni politiki in še pri fiskalni politiki. Se
               pravi, da te Keynesiansko ekonomske politike ne moreš voditi. Ne vodimo. Zakaj? Prvi
               del, denarna politika, sem že razložil. Druga, zakaj je fiskalna politika taka, kot
               je? Je pa predvsem zaradi treh razlogov. Prvi so predpisi Evropske unije, ki določajo
               tudi naše obnašanje glede fiskalne politike. Vi veste, da smo od leta 2009 v programu
               presežnega primanjkljaja, kjer je zelo jasno zdefinirano, kako moramo zmanjševati
               svoj javno-finančni primanjkljaj in recimo v naslednjem letu ga moramo zmanjšati za
               2,5 odstotka bruto domačega proizvoda. Letošnje leto naj bi ga imeli okrog 3,3 in v
               letu 2017 na nič. 
               Potem, ko spravimo primanjkljaj pod 3% bruto domačega proizvoda, se pa hkrati začne
               še postopek zmanjševanja dolga pod 60%, kar je Maastrichtski kriterij. Kar seveda
               povsod… vse te tri stvari pomenijo, da moramo zmanjševati javne izdatke, namesto, da
               bi jih povečevali in imeli stimulativno fiskalno politiko.</p>
               <p>Zdaj v teh res, bi rekel zapletenih razmerah, ko bi moral delati nekaj po logiki,
               dejansko pa moraš delati nekaj drugega, kar je natančno nasprotje, sta še dve dodatni
               omejitvi in sicer investitorji - naš dolg veste, da je pač, kot sem prej omenil čez
               80% bruto domačega proizvoda in so izjemno nervozni kaj Slovenija dela. Oni nas
               financira, teh 80% bruto domačega proizvoda. Oni so tisti, ki so pripravljeni mogoče
               vlagati tudi lastniški kapital v Slovenijo in tej investitorji zelo hitro reagirajo,
               v kolikor bi mi recimo začeli odstopati od tistega, kar Evropska komisija od nas
               zahteva in seveda še mednarodne razmere vidim kot dodaten izziv. To je pač recimo
               zdaj primer Ukrajine, ki nas bo zagotovo prizadel. Tako, da omejitve so res izjemno,
               izjemno ostre.</p>
               <p>Kaj v teh zapletenih razmerah bi bila prva prioriteta ekonomske politike? Jaz sem
               dolgo časa razmišljal o tem. Smo tudi preračunavali različne scenarije ampak po mojem
               drugega, kot da si postavimo za cilj ekonomsko osamosvojitev, enostavno drugega cilja
               zdajle ne vidim. Dokler bomo mi imeli presežni deficit, dokler bo dolg nad 60% bruto
               domačega proizvoda, dokler se pač ne približamo strukturnemu deficitu v višini 0%
               bruto domačega proizvoda, kar smo zapisali tudi v ustavo, potem toliko časa bomo mi
               pod kontrolo, pod prisilno upravo Evropske komisije. Tako, da se pravi je treba iz
               tega iziti in to iziti na način, ki bi bil za nas pač možen. Po mojem mnenju samo z
               robustnimi javnimi financami, s trdnim finančnim sistemom, ki financira gospodarstvo
               in prebivalstvo in pa s konkurenčnim gospodarstvom se lahko spet osamosvojimo. Do tja
               moramo pa prti iz tega stanja, v katerem smo. Zato jaz mislim, da ne da bi bistveno
               bolje delali, sprejeli zahtevne, pa tudi težke odločitve. Tudi politično zelo težke
               odločitve, a ne, da brez tega enostavno ne bo šlo.</p>
               <p>Jaz, če gledam kot ekonomist, edina možnost, ki jo vidim, je v rasti bruto domačega
               proizvoda in pač prilagajanju javnih financ tistemu trendu, ki smo si ga zadali.
               Boste rekli, da sem preveč pesimističen ampak so pa nekatere značilnosti slovenskega
               gospodarstva, ki v zadnjem času pa vseeno pomenijo prvo lastovko, recimo. Seveda ta
               še ne prinese pomladi ampak tej rezultati dajejo upanje, bom jaz rekel.</p>
               <p>Najprej, če pogledamo te pozitivne značilnosti, kot sem si jih zapisal, je najprej
               rast bruto domačega proizvoda. Mi smo imeli zadnje tri kvartale rast, najprej, če
               gremo od zadnjega na prejšnje, 2,9. To je bil zadnji drugi kvartal leta 2014. 2,9%
               rast, evro področje je imelo 0,5% rast. Potem, prejšnje je bila 1,9% rast, evro
               področje 0,9% in še prejšnje 2,1 v Sloveniji, 0,5 v evro območju. Se pravi tri
               kvartale dobre rasti, relativno dobre, čeprav mi smo bili navajeni na 4% rast, če se
               spomnite nazaj v povprečju, to je bilo dolgoročno povprečje ampak vseeno ta rast je
               bistveno višja, kot v evro področju.</p>
               <p>Druga stvar je rast zunanje trgovine. Mi imamo 5% rast, v evro področju 2,9. Rast
               gradbeništva je ena najvišjih, ki jo imamo, 17,4%, to je prvo polletje leta 2014, medtem, ko evro
               območje -1,3%. Rast predelovalne dejavnosti, pri nas 3,4%, v Evropi 1,3. Kar je dober
               znak. Če bo imel kdo problem s številkami, imam jaz to prezentacijo, pa jaz lahko
               tudi to prezentacijo potem po mailu posredujem, mogoče.</p>
               <p>Kar je res, bi rekel zelo presenetljivo – zadnji podatki kažejo na izjemno
               razdolževanje podjetij. Iz 84%, ki sem jih omenil, da smo jih imeli v letu 2012, je
               padlo zadolževanje na 74, se pravi za 10 odstotnih točk. To smo šli še enkrat
               preverjati, ker nisem mogel verjeti podatku. Za 10 odstotnih točk bruto domačega
               proizvoda se je gospodarstvo razdolžilo. In rast investicij, ki je bila 2014 pri nas
               3,8%, na evro področju pa 1,9%. To se pravi, tukaj so pač neki pozitivni trendi, neki
               pozitivni dogodki, ne bom rekel trendi še, ki pa seveda potem se tudi odražajo v
               padanju brezposelnosti. Naša brezposelnost je padla iz prvega v drugi kvartal
               letošnjega leta za 1,5 odstotne točke, kar je veliko, na pod 10% in pa večja
               zaposlenost za 2 odstotni točki. Tako, da nekaj pozitivnega je, se pravi neka
               robustnost v tem ekonomskem sistemu, v tem gospodarstvu vseeno je in na to pač seveda
               je šibko in če bi to ustrezno podprli, imamo neko možnost izhoda iz te krize.</p>
               <p>Pri teh negativnih, pa pr teh recimo nekaterih pozitivnih značilnostih, se zdaj
               vprašamo seveda kje pa so tista področja, kjer bi mi mogoče za njihovo ureditvijo
               ustrezno lahko pač pospešili rast. Jaz bom šel čisto enostavno, tako kot je bruto
               domači proizvod, po povpraševalni strani, po potrošni strani definiran. To je pač
               domača javna potrošnja, javna potrošnja, potem bom šel na zasebno, se pravi potrošnjo
               gospodinjstev, investicijska potrošnja in potem izvoz, uvoz. Pa če grem kar najprej
               na javno domačo potrošnjo. Ta predstavlja približno 20% v bruto domačem proizvodu.
               Tukaj skoraj nimamo možnosti. Jaz sem od začetka gledal vse možne scenarije, da bi
               javni izdatki ostali nespremenjeni in da bi ob nespremenjenih javnih izdatkih drugi
               elementi potrošnje prevzeli, da bi bila lahko gospodarska rast ampak tukaj skoraj
               nimamo možnosti zaradi tega, ker tudi, če bi imeli enake javne izdatke v naslednjih
               letih, nam bo izrivalo domačo potrošnjo, prvič obresti, ki jih plačujemo, te
               plačujemo ven in seveda na domačo potrošnjo ne vplivajo in potem drugič še devizne
               vloge varčevalcev iz tujine, ki jih bomo morali vrniti po odločbi Evropskega
               sodišča.</p>
               <p>To je prva stvar, druga stvar, ki nam omejuje pač javno domačo potrošnjo, je ta pač
               postopek presežnega primanjkljaja, kjer moramo zmanjševati primanjkljaj za 0,8% v
               letu 2015 in potem še po 1,2% vsako leto 2016 in 2017. Če hočemo to zmanjševati, bomo
               morali možnosti take gospodarske rasti, da bi se to avtomatsko zmanjšalo ampak bomo
               morali zmanjševati s strukturnimi spremembami javne izdatke. In seveda potem sledi še
               to nižanje dolga pod 60%.</p>
               <p>Se pravi, kje pa lahko kaj naredimo na področju javne domače potrošnje? Prva stvar je
               črpanje evropskih sredstev in seveda na tem področju bomo morali narediti dve stvari.
               Najprej počrpati vse čim prej, preprosto in drugič, kar pa mene še bolj skrbi, je pa
               struktura črpanja. Če mi črpamo evropska sredstva zato, da naredimo en park v eni
               občini, ali da naredimo nogometno igrišče ali da nekaj takega, to je samo… gre v
               bruto domači proizvod samo tisti trenutek, ko se to potroši in nima nobenega vpliva
               na rast v prihodnosti. Se pravi ta struktura črpanja evropskih sredstev mene zelo skrbi. Imamo
               sicer zdaj operativni program pač tega črpanja iz nove perspektive vrnjen nazaj,
               tako, da imamo še nekaj časa, da ga spremenimo ampak tukaj bo potrebno narediti
               maksimalno, da bo črpanje hitro, učinkovito in da po drugi strani bo črpano za
               namene, ki bodo dali najvišjo možno gospodarsko rast.</p>
               <p>Potem, seveda druga priložnost je struktura javne porabe. Če bo javna poraba morala
               iti nekoliko dol, bomo poskušali čim manj, odvisno je od rasti bruto domačega
               proizvoda, si pa lahko pomagamo z javno porabo tako, da ne porabljamo za namene, ki
               nimajo multiplikativnih ali imajo zelo nizke multiplikativne učinke na bruto domači
               proizvod in preusmerimo tja, kjer jih imajo. Se pravi, manj porabe z najmanjšim
               multiplikatorjem, strog nadzor racionalnosti porabe, javne porabe, zmanjševanje
               eksplicitne zadolženosti, tudi če zadolženost zmanjšamo recimo z denarjem, ki ga
               pridobimo s privatizacijo, bomo zmanjšali obresti in bomo lahko s tem povečali
               možnost domače potrošnje in pa seveda zmanjševanje tudi te implicitne zadolženosti, o
               kateri sem pa že govoril.</p>
               <p>Naslednje področje je potrošnja gospodinjstev. Ta predstavlja tam okrog 54% odstotkov
               v bruto domačem proizvodu in tukaj pa jaz vidim zelo velike priložnosti. Kot sem že
               prej rekel, so naša gospodinjstva na prebivalstvo med najmanj zadolženi v Evropski
               uniji. Mi imamo tam približno 45% povprečja zadolženosti Evropske unije. To se pravi
               res izjemno nizko. Prej sem šel gledati na bruto domači proizvod, tukaj pa na
               prejemke prebivalstva, dolg na prejemke prebivalstva in tudi tukaj smo pa še boljši,
               kot smo pri bruto domačem proizvodu.</p>
               <p>Seveda pa, ker smo med najmanj zadolženimi na tem področju, je pa vprašanje: ja, kako
               pa potem banke še zmanjšujejo kreditiranje prebivalstva, če je tukaj pravzaprav
               kreditni potencial relativno neobremenjen in podjetja so nadpovprečno zadolžena, tam
               še razumeš, da je kreditna sposobnost problematična ampak na tem področju bo pa treba
               sprostiti kreditni krč. Mislim, da se da kar nekaj ukrepov, mogoče tudi nekaj
               finančnih paketov skupaj z recimo mednarodnimi institucijami, kot je EBRD, recimo za
               energetsko sanacijo stavb in seveda verjetno bo treba tudi videti pri Banki Slovenije
               ali je tukaj možno še kaj narediti.</p>
               <p>Zdaj, zelo dobra so tudi nakupna pričakovanja trajnih dobrin. Pri nas je takih, ki
               mislijo kupiti trajne dobrine precej več, to se pravi to je bil zadnji podatek zdaj,
               kot v EU, ta je pa za EU. Tako, da tudi pri nas so se nakupna pričakovanja
               prebivalstva izboljšala. Se pravi, tule je en problem v financiranju. Lahko računamo
               tudi na večje nezaposlenosti. Kot sem že prej rekel, za 2 odstotni točki samo letos,
               pa za 1,5 odstotno točko zmanjšanje brezposelnosti, to zagotovo pomaga pri potrošnji
               gospodinjstev in če se vprašate, potem pa je na drugi strani ponudba, ki bo
               zagotovila povečano povpraševanje, pa sem šel še to pogledati in predelovalne
               dejavnosti v Sloveniji. pravijo, da je premalo povpraševanja. 47,7% podjetij pravi,
               da ima premajhno povpraševanje v predelovalni dejavnosti, pri nas pa 33% v evro
               območju. Se pravi, da je pri nas to povpraševanje čisto možno zadovoljiti in da imamo
               ponudbo, pri storitveni dejavnosti je še huje, je 53,5%, premajhno povpraševanje, to
               je mnenje podjetij, medtem, ko v EU 37,5. To so vse analize, ki so narejene pač na
               metodologiji, ki velja za Eurostat. Tako, da nismo si kaj zmišljevali. Naslednje
               področje… Se pravi tu vidim določene priložnosti.</p>
               <p>Naslednje področje rasti je investicijska potrošnja. Ta ima približno 20%, malo manj
               kot 20% trenutno v bruto domačem proizvodu. Zdaj, seveda ključno za investicijsko
                  potrošnjo je
               gospodarstvo. Prezadolženo gospodarstvo ne more, pač nima finančnih virov za
               investicije, zato je razdolžitev gospodarstva finančno prestrukturiranje, ne mislim
               samo kreditno ampak tudi lastniško prestrukturiranje, pa poslovno prestrukturiranje,
               to je ključno za v bistvu povpraševanje gospodarstva. Definitivno potrebuje
               gospodarstvo dodaten lastniški kapital in to lahko na več načinov ali pač s
               konverzijo dela kreditov, ki jih imajo zdaj v lastniški kapital, delno pa potrebuje
               tudi dodaten lastniški kapital, ki ga pa seveda v Sloveniji ne vidim in zato je možno
               samo s privatizacijo. Ta privatizacija 2015, 2016, z elektriko vred, podjetij, ki je
               bila sprejeta v Državnem zboru, ta seveda je obljuba, ki je bila dana in zaveza, tako
               da po mojem mnenju privatizacija tega, kar je bilo določeno, se mora nadaljevati.
               Seveda privatizacija, ki bo dobro vodena in ki bo imela največji možen učinek, ob
               tem, da se upoštevajo tudi strateški razmisleki.</p>
               <p>Potem, spodbujanje neposrednih tujih investicij, ki bodo pripeljale lastniški
               kapital, brez tega ne bo šlo. Seveda sprostitev potem kreditnega krča, banke imajo
               dovolj denarja ampak potrebujejo v bistvu na drugi strani sposobna podjetja, kreditno
               sposobna podjetja. Seveda pri investicijski potrošnji so pomembna EU sredstva,
               izjemno pomembna, zopet dobro usmerjena, bi dala lahko dobre rezultate in potem sem
               imel še pač par idej glede koncesijske politike, pa politike o dajanju koncesij in
               pri energetski sanaciji.</p>
               <p>Zadnje področje, ki bi ga omenil, je področje rasti izvoza. Ker razlika med izvozom
               in uvozom je tisto, kar daje tudi rast bruto domačega proizvoda. Kot veste, je bila
               rast izvoza pri nas relativno dobra, močna, zdaj smo že nad povprečjem držav evra
               ampak za rast izvoza je pa potrebno, je ključno povečati konkurenčnost. Če sem prav
               razumel, je kandidat za gospodarskega ministra poudaril tista posamezna področja, ki
               jih vidi, da se da povečati konkurenčnost. Za mene je to zagotovo, pa to sledi tudi
               iz vseh teh analiz konkurenčnosti našega gospodarstva, tudi tujih teh institucij.
               Administrativno okolje definitivno, jaz vidim posebno dva problematična in to sta
               prostor in davčni postopek. Davčni postopek se tiče seveda ministrstva za finance
               neposredno, drugo je pravno okolje, stabilno, hitro in tako naprej. Tretje področje
               je trg dela, kjer imamo še vedno pač segmentacijo in nefleksibilnost. Okolje za
               nastajanje in razvoj malih in srednjih podjetij. Čeprav je bilo veliko narejenega, je
               tam vrsta neučinkovitih instrumentov, ki bi jih bilo treba izboljšati. Raziskave in
               razvoj, brez tega seveda konkurenčnosti ni in jaz posebno izpostavljam visoko šolstvo
               še zraven glede prispevka k rasti bruto domačega proizvoda, ko si enkrat razvita
               država, kamor smo mi uvrščeni, osnovno in srednje šolstvo ne prispeva več toliko,
               prispeva predvsem visoko šolstvo skupaj z raziskavami in razvojem. In izpostavil bom
               tudi davčno obremenitev najbolj pridnih – tako bom jaz to imenoval – tistih, ki
               največ prispevajo k dvigu dodane vrednosti. Mi smo nekonkurenčni na tem področju,
               mladi nam uhajajo ven. Tako, da tukaj je treba videti v bistvu kakšne bi bile pametne
               rešitve.</p>
               <p>Če s tem končam področja, kjer vidim možnosti, bi šel naprej na nekatere naloge
               Ministrstva za finance. Glejte, teh nalog je toliko, kolikor jih je tukaj notri, v
               tem. Pa sem samo pri vsakem izmed delov financ izpostavil tisto, kar je zdaj, bi
               rekel, tako sem si nekako smatral, da je res prioriteta pri proračunu. Proračunski
               del. Takoj je treba narediti ocene proračuna za letošnje leto in morebiten rebalans,
               vendar zdaj prihajajo nove ocene, jesenske ocene pač gospodarske rasti v letošnjem letu in naslednjem
               letu, tako, da je treba počakati, da te ocene pridejo. Saj mislim, da bodo… da bi
               morale biti zdaj te dni, danes ali jutri in na njih narediti nove preračune, ali bo
               treba ali ne, je zdaj težko reči.</p>
               <p>Zakon o fiskalnem pravilu je zagotovo naloga, ki bo izjemno pomembna. Veliko je bilo
               narejenega, veliko diskusij. Moram reči, da imamo oblikovano tudi neko usmeritev, ki
               jo je pa treba še preveriti. 15. oktober, moramo pripraviti že osnutek proračunskega
               načrta za leto 2015 na osnovi teh novih napovedi in to posredovati Evropski komisiji.
               Oktobra, novembra nas bodo pa pregledovali, skenirali, fotografirali, vse živo z
               Evropske komisije glede procedure presežnih makroekonomskih neravnovesij. Dobil sem
               seznam vprašanj, ki je dolg 7 strani, čisto podrobno kaj želijo vse vedeti od
               nas.</p>
               <p>Državno premoženje. Strategija seveda Slovenskega državnega holdinga, to je ena od
               prioritet. Področje mednarodnih finančnih odnosov so tej postopki v zvezi z
               jugoslovanskimi deviznimi vlogami, ki ne bodo preprosti. Državne pomoči, recimo kot
               en primer, finančno prestrukturiranje Cimosa z vidika državne pomoči, tudi zapleten
               primer. Zakladnica, ta bo morala speljati dokapitalizacije recimo Abanke, davčno
               področje, davčne blagajne, pa davek na nepremičnine, finančni sistem, nadaljnja
               sanacija bank, skupaj seveda tudi zakladnico, potem pa glede Slabe banke interna
               pravila, na primer politika upravljanja posojil in premoženja, ki jo je treba
               sprejeti. FURS, se pravi Finančna uprava Republike Slovenije, vrsta ukrepov za
               povečanje učinkovitosti pobiranja davkov in recimo, če še javna naročila, saj je še
               več teh področij ampak javna naročila je pa povečanje učinkovitosti sistema javnih
               naročil in seveda tudi postopkov.</p>
               <p>Tako, da če naredim zdaj pač sklep tega, kar… a ne, bom pač še par stvari, se
               opravičujem, glede reorganizacije Ministrstva za finance povedal. Ministrstvo za
               finance nima analitskega oddelka, to je seveda eno od redkih, jaz ne vem sicer katero
               še nima, ampak, ministrstev, ki nima analitske podpore. Tako, da takoj bom zdaj, če
               bom izvoljen za ministra, se lotil oblikovanja analitskega oddelka. Potem druga
               stvar, kjer sem videl, da so določene pomanjkljivosti oziroma, da so šibki na
               področju proračuna. Tukaj bi morali biti …<stage>/Nerazumljivo./</stage>… Ojačitev določena tudi
               finančnega sistema. Seveda vse to bi jaz poskušal narediti s kadri, ki že obstajajo v
               javni upravi. Tako, da tukaj ne bi bilo dodatnih stroškov. In zadnja, da jaz imam
               lahko v kabinetu nekaj svetovalcev, jaz bi nekaj teh svetovalcev zamenjal za
               raziskave strokovnjakov na tem področju, ki imajo modele, mikrosimulacijske in druge,
               s katerimi lahko potem dejansko preverjaš odločitve. Na Ekonomski fakulteti sem
               velikokrat videl, da so bile odločitve narejene na pamet, potem smo pa mi
               preračunavali in ugotavljali ali stvar pije vodo ali ne. Tako, da jaz bi si rad to
               zagotovil vnaprej. Ker tak analitski oddelek ne bo mogel biti, da bi imel vse modele
               že tam, vsaj ne od začetka. Tako, da bi se naslonil na njih. Seveda taisti denar, ki
               bi šel za svetovalce, bi šel za te strokovnjake.</p>
               <p>Če sklenem počasi. Kot sem prej rekel, na žalost fiskalna politika bo morala biti
               restriktivna, kar zahteva povečanje javnih prihodkov predvsem z nadomestitvijo tistih
               davkov, davčnih, ki bodo prenehali in nadomestiš z drugimi, ki bodo v tej višini tudi
               te prihodke zagotovili, hkrati pa vidim povečanje javnih prihodkov predvsem iz dveh
               virov. Prvi je bolj učinkovito delovanje FURS-a in  drugo seveda za gospodarsko rastjo. Vsak odstotek
               gospodarske rasti prinese približno 0,4% povečanja prihodkov. Druga stvar zmanjšanje
               javnih izdatkov tudi tukaj vsaka porast BDP-ja zmanjša, da je javne izdatke za
               približno 0,2% ampak tukaj enostavno ne bo šlo samo s tem, ker je to premalo bo treba
               kot sem že prej rekel neracionalno trošenje in pač ne ciljeno trošenje.</p>
               <p>Drugi sklep bi bil, da učinke ekspanzivne denarne politike Evropske centralne banke
               bi se moralo poznati tudi v Sloveniji. Mi ne moremo imeti restriktivno denarno
               politiko ECBM pa negativne obrestne mere. S tega vidika mi moramo znižati deželno
               tveganje. Skratka mi moramo čim prej se uskladiti z zahtevami tega postopka
               presežnega primanjkljaja in makro ekonomskih neravnovesjih, zmanjšati eksplicitni in
               pa tudi implicitni javni dolg. Odpraviti kreditni in finančni krč. To kot sem rekel s
               prestrukturiranjem podjetij, z izboljšanjem korporativnega upravljanja s
               privatizacijo, s tujimi neposrednimi naložbami in tako naprej. In tretji sklep bi
               bil, da to je možno doseči skupaj s povečanjem konkurenčnosti, ki pač ima vse ostale
               ukrepe še, ki se tičejo mojih kolegov, če bom izvoljen v Vladi. S temi bi dosegli
               večjo rast in večja rast je izhod iz krize, ker drugače pač kriza ostaja. Jaz bi se
               na tem mestu zdaj zahvalil predvsem dr. Čufarju, ker me je in njegovim sodelavcem
               zaposlenim na Ministrstvu za finance, ki so bili res izjemno odprti in karkoli sem
               rabil so mi posredovali. Tako, da to je bilo res razen zaupnih stvari vse tisto kar
               sem lahko videl in tako je tudi prav. Tako, da neverjetno moram reči izjemno,
               korektno in jaz bi rekel tako, da sem se odločil, da bom kandidiral za ministra zato,
               ker se zavedam, da je izjemno težka situacija ampak, da so možnosti. Seveda ne bodo
               lahke odločitve in, ker pa mislim, da se da narediti sem tukaj ampak bi pa rad na tem
               mestu povedal, da pa ampak ni čisto nobenega manevrskega prostora za razna politična
               preigravanja blokade. Jaz mislim, da moramo tako kot smo takrat pri evru pa pri
               vstopu v Evropsko unijo zdaj pa res skupaj stopiti in poskušati na strokovnih osnovah
               sprejemati čim bolj pametne odločitve zato vam lahko vsi skupaj boljše živeli. Jaz
               mislim, da ni čisto nobenih bližnjic, nobenih. Hvala lepa, toliko bi bilo iz moje
               strani.</p>
            </sp>
            <sp xml:id="SDT7-OZFIMP-nujna-1-2014-09-15.sp3">

               <speaker>PREDSEDNICA URŠKA BAN:</speaker>

               <p>Hvala lepa tudi vam dr. Mramor za vašo precej nadzorno uvodno predstavitev.</p>
               <p>Besedo na tem mestu dajem članicam in članom odbora, da kandidatu postavite vprašanja
               s področja dela Ministrstva za finance. Odpiram prvi krog, predlagam, da poberemo
               najprej en krog vprašanj in potem damo besedo dr. Mramorju, da odgovori pa potem še
               eventualno naslednje vprašanja. Gospod Šircelj, izvolite.</p>
            </sp>
            <sp xml:id="SDT7-OZFIMP-nujna-1-2014-09-15.sp4">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovana predsednica, kolegi in kolegice. Spoštovani kandidat za
               ministra.</p>
               <p>Lahko rečem, da smo poslušali zelo dobro analizo sedanjega stanja kje smo. Predvsem
               glede makroekonomskih pokazateljev oziroma kazalcev. Predvsem tistih, ki nas seveda
               vse najbolj skrbijo in, ki se morajo izboljšati. Ko sem govoril, da se morajo
               izboljšati namenoma uporabljam pasiv zaradi tega, ker veliko bolje bi bilo, da bi
               rekel, ki jih mora Vlada Republike Slovenije izboljšati. In tukaj ima verjetno
               minister za finance prvo besedo. Zaradi tega bi  pričakoval od njega oziroma sem od njega pričakoval
               veliko več konkretnih rešitev, veliko več konkretnih rešitev glede vseh
               makroekonomskih pokazateljev. Kot, na primer, če je bil pri ministru Čuferju in če mu
               je dal toliko podatkov, verjetno ve, kolikšen je primanjkljaj v letu 2014, koliko je
               že porabljenega denarja, celoletnega denarja, ki naj bi bil porabljen v celem letu,
               seveda je zdaj vprašanje, ali je to 800 ali 900 milijonov in koliko računov še država
               lahko plačuje v tem letu. Ker minister za finance bo prišel na Ministrstvo za finance
               in bo moral enostavno plačevati račune v skladu s proračunom. In tu se prvo vprašanje
               zastavlja, ali dejansko ni že ta denar, ki je bil predviden, načrtovan v proračunu za
               leto 2014, ki ga je načrtovala Vlada Alenke Bratušek, že porabljen. In če je
               porabljen, je potem treba to povedati. Omenjen je bil sicer rebalans proračuna, kar
               pomeni, da ti proračuni za 2014, še manj za 2015, enostavno niso bili stabilni in
               niso bili realni, ker smo, navsezadnje vsaj takrat opozicija, tudi povedali, da so to
               bile bolj neke fiktivne številke.</p>
               <p>Drugič, pričakoval bi veliko več rešitev na področju zakonodaje. Tu je rečeno, kaj se
               bo dogajalo in kaj se ne bo dogajalo, zaradi tega bodo moja vprašanja dejanska,
               skratka, nekaj vprašanj, kaj bo minister za finance dejansko postoril.</p>
               <p>Omenil je, da so, na primer, gospodinjstva v primerjavi z Evropsko unijo malo
               zadolžena in da vidi tu neko rezervo za dodatno zadolžitev gospodinjstev. Kakšne so
               pristojnosti ministra za finance, da bo spodbudil, da se bodo prebivalci dodatno
               zakreditirali? Kakšne so pristojnosti, kakšne pristojnosti kandidat vidi kot minister
               za finance, da bo spodbudil, da se bodo podjetja dodatno zakreditirala? In kako se
               bodo dejansko zakreditirala? Namreč, tu gre za to, kaj minister za finance lahko
               naredi, ampak z ukrepi, ne samo s tem, da bi morda nekaj moralo, nekaj bi se smelo in
               tako naprej. Glede na to, da po mojem vedenju je tu glavna naloga Banke Slovenije
               tista, ki uravnava kreditni potencial, in Evropska centralna banka, seveda, v prvi
               vrsti, je zdaj tu vprašanje, kaj je tisto, kar bo pa kandidat za ministra storil, da
               bodo ljudje se več zadolževali, enostavno. Ali bo v tem primeru zamenjal nadzorne
               svete v državnih bankah? Danes so skoraj vse banke državne, tista, ki še ni, pa še
               bo, v popolnosti, na primer, Abanka. Ali bo zamenjal uprave, da bodo te uprave dajale
               več kreditov prebivalstvu? Da bodo te uprave morda celo iskale podjetja, ki rabijo
               kredite za svoje nadaljnje poslovanje, za svoj razvoj in tako naprej. Govorim namreč
               tudi zaradi tega, ker po mojem mnenju so neke možnosti, sploh pa neke pravne podlage
               za to, da minister za finance na to vpliva, izredno majhne. Čeprav je, ko berem
               nekatere njegove intervjuje in tako naprej, v mnogih intervjujih povedal, da je za
               zunanji dolg odgovorna vlada in s tem minister za finance, v okviru vlade verjetno
               minister za finance. In za zunanji dolg, recimo, 2004-2008 je bil takrat odgovoren
               Janez Janša, to je večkrat povedal. Zdaj me pa zanima, kako bo on z neposrednimi
               ukrepi vplival na to, da bodo ljudje jemali več kreditov. Ne samo, da bodo banke
               znižale obresti, ampak tu je njegova pristojnost in odgovornost za te zadeve. Tako da
                  tukaj me zanima –
               to je en sklop vprašanj -, kaj bo v povezavi s tem naredil z bančnim krčem. Kako bo
               vplival na ta bančni krč in v povezavi s tem, glede na to, da je v nekaterih
               intervjujih imel tudi velike zadržke do Družbe za upravljanje terjatev bank oziroma
               do tako imenovane slabe banke, pravzaprav je omenil, da je ta banka nepotrebna
               oziroma da je ta delniška družba nepotrebna, da bi se dalo banke drugače rešiti,
               kakšen bo odnos, ali bo Družbo za upravljanje terjatev bank enostavno zaprl, glede na
               to, da je tu pač nek priokus oziroma neke izjave, da družba pravzaprav ne bi bila
               potrebna.</p>
               <p>Naslednje vprašanje se nanaša na davke. Poslušal sem kandidata za ministra za finance
               in bral koalicijsko pogodbo. Dobro, poleg davčnih blagajn in tako naprej, kjer
               predlagam, da se tudi za nekatere negospodarske dejavnosti zdaj že uveljavijo, če se
               bodo samo za gospodarstvo, čeprav mislim, da ta ukrep ne bo kaj dosti prispeval.
               Ampak tu gre za to, da se bo zagotovilo enakopravno obdavčitev vseh kategorij davčnih
               zavezancev in odpravili boste obstoječe razlike v višini obdavčitve. Kaj to pomeni?
               Ali se bodo od davka na dividende plačevali prispevki? To je enakopravna obdavčitev
               navsezadnje vseh dohodkov in davčnih zavezancev, seveda. Ali se bo bistven povečala
               obdavčitev kapitalskih dobičkov? Navsezadnje, v času, ko je kandidat za ministra že
               bil minister, to je bilo do konca leta 2003 oziroma 2004, takrat se je enormno
               povečala obdavčitev kapitalskih dobičkov in takrat je ogromno kapitala šlo v tujino,
               morda bomo tega zdaj danes nazaj dobili. Tako da tu me zanima zelo konkretno, kaj se
               bo zgodilo. Zanima me tudi, kaj pomeni to, da se bodo zdaj davki veliko bolj
               učinkovito plačevali oziroma da se bodo prihodki povečali iz tega naslova. Vemo, da
               imamo danes nekatere prejemke, če želite, ki so skriti prejemki, neobdavčeni. Recimo,
               parkirišča delavcev so neobdavčena, mobiteli, službeno telefoniranje preko mobitelov,
               to ni boniteta. Kot vem, je minister za finance dr. Mramor te bonitete že obdavčil in
               s tem povzročil ogromno dodatno administracijo, ogromno dodatno birokracijo in zaradi
               tega so tudi potem kasneje bili ti ukrepi odpravljeni, ampak navsezadnje je bil on
               avtor teh ukrepov. Zanima me, ali se bo to zdaj ravno tako zgodilo, ker navsezadnje s
               tem bo pa lahko celo več prihodkov na nek način, vsaj prvi ali drugi mesec, potem
               bodo pa že ljudje našli način, kako takega davka ne bodo plačevali. V povezavi s tem
               me tudi zanima, kako bo nastopil do sive ekonomije. Beremo v časopisu, da so bili
               inšpekcijski nadzori nad sivo ekonomijo in je sedanji FURS dobil 26.000 evrov, ali bo
               pogledal tudi, koliko stroškov je bilo za to potrebnih, za teh 26.000 evrov, ki jih
               je Finančna uprava dobila v 14 dneh in verjetno izpustila tam nekaj 100 davčnih
               inšpektorjev oziroma ljudi s pooblastili, in ali so se izračunali vsi stroški v
               povezavi s tem, vključno s plačami. Tako da nekaj je medijsko napenjanje
               učinkovitosti, drugo je pa dejansko stanje.</p>
               <p>Tu berem tudi, da se bo spremenil oziroma da se bo na novo uvedla obdavčitev
               nepremičnin, nov davek 
               na nepremičnine. Zdaj glede na to, da je v tem zakonu, ki je propadel po dolgem in po
               čez, hotela ga je uvesti seveda Vlada Alenke Bratušek je v tej ustavni odločbi zelo
               nazorno napisano kje je neustavnost tega zakona. In zanima me kakšen nov zakon sploh
               to bo. Ali ima mogoče že kakšno vizijo, kakšen nov zakon sploh to bo, množično
               vrednotenje, tisto, ki je bilo tam navedeno je bilo protiustavno. Pritožba,
               protiustavna tisto kar je Alenka Bratušek oziroma njena Vlada izpisala. Skratka 5
               členov imamo tukaj v ustavi in, če je kakšna bo vizija in seveda koliko bo dodatno
               obdavčil nepremičnine še posebej zaradi tega, ker piše reforma na prihodkovni strani
               moram biti usmerjena k spremembi strukturi davkov ne pa k višanju stopenj obstoječih
               davkov. Zdaj tukaj je poudarek na višanju stopenj, nikjer pa ne piše na novih davčnih
               osnovah. Kar pomeni, če boste obdavčili mobitele pa parkirišča je to nova davčna
               osnova. To, tukaj dejansko ne piše. In seveda mene zanima kaj se bo dejansko tukaj
               dogajalo. Se pravi nekaj na bančnem področju, smo že povedali kako ta krč narediti in
               odgovornost in pristojnost Ministrstva za finance, davčno področje.</p>
               <p>Zdaj glede strategije upravljanja državnih podjetjih oziroma slovenskega državnega
               holdinga, verjetno je teh 15 podjetji premalo. Ali bo minister za finance predlagal
               še kakšna druga podjetja zato, da se privatizirajo. Če da potem seveda katera in v
               bistvu zakaj, katera so tista podjetja, ki so v bistvu tukaj najbolj pomembna. Če
               pogledamo strukturo vseh teh podjetij oziroma klasifikacijo, ki je bila že narejena
               in vam bo morda lahko koristila potem lahko seveda ugotovimo, da je ogromno državne
               lastnine v podjetjih, v nekaterih podjetjih minormnega pomena saj nekje imajo ne vem
               država 8% ali pa 10% in tako naprej, tako, da tukaj je seveda vse skupaj zelo veliko
               vprašanje. Zdaj seveda dejstvo, da imamo premajhno povpraševanje v predelovalnih
               dejavnostih, na področju storitev in tako naprej, to je pač neko dejstvo ampak tukaj
               je vprašanje kaj narediti. In kaj narediti tudi na področju črpanja EU sredstev, ker
               Evropa nam je enostavno zablokirala ta EU sredstva na določenem dokumentu. Enostavno
               je zablokirala, kako iz tega sploh ven priti, če Evropa ne da ven sredstev zato, ker
               je Vlada Alenke Bratušek to narobe koristila. Mislim tukaj je treba enostavno
               sprejeti nek ukrep, tukaj ne gre zato, da bi mi to radi, seveda bi radi ampak
               minister za finance navsezadnje ima samo en delček evropskih sredstev. Vse ostalo je
               zdaj v kabinetu premierke, ta služba, zdaj kje bo v naslednji Vladi jaz ne vem ampak
               navsezadnje je to samo en delček, ki skrbi za ta evropska sredstva. Zdaj zanima me
               seveda tudi glede na to, da naj bi se zmanjšal javni dolg. Kako se bo minister
               zadolževal. Glejte po mojih ocenah minister imate do 30. aprila pardon 30. junija
               2015 zagotovljeno likvidnost do tujih, za tuje obveznosti. Tam približno s tem, da ne
               smete priti na nulo. Morate imeti 1 ali do 2 milijarde stalno na računu, če ne bo
               panika na mednarodnih trgih. Kako se, kakšen plan zadolževanja imate. Ali boste šli
               januarja na ameriško, evropsko tržišče, na obe z obveznicami. Zdaj, če bomo to naprej
               povedali raje ne, ker bodo obrestne mere takoj se povečale. Ampak kako boste
               enostavno to reševali, ker mi moramo na eni strani reševati tudi to, da moramo
               sedanjih 80% zadolžitve BDP-ja spraviti na 60 v naslednjih letih, kar pomeni, da
               moramo samo zato plačevati okoli 400 milijonov samo zato, 450 milijonov samo zato. To
               je seveda tisti odstotek, ki ga določa Evropska komisija in tako naprej. Ampak kaj boste dejansko naredili,
               ker to bo treba enostavno sprejemati, predlagati sklepe ali jih boste sami
               sprejemali, jih boste dali na Vlado, to zdaj sploh ni važno, ker navsezadnje ste zato
               dejansko pristojni.</p>
               <p>Tako, da tukaj je seveda nekaj vprašanj in tudi vi ste omenili omejitev javne
               potrošnje za 0,8 v letu 2015. 1,2% bruto družbenega proizvoda v letu 2016 1,2% v letu
               2017. 1% pomeni 350 milijonov, približno. 1,2% pomeni tam okoli 400 milijonov, se
               pravi 400 milijonov imamo za zmanjšati javni dolg, 400 milijonov bomo zmanjšali javno
               potrošnjo, kako. Na drugi strani imate pa v koalicijski pogodbi napisano, da je treba
               upokojencev dati 40 milijonov. Plus seveda dodatke, ko bo BDP več kot 2,5 in tako
               naprej takrat se bo začelo seveda vse to dogajati. Mene enostavno zanimajo ukrepi.
               Naslednji ukrepi so seveda kaj boste naredili na področju Zakona o javnih financah,
               ali ga boste spremenili, ker ta je v nasprotju z vsemi evropskimi direktivami. Še
               zmeraj se vse računa po plačilih ne pa po nastanku dogodka. In seveda kdaj boste
               uveljavili, uveljavili v koaliciji seveda vi boste predlagali. Napisan je zakon to
               vam lahko zagotavljam v fiskalnem pravilu. Lahko spremenite tam neke odstotke, če vam
               niso všeč ampak napisan je in to ga je pisala, pisalo Ministrstvo za finance ob bom
               rekel sodelovanju vseh političnih strank pa žal ni bilo takrat politične volje zato,
               da bi se sprejel bom rekel še pred volitvami kar bi bilo najbrž dobro. Tako, da
               glejte minister nekaj vprašanj in ne nazadnje me še navsezadnje zanima vprašanje
               glede na to, da je računsko sodišče dalo negativno mnenje Ministrstvu za finance za
               proračun leta 2014. Vi ste bili na Ministrstvu za finance do 3. decembra leta, pardon
               za leto 2004. Računsko sodišče je dalo negativno mnenje za proračun za leto 2004 in
               tam ste bili do 3. decembra 2004. Tukaj so tudi navedeni zakaj je to negativno mnenje
               bilo dano, zaradi napačnih javnih naročil. Zaradi nepravilno obračunavane zneska
               finančne izravnave občinam. Zaradi tega, ker se niso upoštevala interna navodila in
               tako naprej. Takrat je tudi celotna Vlada dobila mnenje s pridržkom, Ministrstvo za
               finance pa negativno mnenje. Kaj boste storili, da se to ne bo več zgodilo, da bo pač
               to v skladu z zakonom, da bo pač poslovanje v skladu z zakonom v tej Vladi.</p>
            </sp>
            <sp xml:id="SDT7-OZFIMP-nujna-1-2014-09-15.sp5">

               <speaker>PREDSEDNICA URŠKA BAN:</speaker>

               <p>Ste zaključili. Ja, hvala lepa.</p>
               <p>Gremo kar naprej z vprašanji, pa boste verjetno, gospod kandidat odgovarjali potem v
               sklopu. Besedo ima, gospod Jani Möderndorfer.</p>
            </sp>
            <sp xml:id="SDT7-OZFIMP-nujna-1-2014-09-15.sp6">

               <speaker>JANI MÖDERNDORFER (PS ZaAB):</speaker>

               <p>Hvala lepa, predsednica. Dober dan kandidatu.</p>
               <p>Jaz bi na začetku samo upam, da se ne boste prestrašil in zgubil upanja ob takih
               vprašanjih, ki smo jih zdaj poslušali. Še posebej, ker je že 10 let minilo od tega
               mnenja računskega sodišča in so bili vsi okrepi že zdavnaj sprejeti. Ampak seveda
               opozicija ima seveda vso pravico, da sprašuje in prav je, da dobi tudi odgovore na ta
               postavljena vprašanja. Tako kot jih bom postavil tudi sam, če je prav ali ne ampak s
               to opozicijo se jaz ne morem enačiti. To moram vsakič posebej povedati, ker nekako ne
               morem sedeti v istem žaklju. No ampak kakorkoli, gospod Logar boste imeli potem
               možnost veliko več povedati. Imamo seveda par vprašanj, ki so za mene bom rekel
               ključnega pomena, predvsem v prvi vrsti minister ali ste sodelovali pri pisanju te
               koalicijske pogodbe. Predvsem zato, ker, če bereš to koalicijsko pogodbo je notri kar
               nekaj javno finančnih izdatkov in napovedi kaj vse se bo zgodilo ob tej vaši
               predstavitvi danes pa smo poslušali vse drugo samo tisto ne, kar v tej koalicijski pogodbi piše, razen
               nepremičninskega davka in podobnih stvari.</p>
               <p>Namreč, skrbi me predvsem ta vaša napoved, ker v resnici ste napovedali, da v resnici
               ni več rezerve, nikjer. Ob tem, kar nas v resnici čaka je seveda ta napoved, ko boste
               še ob vpogledu vseh podatkov tudi videli ali bo potreben rebalans za leto 2014
               zagotovo pa za leto 2015, o katerem tudi zdajšnja vlada v odhodu v resnici
               napoveduje, da je nujno potreben. Me zanima predvsem, kako bo na strani prihodkov, še
               posebej, ker v resnici ste nakazali, da se na eni strani nagibamo na evropska
               sredstva kot ta vir, ki naj bi dodatno pomagal marsičemu in drugo, zmanjšanju javne
               porabe.</p>
               <p>Drugo, zanima me, to kar je moj kolega predhodnik rekel, ali mislite uresničiti
               štirideset milijonov dodatnega denarja za pokojnine? To je zelo pomembno glede na to,
               da bo kar nekaj izdatkov, kar enostavno ne bo vse skupaj seštelo. Kakšno je vaše
               mnenje, predvsem to me zanima ob vsem tem?</p>
               <p>Potem me zanima kaj so to davčne razbremenitve najbolj pridnih? Te definicije najbolj
               ne razumem. Ker nekako bomo morali to nekako spraviti na isto vrsto.</p>
               <p>In pa zadnje, kar me predvsem zanima, tisto kar je najbolj pomembno, kar se tiče
               prodaje. Jaz sem poslušal vašega bodočega kolega ministra za gospodarstvo, ki je
               sedel tam na vašem stolu in je napovedal en kup enih stvari in zato sem ga tudi
               vprašal, če se je že prej z vami uskladil. Namreč, napovedal je, da bi bilo dobro da
               se, se opravičujem, ja da bi bile subvencije povratne, pa to me še niti toliko ni
               zmotilo, ker to bi potem bilo neke vrste napoved kreditov ampak po drugi strani je
               napovedal, da bi nekaj denarja, ki bi bil seveda namenjen in ki bi prišel od prodaje
               premoženja Republike Slovenije bi ga namenil nazaj v gospodarstvo. Mi pa vsi vemo, da
               so ta sredstva zelo jasna in namenjena zmanjševanju javnega dolga. Kakšna je ta
               usklajenost med vami?</p>
               <p>Potem je pa tukaj še, seveda, usklajenost z vami, do vseh ostalih ministrstev,
               predvsem tistih, ki so napovedovali tudi znotraj koalicijske pogodbe nekateri že na
               samih zaslišanjih kaj vse bodo storili, ta vaša predstavitev pa seveda odraža vse
               tisto oziroma drugo plat tistega, kar oni napovedujejo. Sam osebno moram reči, da sem
               bil zadovoljen, da je Cerar izbral vas za kandidata. Seveda, to ne pomeni, da bomo
               zadovoljno gledali kako bo vse šlo v kakšno smer vendar vaša napoved in pa seveda
               obrazložitev mene navdaja z zadovoljstvom, da predvsem ste izredno dobro seznanjeni z
               dejstvi, kaj nas čaka in pa upam, da bodo vaše besede razumeli tudi vsi člani Vlade.
               Kajti to je največji problem na koncu. Vsi ministri seveda hočejo imeti na koncu
               toliko in toliko denarja, to vam tisti ki so že bil ministri in državni sekretarji
               lahko z veseljem povedo in pa predvsem sami najboljše veste, čeprav ste delali še v
               tistih časih, ko je bilo denarja še veliko, bom rekel, veliko napram danes. In seveda
               tega prostora preprosto ne bo.</p>
               <p>Tako da, ob koncu seveda vam pa želim, glede na to da večina vedno funkcionira v
               Državnemu zboru, da boste prestali ta hearing, vam želim uspešno delo, predvsem pa da
               ne izgubite tisto, kar ste sami napovedali, ker razlogov za to, da ste pristali na
               ministrsko mesto v resnici niste kaj dosti imeli, hočem reči, imeli ste dovolj drugih
               možnosti in izzivov, ki bi vas veliko bolj osrečili, tako da, vam želim, da vam ne
               zmanjka upanja.</p>
               <p>Hvala.</p>
            </sp>
            <sp xml:id="SDT7-OZFIMP-nujna-1-2014-09-15.sp7">

               <speaker>PREDSEDNICA URŠKA BAN:</speaker>

               <p>Hvala lepa. Besedo ima gospod Luka Mesec.</p>
            </sp>
            <sp xml:id="SDT7-OZFIMP-nujna-1-2014-09-15.sp8">

               <speaker>LUKA MESEC (PS ZL):</speaker>

               <p>Hvala za besedo in hvala tudi z moje strani kandidatu za ministra za izčrpno
               predstavitev. Imam pa nekaj komentarjev in vprašanj, jih bom v bistvu navedel kar v
               sklopih.</p>
               <p>Zdaj, prva stvar, ki me zanima je, najbrž ste pričakovali, privatizacija.  In sicer, v novem
               koalicijskem sporazumu piše, da se bo privatizacija sicer nadaljevala ampak naj bi
               bila iz nje izvzeta infrastruktura, ki naj bi ostala v državni lasti, drugič, razvoj
               podjetja in delovna mesta naj v samem procesu privatizacije ne bi bila ogrožena
               oziroma ne bi smela biti ogrožena in pa tretjič, privatiziran bančni sektor naj bi
               zagotavljal izvajanje razvojne politike.</p>
               <p>Snovalci tega proračuna so najbrž računali na to, da bodo te ohlapne določbe veljale
               za prihodnje privatizacije ne pa že za pretekle ampak jim je potek dogodkov nekoliko
               prekrižal načrte, namreč, nedavno je SDH zamrznil privatizacijo Telekoma in čaka v
               bistvu na vašo zeleno luč, v koliko boste v četrtek potrjeni vi za ministra in v
               bistvu celotna ministrska ekipa za Vlado.</p>
               <p>Zdaj, glede tega me zanima, prvič ali boste podprli privatizacijo Telekoma?</p>
               <p>Drugič, ali to pomeni, da greste proti tem določam koalicijskega sporazuma? Namreč
               glede infrastrukturnega določila me zanima ali je omrežje v lasti Telekoma šteto kot
               infrastruktura in drugič ali boste šli proti določbi koalicijskega sporazuma, ki
               govori o ohranjanju delovnih mest, ker v bistvu isti pretendent za nakup našega
               Telekoma je pred leti prevzel hrvaški Telekom in praksa tam in v podobnih Telekomih
               recimo tudi v Črni Gori kaže, da se je število zaposlenih zmanjšalo praktično za
               polovico. Tako da na temu mestu me zanima ali lahko, pač na kakršni koli način
               zagotovite, da se pri nas to ne bo zgodilo?</p>
               <p>In pa končno, govorili ste tudi o privatizaciji bančnega sektorja in me zanima na
               kakšen način lahko privatiziran bančni sektor izvaja kakršno koli razvojno politiko v
               Sloveniji, če bodo pa te banke dejansko postale podružnice nekih tujih bank in bodo
               morale delovati po navodilih svojih matic in verjetno ne bodo mogle iti proti
               njihovim interesom, ki so pa naravno profitni interesi. Torej, čim več dobička v čim
               krajšem možnem času.</p>
               <p>Potem naslednja zadeva, ki me zanima je glede varčevalnih ukrepov. Omenili ste, da ni
               možnosti, da bi javni izdatki ostali nespremenjeni, torej se najbrž predvideva poseg
               tudi v javni sektor in v plače javnih uslužbencev. Tukaj me zanima sama tehnologija
               izvedbe in sicer, ali boste to dosegli z linearnim zmanjšanjem vseh plač ali boste
               mogoče šli v sorazmerno zmanjševanje višjih plač ali boste šli v odpuščanje javnih
               uslužbencev in pa ali mogoče razmišljate o uvedbi kriznega davka na vse neto dohodke,
               ki bi upošteval načelo progresije?</p>
               <p>In v bistvu, pri varčevanju me zanima še ena zadeva in sicer, kako se boste izognili
               negativnemu multiplikatorju, ki smo ga v zadnjih letih beležili ne samo v Sloveniji
               ampak povsod po Evropi, namreč pokazalo se je da je za vsak privarčevan evro BDP
               upadel za 1,6 evra. To je potrdila tudi praksa Janševe Vlade, ki je po izračunih
               enega od vaših kolegov iz ekonomske fakultete takrat privarčevala okoli štiristo
               šestdeset milijonov evrov, v letu 2012, BDP pa je upadel za sedemsto milijonov evrov
               v istem letu. In me zanima, če ste v bistvu takšno kalkulacijo oziroma razmislek o
               multiplikativnih učinkih varčevanja vzeli v svoj program?</p>
               <p>Potem glede davčne politike me zanima to, od devetdesetih let dalje v bistvu
               spremljamo trend v Sloveniji, da so vse reforme na nek način razbremenjevale kapital.
               Dve najbolj pomenljivi sta bili uvedba dopolnilnega zdravstvenega zavarovanja in pa
               Bajukov izvzem davkov na kapital iz davčne progresije. Zdaj posledica tega je, da
               Slovenija v povprečju iz naslova davkov na kapital zbere pol manj davkov, kot je to v
               povprečju Evropske unije in me zanima ali ste razmišljali o kakšnem ukrepu glede
               tega.</p>
               <p>Naslednja zadeva, ki me zanima pri davčni politiki je, da je posledica tega da
               Slovenija zbere manj davkov iz naslova davkov na kapital je ta, da so bolj obdavčeni
               potrošniki zlasti z v bistvu regresivnimi dajatvami, kakršna je DDV, kakršne so
               trošarine, ki po žepu udarijo tiste, ki imajo najmanj in so zato prvič socialno
               nepravične, drugič so pa ekonomsko škodljive, ker gredo proti načelu mejne
               nagnjenosti k potrošnji, ker, kot vemo iz ekonomije pač  so manj premožni oziroma tisti z nižjimi
               dohodki bolj nagnjeni k temu, da porabijo celoten svoj dohodek oziroma so manj
               nagnjeni k varčevanju kot bogatejši.</p>
               <p>In pa zadnja zadeva, glede davčne politike, zanima me ali ste razmišljali o politiki
               proti davčnim oazam. Recimo, zadnje čase se omenja možnost odprave davčne tajnosti in
               pa javnega dostopa do dejanskih podatkov o lastništvu v podjetjih, da bi na ta način
               lahko razkrinkavali podjetja, ki delujejo v Sloveniji dejansko pa svoje prihodke
               prikazujejo recimo na Cipru ali v Luksemburgu.</p>
               <p>Potem, glede vprašanja dolga za katerega Slovenija letos v bistvu vsako leto plačuje
               cca. eno milijardo evrov me zanima, ali ste razmišljali o kakšnih ukrepih, kot je
               recimo zamenjava obveznic in če imate kakšne izračune, do kakšne mere bi bilo to
               možno izvesti in koliko bi Slovenija lahko s tem prihranila? Namreč, obrestne mere
               danes so bistveno manjše kot so bile pred enim letom, ko je Slovenija najela največji
               dolg v svoji zgodovini.</p>
               <p>Potem glede fiskalnega pravila, za katerega te omenili, da pripravljate zakon o
               njegovi izvedbi bi jaz tukaj imel nekoliko drzen predlog, ki sem ga zadnjič omenjal
               tudi mandatarju in sicer, če se odločite drugače, torej da bi fiskalno pravilo
               izbrisali iz Ustave, mislim da Državni zbor v tej zasedbi lahko zbere zadostno
               ustavno večino za takšen ukrep in me zanima ali bi ga bili kot minister pripravljeni
               podpreti?</p>
               <p>S tem je povezano v bistvu tudi moje predzadnje vprašanje in sicer, v bistvu na
               začetku ste svojo predstavitev predstavili tako, da bi načeloma podprl Keynesiansko
               politiko, torej ekspanzivno, fiskalno in monetarno politiko ampak nam Evropska unija
               veže roke in zato ste v bistvu svoj program moral bistveno drugače zastaviti, v
               smislu v bistvu restriktivne politike na obeh straneh in pa v smislu poskušanja
               izboljšanja slovenske konkurenčnosti predvsem z reformo trga delovne sile. V bistvu
               tako berem vaša priporočila, ki ste jih navedli kaj bi lahko na področju
               konkurenčnosti napravili. Mislim da med vsemi zadevami, ki ste jih omenili bi večji
               del tukaj odpadel na konkurenčnost s poskusom reforme trga delovne sile.</p>
               <p>V bistvu tukaj imam tudi drugačen predlog in sicer mislim, da v Sloveniji pozabljamo
               na eno stvar; Slovenija v temu trenutku še ima možnost izbire, res je, da ima precej
               zvezane roke pri monetarni povsem, pri fiskalni pa deloma, politiki. Ima pa v bistvu
               v temu trenutku ogromno državno lastništvo, kar pomeni, da lahko država preko
               državnega holdinga, če bi ga ustrezno uredila, izvaja industrijsko politiko. Ima
               največje banke v državni lasti, kar pomeni, da ima država vsaj posredno možnost
               strateškega usmerjanja investicij. In v bistvu, v tem vidimo v bistvu razvojno
               priložnost, za drugačen razvojni preboj, ne pa za to, da bomo šli tekmovati z
               ostalimi perifernimi evropskimi državami, kdo bo zmožen ponuditi evropskemu ali pa
               svetovnemu kapitalu najbolj ugodne pogoje izkoriščanja svojih delavcev. Torej, zanima
               me v bistvu vaš komentar na ta predlog.</p>
               <p>In pa ne nazadnje, glede visokega šolstva te v bistvu v preteklih letih večkrat
               opozoril, da rezi vodijo v krčenje programov in v odhajanje najboljših kadrov v
               tujino in me na temu mestu zanima ali si boste prizadevali za ustrezno povečanje
               sredstev za ta resor, vsaj na raven iz leta 2011, ko so se začeli najbolj drastični
               rezi? Hvala.</p>
            </sp>
            <sp xml:id="SDT7-OZFIMP-nujna-1-2014-09-15.sp9">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo ima gospod Uroš Prikl.</p>
            </sp>
            <sp xml:id="SDT7-OZFIMP-nujna-1-2014-09-15.sp10">

               <speaker>UROŠ PRIKL (PS DeSUS):</speaker>

               <p>Hvala lepa za besedo, predsednica, spoštovani kandidat za ministra, spoštovane
               kolegice in kolegi poslanci.</p>
               <p>Ugotavljam, da je bil uvod kandidata za ministra zelo analitičen, zelo korekten in
               mene osebno navdaja z optimizmom. Z optimizmom na podlagi tega, kar sem slišal, z
               optimizmom na podlagi političnega pristopa in z optimizmom na podlagi tega, da je
               tudi sam kandidat optimističen.</p>
               <p>Če sem pravilno razumel, rezerv kaj dosti ni je pa še kar nekaj ali  pa nekaj manevrskega prostora. Jaz
               bi si iskreno želel, da je vaš poziv vsem političnim akterjem v državi h
               konstruktivnosti tudi naleti na plodna tla. V koaliciji v to ne gre dvomiti, želel bi
               si pa, da naleti na plodna tla tudi pri opoziciji. Dovolite mi vrednostni komentar za
               tistih štirideset milijonov evrov iz koalicijske pogodbe namenjeno regresu za
               upokojence. Kot da bi teh štirideset milijonov rešilo finance v to ali v drugo smer
               pa jih seveda ne bo. Regres ni socialna kategorija, je pa ta zadeva, ki je zapisana v
               koalicijskem sporazumu in se bo tudi dosledno izvrševala. Mislim, da je manevrski
               prostor na drugih področjih s pametno, premišljeno in smelo ekonomsko politiko moč
               tudi doseči.</p>
               <p>Spoštovani kandidat za ministra, o demografskem rezervnem skladu še ni bilo danes kaj
               dosti rečenega. Jaz seveda na temu mestu ne bi želel, da ta zadeva postane nekaj ne
               bodi ga treba in da ga opozicija razume kot neko sredstvo, ki samo še veča javno
               finančne izdatke v ničemer pa ne prispeva za dobrobit medgeneracijskega dialoga
               oziroma za izboljšanje politike na področju starejših.</p>
               <p>Spoštovani gospod minister oziroma kandidat za ministra, zanima me vaša konkretna
               vizija pri ustanavljanju le-tega, mislim sklada, ter njegovo samo-delovanje v
               prihodnje, od naslednjega leta dalje zadeva že funkcionira. Vedeti je potrebno, da je
               glede na demografsko in sicer tudi javno finančno stanje, kot rečeno ta sklad ni ne
               bodi ga treba ampak nujno potrebno sredstvo oziroma način za izvajanje politike na
               temu področju.</p>
               <p>In ob zaključku, če dovolite, moja želja, upanje, sugestija, nikakor ne bi želel, da
               prilagajanje javnofinančnih izdatkov oziroma morebitno zategovanje pasu, "špar
               ukrepi" pod nevednicami, če se lahko tako izrazim, ne bo prizadelo tistih
               najranljivejših skupin, pa jih ne bom taksativno navajala, ki nikakor ampak resnično
               nikakor niso kriva za nastalo finančno situacijo pri nas in širše.</p>
               <p>Najlepša hvala.</p>
            </sp>
            <sp xml:id="SDT7-OZFIMP-nujna-1-2014-09-15.sp11">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ker je bilo postavljenih kar nekaj vprašanj bi na temu mestu dala besedo kandidatu za
               ministra, da odgovori na postavljena vprašanja potem bi pa z vprašanji
               nadaljevali.</p>
            </sp>
            <sp xml:id="SDT7-OZFIMP-nujna-1-2014-09-15.sp12">

               <speaker>DR. DUŠAN MRAMOR:</speaker>

               <p>Hvala lepa.</p>
               <p>Grem kar tako po vrsti, najprej gospoda Andreja Širclja. Zanimal ga je proračun za
               leto 2014; moram reči, kolikor sem uspel do zdaj videti ob teh povečanih prihodkih
               proračuna, tudi povečanih odhodkih zaradi večjih obresti, kot so bile takrat
               načrtovane, ko ni bilo jasno še, v letu 2013, koliko bo zahtevala sanacija bank, se
               pravi koliko bodo pokazali stres testi, da je potrebno dokapitalizacijo bank, je ne
               vem končni rezultat zaenkrat kaže tam nekje med petdeset in sto milijoni, lahko pa da
               se motim, ker bodo nove napovedi zdaj ven prišle da je odstopanje proračuna od
               tistega kar je v dejanskem sedanjem veljavnem sprejetem proračunu možno narediti
               znotraj. Kot veste, v proračunu je možino povečati deficit zaradi večjih pokojnin,
               večjih evropskih sredstev.</p>
               <p>Tako da, zato, ker zdaj ne vem ali bo teh petdeset milijonov možno prikriti ali ne,
               znotraj tudi ne morem reči ali bo rebalans ali ne bo, v naslednjih tednih bo to
               jasno, ko bo proračun narejen.</p>
               <p>Glede leta 2015 se strinjam, porabe v letu 2014 pa je trenutno 94,5 % proračuna.
               Glede leta 2015 se strinjam, leto 20115 je pa leto ki je že bistveno bolj
               problematično in bo potrebno vrsto ukrepov sprejeti. In ne morem reči, jaz vam ne
               morem zdaj postreči z vsakim detajlnim, katero postavko je možno skrčiti, za koliko
               je možno skrčiti ampak do določenih skrčenj bo moralo priti. Da se spravimo  pod 3% bruto domačega
               proizvoda. Tako, da okvir bo znan do 15. oktobra in do takrat pa seveda, morate
               razumeti, še vedno sem samo profesor na Ekonomski fakulteti, imam določen dostop, ne
               pa popoln.</p>
               <p>Glede zakonov, kaj so pristojnosti Ministrstva za finance, za dodatno zadolževanje
               prebivalstva. Vi veste, da smo mi soustanovitelji in solastniki mednarodnih bank, kot
               so EIB, EBRD in tako naprej, in posebej EBRD je odprl ponovno to svojo pisarno v
               Sloveniji in jaz mislim, da se da dogovoriti za določene finančne rešitve, ki bi
               pomagale v bistvu prebivalstvu, da lahko pride do posojil, ugodnih posojil, v
               sodelovanju z našimi bankami, recimo za namen, kot sem prej rekel, energetske
               sanacije. Energetska sanacija, kredit za energetsko sanacijo se odplačuje sam. Vi
               dobite kredit, naložite denar v boljše, pač v izolacijo in tako naprej, znižate s tem
               porabo energentov in s tem seveda stroške, in to kar je znižanje gre lahko v
               odplačilo kredita. Tako, da to zadolževanje je relativno varno zadolževanje in po
               mojem mnenju je to en primer, saj primerov bi bilo še več. In mislim, da tukaj lahko
               se pomaga s strani Ministrstva za finance, da se najdejo takšni načini.</p>
               <p>Glede kreditiranja podjetij pa mislim, da sem ukrepe naštel, ki so pomembni za
               podjetja, da bi banke pač kreditirale spet podjetja, morajo biti podjetja kreditno
               sposobna, da bi bila kreditno sposobna, pa potrebujemo seveda finančno
               prestrukturiranje podjetij, ker ena tretjina podjetij je finančno prezadolženih in
               seveda pri tem prestrukturiranju podjetij pa imamo zdaj vrsto institucij, med njimi
               slaba banka, SDH in še dve instituciji, ki sodelujeta lahko pri tem. Glavni problem
               so tukaj državne pomoči in po mojem mnenju, to so druge države naredile, bi mi lahko
               iz izkušenj recimo Španije, Irske, čeprav Španija je imela malo drugo situacijo, ker
               je imela predvsem nepremičnine in je potem naredila poseben sklad, kjer sta
               sodelovala španska država noter z 49% in zasebni investitorji z 51% in potem pri
               privatizaciji tega dela ni več problem državnih pomoči, ker tukaj je glavni problem
               pri finančnem prestrukturiranju, kot ga zdaj jaz vidim je državna pomoč. Tako, da so
               tukaj rešitve, ki so možne. Jaz ne morem reči, da zdaj čisto vse v detajle poznam,
               ampak poznam pa primere teh držav in določene stvari bi se dalo verjetno
               narediti.</p>
               <p>Glede DUTB. Mislim s tega vidika, tudi če nadaljujem kar glede slabe banke, ker je
               bilo več vprašanj in če jih lahko kar združim. Glede slabe banke, seveda ona ima
               določene omejitve, že zaradi teh državnih pomoči, tako pretvorba kreditov v lastniški
               kapital je takoj problem državne pomoči, seveda pa se strinjam z vami, moje
               informacije v zvezi z DUTB so zelo konfliktne, in dokler nisem minister in se ne dam
               natančno poučiti o vseh vidikih poslovanja slabe banke, zelo težko dam dokončno oceno
               in ne želim nekaj reči, kar na pamet.</p>
               <p>Jaz sem bil res proti slabi banki v začetku in to ste čisto ustrezno prebrali v
               intervjujih, ker sem to tudi povedal. Bil sem zaradi tega proti, ker mi smo imeli
               slabo banko v 90. letih in ti ki so to banko pravzaprav predlagali, med njimi prof.
               Ribnikar, so bili mnenja, da čeprav so jo takrat predlagali, se je kasneje izkazalo,
               da je bila to relativno draga rešitev. Enako so trdili tudi nekateri strokovnjaki, ki
               so predavali na Ekonomski fakulteti, da na podlagi primera Irske, da je ravno to
               predrago in da bi bilo treba banke usposobiti, da imajo interno slabo banko in da se
               skozi to prestrukturirajo krediti in pač razčistijo ta slaba posojila. Tako da s tega vidika sem jaz
               tudi tega mnenja. Vendar, če ste potem brali, ko se je enkrat to odločilo, da v to
               gremo, pa temu nisem več nasprotoval, ker čas je pa tukaj bil izjemno pomemben, da se
               čim prej lotimo prestrukturiranja in sem potem povedal, glejte to ni optimalna
               rešitev, zbrali smo jo, zdaj pa iz nje naredimo kar se da narediti in pojdimo naprej,
               ker že tako smo zaostajali, drugi so sanirali leta 2009, 2010, mi smo pa sanirali
               zdaj 2013, pa zdaj še saniramo 2014. Torej, ko je enkrat ta odločitev bila sprejeta,
               jaz ji nisem več nasprotoval.</p>
               <p>Ali se bodo od dividend plačevali prispevki? To bi bili edina, ne, pardon, Francija
               je tudi država, kjer se tudi od kapitalskih dohodkov plačujejo prispevki in je en
               izjemno kompliciran način, tistega nisem nikoli dobro razumel, ampak druge države ne
               obdavčujejo s prispevki dohodke od premoženja. Tako, da jaz seveda tega ne bom
               predlagal.</p>
               <p>Ali se bo povečalo obdavčenje kapitalskih dobičkov. To je primerno mesto, verjetno,
               da enkrat končno pojasnim to famozno obdavčenje teh pretežnih lastniških deležev. To
               obdavčenje gre, za tiste, ki ne veste, gre za to, da se od razlike, če imaš relativno
               veliko lastništvo, kupil si poceni, recimo privatizacijske delnice, in potem prodal
               relativno drago, se ti kapitalski dobiček, ki si ga tukaj ustvaril všteje v
               dohodninsko osnovo in plačaš, recimo, če si v zgornjem razredu, 50% na razliko na ta
               kapitalski dobiček davka. Si pač 50% obdavčen. Namen tega je bil, to je bil z
               današnjim besednjakom, tega nismo takrat uporabili, protitajkunski davek, zato, da v
               bistvu bi po eni strani tistim, ki so res na neprimeren način prišli do zastonj
               delnic, to v bistvu odvzel in dal v spet splošno korist in da, ampak še en drug
               učinek je imel ta davek, bi imel ta davek. In sicer, da bi bistveno manj se
               kreditirali menedžerji v obdobju, ko ta davek velja. Zato, ker banke, ki bi gledale
               kakšno je pokritje tega kredita, bi vedele, da se mora plačati 50% davek od tega, in
               če se plača 50% davek, je pokritje premajhno in bi bilo bistveno kreditov za
               menedžerske odkupe. Ta davek je bil sprejet maja ali junija leta 2004 in ukinjen v
               decembru leta 2004. Če bi dejansko prišlo zaradi tega davka do bistvenega odtoka
               kapitala iz Slovenije, bi morali od junija do decembra tega leta zaznati bistveno
               večji odtok kapitala iz Slovenije kot v drugih obdobjih. Ni statistično značilne
               razlike, če pogledate podatke. Tako, da nisem še nikoli se tega lotil, jaz upam, da
               sem tokrat pojasnil kaj je bil namen tega. Jaz vem, da je bil problematičen.
               Problematičen je bil z vidika novonastalih podjetij, kjer si imel večinskega
               lastnika, nekoga ki pa je bil podjetnik, ki je vložil pamet, imel dobre proizvode in
               mu je podjetje zraslo, in smo imeli zelo velike debate z Ministrstvom za
               gospodarstvo, ali bomo kaznovali tudi tiste, ki so v bistvu čisto na nek normalen
               način ustanovili podjetja, bili 100% lastniki in so ta podjetja rastla. In je bilo
               zelo težko potegniti mejo kateri je tajkunski in kateri ni, kar smo videli tudi potem
               v letu 2009, ko se je razpravljalo o tem kateri so tajkunski krediti in kateri niso,
               pa nikoli nisi mogel gor priti. No, mi smo potem neko mejo v sodelovanju z
               Ministrstvom za gospodarstvo postavili in potem so oni rekli, da se s tem strinjajo.
               Tako, da to je bil namen tega pretežnega obdavčenja teh dobičkov na pretežne in
               lastniške deleže. 
               Glede učinkovitosti plačevanja davkov. Jaz bi rekel, da iz kje sem izhajal, da mora
               FURS povečati učinkovitost? Izhajal sem iz tega, koliko so inšpekcijski pregledi v
               preteklosti dodatno prinesli prihodkov v proračun. In medtem, ko so tam, ko sem bil
               prej minister, prinesli okrog 1,3 procenta bruto domačega proizvoda, sedaj prinašajo
               0,6. To se pravi, ne vem, ali je možno ali ni, ampak tudi sam FURS ocenjuje, da z
               izboljšanim postopkom, z ciljanimi in inšpekcijskimi pregledi, ne za 26 tisoč evrov,
               kot ste rekli, pač bistveno lahko izboljša ta izplen.</p>
               <p>Ali bodo bonitete obdavčene, mobiteli, parkirišča? Bom kar neposredno rekel. To je
               bila neumnost, ki sem jo spregledal. Ampak, takrat, ko sem bil minister v letih od
               2003 praktično, ker sem konec decembra 2002 postal, pa do vstopa v EU, to je bilo pa
               maja 2004, sem moral spraviti skozi parlament 70 zakonov. Smo morali celo ekonomijo
               postaviti v tek, da je ciljala na vstop v ERM2, ki je bil potem v juniju 2004. Sem
               imel toliko stvari, da dejansko, da vam po pravici povem, celega zakona v detajle
               nisem pregledal in seveda da je to administrativna obremenitev, ki je nesprejemljiva
               in da takih stvari danes ne more biti in seveda se bom zavzemal za to, da bo takih
               stvari čim manj. To je bilo to.</p>
               <p>Davek na nepremičnine, vizija. Sem prebral, pa vem, kaj je bilo tisto, kar je Ustavno
               sodišče zavrnilo. Sedaj, kar bi glede tega rekel. Pogovarjal sem se z mojimi kolegi
               na fakulteti, ki se z nepremičninami ukvarjajo in so se zelo čudili, da je zakon,
               katerega davek temelji na nepremičninah takšen, da množično vrednotiti nepremično in
               na podlagi nekega množičnega vrednotenja dobiš davčno osnovo. Kar jih je zelo
               zmotilo, je to, da v bistvu pri vrednotenju je zelo veliko postavk, spremenljivk, ki
               se stalno spreminjajo. A vi zamenjate okna, kako bo vedela davčna uprava, da ste
               zamenjali okna. Če je nova streha, kako bo vedel. In seveda, kot davčni poznavalec
               veste, da moraš imeti za davčno osnovo čim bolj javne, čim bolj znane podatek, čim
               manj spreminjanja in tako naprej. Skratka, moraš imeti davčno osnovno, ki je
               relativno stabilna in lahko izračunljiva. In za tak davek bi rabil potem imeti davčno
               osnovo, ne pa vrednotenje. Tako so me podučili. In s tega vidika bomo pogledali, kaj
               se na tem področju sedaj da z davkom na nepremičnine narediti. Osnovna logika bi
               bila, da po višini zamenja te tri davke, ki so jih zamenjuje, nadomestilo za uporabo,
               pa za premoženje in da v bistvu, če bo kaj dodatnega, bo samo, da obdavči tisto, kar
               ni sedaj obdavčeno. Ampak tisto, kar je, je cilj, da se plačuje približno enako, kot
               se plačuje sedaj. Tukaj ni nov prihodek mišljen.</p>
               <p>Strategija upravlja SDH. Zagotovo to kar ste omenili. Tam so majhni deleži v
               raznoraznih podjetjih in SDH kot država prišla sedaj v položaj, da je portfeljski
               investitor. Držav ni portfeljski investitor. To pač država upravlja z državnim
               premoženjem, ki je strateškega pomena. Tako, da seveda to ni nekaj kar bi moralo
               ostati notri in da je potrebno najti načine, da država iz tega lastništva izstopi,
               seveda s čim boljšim izplenom. Jaz sedaj podjetij ne bom mogel našteti. Mi bomo
               naredili strategijo kako se bo privatizacija podjetij, ki so v lasti, ki je v
               upravljanju SDH peljala. Razmišljam celo v smer konsolidiranja teh različnih
               lastnikov in upnikov, ki so vsi država.  Ker tukaj prihaja večkrat, da so interesi popolnoma
               različni kar ne bi smelo prihajati in kako to čisto oblikovati na nekaj idej ampak je
               prezgodaj, da bi že delil jih z vami, ker bi ugibal. Zajel sredstva en del gre samo
               za Ministrstvo za finance, kako kontrolirati ta sredstva. Jaz moram reči, da kolikor
               poznam to področje je to eno področje kjer se izjemno hitro menjajo ljudje, ne vem
               zakaj, je relativno težko in je zelo malo tega znanja, ki bi morali v takšni ali je
               to služba ali je to en del enega ministrstva ali kakorkoli biti. In kot imajo v
               drugih državah. Prva stvar, ki jo vidim je, da se ta služba za evropske, za kohezijo
               svrka, da se reorganizira, da postavi se na ene resne temelje in, da v bistvu deluje
               tako kot delujejo v drugih državah. To je edin način.</p>
               <p>Druga stvar, ki bi rekel glede evropskih sredstev je problem, ki ga imamo in sicer ta
               posebna kohezijska sredstva, da se morajo ta sredstva razdeliti lih na vsako občino
               od 200 in toliko občin 12, 13 občin kot jih imamo, ker 212 pardon, ker drugače ni
               soglasja regij k operativnemu programu. To ne gre, to enostavno pomeni, da razpršiš
               nekaj in, da nimaš nobenih učinkov na koncu na gospodarsko rast. Tako, da tukaj bo
               potrebno resno poseči in v celo to organizacijo črpanja evropskih sredstev. Kako se
               bom zadolževal, kako se bomo zadolževali oprostite, jaz sem nezadolžen tako, da.
               Tukaj, če mi boste dovolili bom samo to rekel, da je trenutno ponudbe dovolj kaj več
               bi si pa, bi pa zadržal. Zdaj glede omejitve javne potrošnje, vi ste povedali tiste
               odstotke minus 0,8% minus 1,2 minus 1,2. Prosim. Ampak tisti odstotki se nanašajo na
               to koliko se mora deficit zmanjšati. Ta deficit koliko se pa mora zmanjšati, da
               prideš v tisti zahteven deficit je pa odvisno tudi od gospodarske rasti. In sicer
               zdaj odvisno od tega koliko bo visoka, če bi bila recimo gospodarska rast 3% imamo to
               plus 1,2% prihodkov pa minus 0,6% odhodkov se pravi se nam zapre lahko proračun že z
               rastjo BDP-ja. Tako, da tisto ne pomeni znižanje javne porabe ampak pomeni v bistvu
               kaj mora biti rezultat znižanja javne porabe in povečanje prihodkov, eni so
               avtomatski eni niso. Dobro.</p>
               <p>Upokojencem 40 milijonov, to je bilo več vprašanj. Pa bom odgovoril hkrati na vaše
               vprašanje ali sem sodeloval pri koalicijski pogodbi. Koalicijsko pogodbo sem dobil v
               branje, ko je bila tako bi rekel tam enih 80%. In moram reči, da, ko sem videl, da se
               začne tako, da morajo biti, da vsi ti ukrepi, ki sledijo so odvisni od fiskalnega
               okvirja sem jaz rekel v redu in potem je bilo par stvari za katere sem prosil, da pač
               niso eksplicitno notri navedene, ker bi bile lahko problematične. Tako, da v tem
               smislu se meni ne zdi problematična več z vidika fiskalnih okvirov, ki jih imam.
               Zakon o javnih financah bo treba spremeniti o tem ni dvoma. Spreminjamo ga pa že od
               leta takrat, ko sem bil jaz minister tako, da ni nič novega. Zakon o fiskalnem
               pravilu sem dobil zakon, ki je bil pripravljen o katerem ste govoril in sem še enkrat
               pognal mehanizem teh kolegov, ki se ukvarjajo z modeli in smo še enkrat pogledali kaj
                  je bolj primerno za
               strukturni, za definicijo strukturnega deficita 0. Ali vsako leto ali povprečje. Kaj
               je meet turn, srednje obdobje ali je to 7 let ali je to 5 let in tako naprej. Skratka
               7 plus dva plus 5 recimo 7 let nazaj, 5 let naprej. Tako, da bomo to še enkrat
               pogledal hkrati sem se dogovoril, da bodo prišli, če bo minister seveda iz evropske
               komisije ljudje, ki delajo prav na teh iskalnih pravilih in si bomo pogledali še kaj
               imajo v drugih državah. Je pa res, da je tisto kar je bilo pripravljeno dobra osnova.
               Ampak rad bi še enkrat preračunal, glavni problem tega zakona je koliko
               fleksibilnosti ti jemlje, to pa gospod Mesec, koliko ti jemlje fleksibilnosti v
               tistih časih, ko imaš v bistvu cikel navzdol, da bi lahko stimuliral gospodarstvo. In
               zdaj poskušali bomo čisto na strokovnih osnovah najti kakšne morajo te spremenljivke
               biti, kako morajo biti definirane, da bi bilo tega manevrskega prostora čim več. 2004
               se strinjam, računsko sodišče, glavna stvar je bila občine. Narobe smo izračunali
               takrat, računsko sodišče je imelo prav, je šlo za ne vem 15 milijard se meni zdi
               tolarjev ali 16, če se prav spomnim. In problem je bil v našem oddelku za lokalno
               samoupravo. In problem je še danes tako, da tam je še vedno problem tisto
               organizacijsko in mislim, da bo treba to rešiti, ojačati ta del financiranja občine
               čisto poseben problem, ki ga bo treba resno se lotiti.</p>
               <p>Gospod Möderndorfer to sem že odgovoril, če sem sodeloval. EU sredstva za naslednje
               leto. Po navadi je tako, da, ko se dela proračun se, da kar vse notri kar bi lahko
               črpal v naslednjem letu. Potem pa po navadi v parlamentu letijo očitki, da kaj dajete
               vse notri saj itak tako ne bomo počrpali. Ampak to je konzervativno načrtovanje.
               Zakaj je konzervativno zaradi tega, ker zraven gre ta lastna soudeležba in več kot
               daš notri, več je odhodkov iz integralnega proračuna in dejansko potem načrtuješ bolj
               konzervativno. Res je, da je to problem zaumr, ker umar na podlagi tega računa rast
               bruto domačega proizvoda. Ampak kolikor jaz poznam umar itak tako nekaj odšteje in
               ima predpostavko, da vse ne bo črpalo. Tako, da za naslednje leto bo spet milijardo
               400 nekaj takega načrtovano. Davčne razbremenitve najbolj priden. Ali vam lahko samo
               nekaj podatkov povem, ker mislim, da je dobro, da si nalijemo čistega vina pa vidimo
               kje imamo problem. Mogoče tudi odgovor potem, gospodu Priklu v zvezi z, pa ne mi
               zameriti ampak par podatkov je treba vedeti, da dobiš to celovito sliko. Mogoče bo
               zgledalo malo, da zahajam malo drugam pa ne bo, vam obljubim. Od milijon ljudi
               kolikor jih prijavi dohodnino oziroma dobi dohodninsko odločbo jih zgornjih 300.000
               tisti, ki imajo višje dohodke plača 53% prispevkov. Zakaj samo 53%, zaradi tega, ker
               po novem s.p.-ji plačujejo te ostale prispevke, ki pa ne, nimajo te napovedi. In
               72,5% dohodnine. Se pravi plačajo 72,5% od milijona 300.000 plača 72,5. V EU imamo
               najmanjše dohodkovne razlike. Zdaj pa tukaj ni kaj. V bistvu Ginijev koeficient, ki
               to meri se celo zmanjšuje. Se pravi te razlike dohodkovne so pri nas čisto spodaj. Se
               pravi imamo najmanjšo dohodkovno neenakost. Pri nas smo na 7 mestu od spodaj po
               tveganju revščine.To se
               pravi, da praktično tveganje revščine pač smo res dobro pozicionirani. Smo pa, imamo
               pa obdavčitev dela 10 od zgoraj navzdol in s prispevki smo na 4 mestu med državami
               EU. Poleg tega pa zgornji dohodninski razred, tisti, ki je stalen, ker ta 50% je
               začasen kot veste. Stalen pri 18.960 evrov dohodka začneš plačevati dohodnino, je to
               druga najvišja obdavčitev glede na BDP na prebivalca za Irsko. To se pravi zgodnji
               dohodninski razred, ko tja prideš si res zelo močno obdavčen. To je obdavčenje
               pridnih. Mi imamo dejansko te, ki študirajo, ki se trudijo, ki so inovativni, ki so
               mednarodno odprti in tako naprej in zaslužijo, mi jih udarimo takoj in
               prerazporedimo. Seveda to je lahko čisto v redu, če si v nekem okolju kjer si v
               bistvu kjer ljudje ne morejo uiti, kjer ni migracije. Ampak mednarodno okolje je
               tako, da pač so povsod drugje te ljudje bolj cenjeni in manj obdavčeni in zato nam
               bodo ta boljši dejansko odhajali. Tisti, ki dobro študira, ki dejansko se poskuša
               skozi prakse v tujini in potem je tudi dober v poslu taki gredo zdaj v tujino. To vam
               povem, ta boljši študentje, ki jih poznam, tudi žena je profesorica na Računalniški
               fakulteti, te odhajajo ven, ona pravi nam gredo najboljši. In smo v konkurenci si
               enostavno zelo težko privoščimo biti zelo različni kot so drugi, delno že, ker je
               omejitev, saj doma imaš hišo in tako naprej, družino ampak do neke meje. Zdaj mladi
               imajo tudi težko pridejo do hiš, do stanovanj, kaj jih še drži tukaj. Tako to je moj
               odgovor na to vprašanje.</p>
               <p>Minister za gospodarstvu napovedal povratne subvencije, da ne bo na mesto subvencij,
               da bodo povratna sredstva. To je evropska usmeritev, trenutno, da se subvencije
               zamenjajo kjer se, da s povratnimi sredstvi zato, ker je pač bilo toliko
               nepravilnosti in, ker so gledali kakšni so učinki subvencij so ugotovili, da so te
               učinki premajhni. Zdaj to povratna sredstva pomeni ne, da daš samo kreditne ampak daš
               potem tudi jamstva. Tako, da s tem pravzaprav narediš izvor. Nekaj denarja od prodaja
               premoženja nazaj gospodarstvo. To bo možno, ko bomo v bistvu ustrezno znižali našo
               zadolžitev. Do takrat pa seveda bo to praktično neizvedljivo. Da bodo moje besede
               razumeli vsi člane Vlade. Ne bodo jih, sem že bil minister pa vem kako to zgleda.
               Mislim to je pač čisto drug položaj. Moj položaj pridobiti sredstva je medtem, ko
               seveda od davkoplačevalcev in z drugih virov. Medtem, ko naloge drugih ministrov pa
               pridobi sredstva iz proračuna in čim bolj podpreti svojo dejavnost. Tako, da to je
               normalen konflikt kjer je potrebno pač usklajevanje, da pač na podlagi nekih
               strokovnih primerjav ali je to še ustrezen izdatek ali ni ustrezen za šolstvo, visoko
               šolstvo in tako naprej ugotoviš kateri okvir, ki je še sprejemljiv in pameten glede
               na prioritete kdaj pa ni. Tako, da teh iluzij si ne dela, nič več.</p>
               <p>Zdaj pa še na vaša vprašanja. Privatizacija, jaz berem in to so mi potrdili, ko sem
               jih vprašal koalicijski sporazum tako. Kar je bilo že obljubljeno in kar je bilo
               sprejeto v Državnem zboru se ne tiče tega kar je v koalicijskem sporazumu, ker tam
               piše, da se morajo nadaljevati vsi postopki, ki tečejo. Tako je bilo interpretirano.
               Tako, da s tega vidika za nove privatizacije, se pravi za to strategijo upravljanja,
               za državnim premoženjem od SDH-ja in nove druge privatizacije, tam pa mora to
               veljati. Tako, da bo potrebno pač ustrezno klasificirati, tam predlog je že narejen
               te klasifikacije, kaj so  strateške, kaj so tiste, ki imajo zelo velik mrežni
               učinek in kaj so tiste, ki so čisto portfeljske in katerih država ne bi imela. Tako,
               da zdaj naslednje vprašanje je seveda telekom z ali brez infrastrukture, to je veliko
               vprašanje. Zdaj več vidikov tega je in to so plusi pa minusi bi rekel. Plusi v
               kolikor se to razdruži in vprašanje potem koliko dobiš za dve, če obdržiš tisto kar
               je infrastruktura v državnih rokah koliko lahko dobiš za tisti ta drugi del, ki je v
               bistvu operaterski del, komercial in ocene so, da lahko dobiš mogoče eno tretjino iz
               izkušenj kot so bile drugje ali še manj. Če prodaš skupaj z infrastrukturo in potem
               pa ključna stvar kako APEK določa dostopnost te infrastrukture za vse ostale
               ponudnike. Ja saj to seveda ni nobenih iluzij, da dostopnost ni čisto ista kot, če
               imaš ti svojo lastno infrastrukturo v tem ni dvoma. Ampak cela vrsta plusov in
               minusov, ki nakazuje, da je dobro to imeti v svoji lasti ampak tudi, da ni toliko
               dobro. Tako in potem je treba to še v kontekst postaviti koliko imamo teh mrež mi v
               Sloveniji in pravijo, da imamo eno najbolj razvitih tudi teh mrež, ki niso Telekomove
               mreže. Tako, da iz tega vidika in seveda ta drug vidik je pa vidik tujih
               investitorjev. Drugi nas zdaj financirajo, mi imamo 80% dolga ali še več in seveda to
               so bile neke naše obljube zaradi katerih nam je tudi padla zelo obrestna mera zato
               gospodarstvo veliko lažje diha in bom kar pošteno povedal, da tukaj po moje umika ni.
               Varčevalni izdatki ne morejo ostati, aha.</p>
               <p>Vprašanje glede plač. Se pravi, če bomo zmanjševali javno porabo ali bo šlo na račun
               plač. Dejstvo je, da plače predstavljajo v Sloveniji v javnem sektorju večji delež
               bruto domačega proizvoda kot v državah EU. Pri nas je približno 12% bruto domačega
               proizvoda v državah EU, evro, pardon je pa 10. Za enkrat bi jaz rekel, da na ta
               sektor kar tako na plače nisem razmišljal ampak bomo videli kaj bo potrebno glede
               okvirja narediti. Zdaj za naslednje leto se bomo morali takoj pogajati, 2015 bo zelo
               trdo. Seveda ne morem zdaj povedati kakšna so pogajalska izhodišča ampak plače so pač
               pomemben del izdatkov. Meni je vaše razmišljanje zelo všeč in sem se zelo dolgo časa
               mučil s tem pravzaprav kaj v teh omejitvah sploh lahko narediš, čisto preprosto. Ker
               včasih imaš občutek, da lahko nekaj narediš pa ne moreš. Ko imaš ti omejitev, da
               moraš znižati deficit od toliko na toliko pa vem, da, če bomo zmanjšali izdatke bo to
               imel multiplikativni učinek na bruto domači proizvod, ki bo deloval nazaj na
               prihodke, na odhodke vsaj tisto leto. V letih naprej mogoče se potem s časoma to
               obrne ampak v tistih letih zagotovo ne. Ampak enostavno brez zmanjšanja, moja osnovna
               ideja je bila. Lahko zmodeliramo tako, da bi javni izdatki ostali nespremenjeni. Pa
               ne gre kolikor smo vrteli enostavno ne gre. Bodo morali se zniževati odvisno od bruto
               domačega proizvoda in njegove rasti zato je toliko pomemben koliko bomo na
               konkurenčnosti naredili pa tistih drugih ukrepih o katerih sem govoril. Tako, da
               enostavno tisto far plan imamo in tistega se bomo morali držati. Če ne, ker je
               vprašanje kaj pa, zakaj pa bi se morali držati tega kar imamo predpisano. V bistvu
               smo to zapisali zdaj pakt stabilnosti, program stabilnosti je naš. Mi smo si to
               zapisali, Evropska komisija je to sprejela in zdaj, da bi mi to kršili. Seveda mi smo
               zdaj v procesu presežnega primanjkljaja v postopku presežnega primanjkljaja od leta
               2009.  Dali smo že
               celo vrsto obljub, vse smo podaljšali ali jih nismo izpolnili. Seveda pride potem
               naslednja faza, kjer lahko oni potegnejo naslednje ukrepe, saj veste, pač kazen 0,2
               in potem lahko zato, ker imamo makroekonomska neravnovesja še 0,1 in ustavi se
               črpanje evropskih sredstev, pa Evropska investicijska banka lahko ustavi. Skratka,
               tukaj omejitve so res velike in enostavno manevrskega prostora ni dosti.</p>
               <p>Vse reforme zniževala obdavčenje kapitala ali bomo zdaj zvišali. Obdavčenje kapitala
               je zamrznjeno, kot veste, da se ne bo zniževal. Meni očitajo, da sem zvišal
               obdavčenje kapitala, tako da jaz bi kar pri tem ostal.</p>
               <p>Politika proti davčnim oazam. Mislim, da posamezna država ni sposobna sama peljati
               politike proti davčnim oazam. Zato je to zdaj skupna akcija evropskih držav, ZDA in
               nekaterih drugih, da bi v bistvu to maksimalno znižale. Tako, da jaz mislim, da je
               izjemno težko da bi to ena sama država naredila. Ne vem, lahko da se motim, ampak
               kolikor jaz poznamo, to po moje ne bi šlo. Ne gre.</p>
               <p>Zamenjava obveznic. Ta vaš predlog je bila prva stvar na katerega sem jaz pomislil.
               Ja, greš, odpokličeš svoje obveznice, izdaš nove po nižji obrestni meri in razlika je
               seveda manjša obremenitev. Ja, ampak potem moraš imeti noter klavzulo odpoklica, če
               pa klavzule odpoklica ni jih pa lahko samo odkupiš, odkupiš pa jih po višji ceni in
               si na istem, še višji dolg. Tako, da to, ker pa niso mogli prodajati obvezni s
               klavzulo odpoklica, ker smo bili v takšnem položaju, enostavno ta možnost jaz je zdaj
               ne vidim.</p>
               <p>Izbris iz Ustave, da fiskalnega pravila. To mi je všeč. Radikalna ideja, ampak jaz
               mislim, da bi v tej situaciji to imelo takšne hude posledice za Slovenijo, z vidika
               reakcije tako evropske komisije, drugih držav, z vidika investitorjev, da bi mogoče
               počakali s tem na kakšne drugačne čase.</p>
               <p>Konkurenčnost. Vi ste razumeli, kot da sem jaz rekel, da je trg dela in njegova
               prožnost številka ena izboljšave konkurenčnosti. Jaz sem ga imel šele na enem petem
               mestu, ker očitno po teh kazalcih od OECD-ja smo mi s to reformo trga dela povečali
               fleksibilnost, vsaj po kazalcih sodeč. Zdaj, koliko se to dejansko pozna, ne vem,
               ampak kazalci, ki imajo neko metodologijo to kažejo, ne na vseh področjih, ampak na
               določenih smo se približali povprečju OECD. Tako, da nisem imel to na prvem mestu,
               ampak tam na enem petem, zagotovo pa bi tudi pomagalo, tako kot gospodarstveniki
               trdijo, da je to nefleksibilen trg dela, menim, da je še prostor, ni pa to glavni
               element tam bil, ko sem jih našteval, administrativne ovire, pravni sistem in tako
               naprej.</p>
               <p>Slovenija ima možnost, da izbere državno lastništvo, industrijsko politiko, se pravi,
               da imamo SDH spremenimo v bistvu tako, kot smo imeli, ko sem bil jaz še mlad, v
               državah Varšavskega pakta, v bistvu v državnem lastništvu podjetje in država je potem
               regulirala industrijsko politiko. Jaz bi rekel, da je, iz zgodovine se mogoče lahko
               naučimo, da to ni ravno dobro delovalo, te države so vse pač zamenjale ekonomski
               sistem, mi smo imeli veliko bolj fleksibilen ekonomski sistem s samoupravljanje
               družbeno lastnino, pa je tudi nam spodletelo. Tako, da ta kapitalizem zdaj imamo, ima
               svoje pluse, ima svoje minuse. Če znamo pravilno te minuse nevtralizirati, za enkrat
               zgleda da ga lahko naredimo s socialno državo, kot smo definirali  v Ustavi in recimo optimalnega,
               maksimalnega dobrega pa itak tako ni, tako da to.</p>
               <p>Visoko šolstvo, več sredstev. Ja, se strinjam, več stvari v visokem šolstvu bo treba
               narediti, ampak jaz kot, če bom minister za finance, sem seveda predvsem zadolžen za
               sredstva s prerazporeditvijo zagotovo, ampak prerazporeditvijo, ne sme iti, to je po
               vseh kazalcih, ki jih pogleda, podfinanciran del šolstva in o tem ni dvoma. To, kar
               sem pisal, in tako naprej, za tistim stojim, to je OECD potrdil drugi, tako da…</p>
               <p>Potem gospod Prikl. Rezerv ni, je pa nekaj manevrskega prostora. Jaz mislim, da ga je
               izjemno malo, se opravičujem, ampak sem poskušal pokazati dejstva, da tukaj res
               manevrskega prostora ni dosti.</p>
               <p>Demografski sklad, o tem sem se dal poučiti s strani teh, ki ga zdaj proučujejo, ker
               imajo prav nalogo, da si pogledajo v bistvu kakšen je ta obseg, koliko lahko to
               prispeva k financiranju pokojninske blagajne in pri tem kar imamo zdaj, to je Kad
               plus 10% od privatizacije SDH-ja plus 35% Triglava prideš skupaj na približno, zdaj
               je to takšna ocena čez palec, na nekaj čez milijardo evrov. Če to potem gledaš neko
               povprečno donosnost relativno, da dobiš tam mogoče enih 50 milijonov na leto za
               proračun, za pokrivanje blagajne, proračun da pa tam, koliko, 1,6 milijarde. Tako, da
               za enkrat ta demografski sklad seveda nikakor ne rešuje ničesar, je relativno majhen,
               nimamo nafte, da bi noter dajali, lahko pa se samo zadolžujemo v tujini in damo v
               demografski sklad, kar pa nima smisla, ker potem demografski sklad nalaga naprej po
               verjetno nižji obrestni meri, kot pa mi, če seveda imamo isto tveganje, kot pa se mi
               zadolžujemo. Tako, da v tej situaciji moram reči, da ne vidim tukaj zelo velikih
               učinkov.</p>
               <p>Zategovanje pasu in najbolj ranljive skupine, tukaj pa, jaz sem bi vedno za to, da
               sem, tudi takrat ko sem bil minister, smo tiste vedno izvzeli, ki so bili res na
               minimumu in tisti itak tako ne moreš drugače.</p>
               <p>Hvala.</p>
            </sp>
            <sp xml:id="SDT7-OZFIMP-nujna-1-2014-09-15.sp13">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Imate repliko, gospod Šircelj. Ja, izvolite.</p>
            </sp>
            <sp xml:id="SDT7-OZFIMP-nujna-1-2014-09-15.sp14">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Hvala lepa kandidatu za ministra za odgovore.</p>
               <p>Imam eno pripombo v zvezi s temi odstotki glede zmanjševanja javne porabe, ki ste jo
               omenili, tudi 0,8, 1,2, 1,2 in ste vezali to na bruto družbeni proizvod. Ja, če tudi
               prihodki rastejo, tako da jaz bi to zdaj vezal bolj na prihodke, kot odhodke, ampak
               to niti ni najbolj pomembno.</p>
               <p>V bistvu bi vas prosil, če lahko nekoliko bolj natančno poveste kako bo, spoštovani
               kandidat, kako bodo banke ravnale, državne banke. Kako bomo, kako bo konec kreditnega
               krča. Jaz sem sicer nekoliko provokativno rekel ali boste menjali, gledali na to, da
               so banke v državni lastnini, lastništvu, nadzorne svete, uprave, to imate možnost.
               Zdaj, Nova kreditna banka Maribor je nekje na trgu, Nova Ljubljanska banka jo boste
               dali na trg ali ne? Jo boste, ne bom rekel, ali jo boste prodali ali ne, ali jo bo
               država prodala, oprostite, če govorim v prvi osebi, takrat sem mislil na zadolževanje
               države, ker vi boste vodilni, ki boste zadolževali državo še naprej, najbrž zato, da
               boste tudi stare dolgove poravnavali. To bo pač nek proces tekel. Tako, da zanima me
               predvsem to vprašanje, ki sem ga omenil, skratka kaj boste naredili s tem bančnim
               sektorjem, ki, da tako rečem, sedi na denarju in pač se smeji in gleda okoli, tudi
               zviška na Državni zbor in Vlado in nič tega ne naredi, seveda bo pa tukaj verjetno
               tudi vprašanje kaj bo rekla Banka Slovenije, ker tam pa so merila in tako naprej,
               kdaj se kredit lahko daje, kakšna so zavarovanja in tako naprej, in kot vem, Banka
               Slovenije povečuje vse te kriterije za dajanja kreditov, tudi na podlagi stališč ECB-ja.</p>
            </sp>
            <sp xml:id="SDT7-OZFIMP-nujna-1-2014-09-15.sp15">

               <speaker>PREDSEDNICA URŠKA BAN:</speaker>

               <p>Boste. No prosim, kar odgovorite, pa bomo šli potem naprej na naslednji krog.</p>
            </sp>
            <sp xml:id="SDT7-OZFIMP-nujna-1-2014-09-15.sp16">

               <speaker>DR. DUŠAN MRAMOR:</speaker>

               <p>Hvala lepa.</p>
               <p>Pri bankah, o tem sem že pisal, zakaj one ne dajejo kreditov. Smo tudi pričakovali,
               da ne bodo dajale kreditov, zaradi več razlogov. Prvi razlog je ta, da v bistvu se
               bojijo dajati kredite, ker se bojijo, ker je ne dovolj natančno definirano ob kakšnih
               pogojih so tisti, ki dajejo kredite se obnašajo kot skrbni gospodarji ali pa z dolžno
               skrbnostjo, pardon. To je prva stvar, ki jo je treba zelo jasno vsa pravila napisati
               kdaj nekdo, ki je šel skozi vse te postopke in je odobril kredit, ni odgovoren, če
               tak kredit potem postane slab kredit. Ker v poslu vemo, vsak kredit je v bistvu
               tvegan, ker pomeni da ocenjuješ kaj v prihodnje, v prihodnje ne veš točno kaj bo in
               lahko izgleda posel v redu, pa se potem pokaže drugače. Dokler ni to zelo jasno
               definirano in jaz sem več časa tudi bil skupaj s pravniki, ki se na to spoznajo, in
               mislim, da se to da relativno dobro definirati. To je prvi, da se odpravi prvi
               problem bojazni sploh odobriti kredit.</p>
               <p>Drug problem je tam, ko ima banka toliko kapitala kot ga ima, ko je v bistvu
               prekapitalizirana. Ni nobenega motiva, da bi bila zelo aktivna, v kolikor ni na drugi
               strani pritiska, da je treba ustvariti ustrezen donos. Torej, če se NKBM, ko se NKBM
               privatizira in dobi lastnika, vam garantiram, da se bo obnašanje spremenilo, ker
               lastnik bo zahteval donos, donos pa ne moreš dobiti, v kolikor nimaš naložb. Za NLB
               imate prav, dokler se lastniško kaj ne spremeni, je pač glavni lastnik država in
               dokler je glavni lastnik država, bo moral upravljavec državnega premoženja v
               strategiji določiti kako se določajo zahtevane donosnosti od naložb in potem seveda
               skozi vse postopke, tudi te zahtevane donosnosti zahtevati in ukrepati. Tako, da
               edino na ta način si v določenem obdobju je bil še ta dodaten problem, da je bila
               takšna kriza, da praktično podjetjem, je bilo zelo malo podjetij, katerim bi lahko
               dali kredite. In takrat sem jaz predlagal, ampak to je že nekaj časa nazaj, da bi se
               dalo jamstva, ki bi bila malo drugačna, kot tista, ki so bila zamišljena v 2009,
               mislim da so bila v 2009. Ampak, jaz mislim, da je zdaj ta čas mimo, mi imamo
               gospodarsko rast in je treba skozi te lastniške vzvode v bistvu doseči, da banke
               začnejo kreditirati v normalnih pogojih. Je pa nekaj tudi res, to se moramo zavedati,
               to je pa znano tudi iz teorije, to je pa ta "over reaction", se pravi pretirana
               reakcija ko pride do takšne krize kot je in ko imajo takšne izgube banke in ko so
               takšni pritiski, so seveda potem preveč previdne. In kadar je velika prosperiteta,
               kot smo imeli tam v obdobju pred letom 2009 so bile pa premalo previdne, so pa dajale
               na telefon in to je čisto normalno gibanje, in po nekih raziskavah, ki sem jih
               ravnokar bral, bodo banke začele resno kreditirati, to je bilo tudi v drugih državah,
               kjer imajo lastništvo urejeno, ne državno lastništvo, bodo začele kreditirati ko bo
               gospodarska rast. Za gospodarsko rastjo šele banke začnejo, ne pa one, pa da potem
               dobiš gospodarsko rast. Zdaj, to bi bil moj odgovor.</p>
            </sp>
            <sp xml:id="SDT7-OZFIMP-nujna-1-2014-09-15.sp17">

               <speaker>PREDSEDNICA URŠKA BAN:</speaker>

               <p>Hvala.</p>
               <p>Zdaj prijavljena sta še dva razpravljavca, gospa Nada Brinovšek in gospod Jožef
               Horvat. Želi še kdo postaviti vprašanje? Gospa Muršič. Še kdo? Gospod Pogačnik. Še
               kdo? Pa gospod Logar.</p>
               <p>Gospa Nada Brinovšek, imate besedo. 
               </p>
            </sp>
            <sp xml:id="SDT7-OZFIMP-nujna-1-2014-09-15.sp18">

               <speaker>NADA BRINOVŠEK (PS SDS):</speaker>

               <p>Hvala za besedo. Lep pozdrav vsem.</p>
               <p>No, glede na to, kandidat za ministra, da se uvodoma niste osebno predstavili, niste
               tudi predstavili svoje karierne poti, tako kot je v navadi, da so se vsi kandidati za
               ministre predstavili, dovolite da nekaj besed povem o vam, kar sem prebrskala na
               spletni strani ali pa prebrala iz časopisov. Pravijo, da ste pridni, zagrizen,
               osebnostno pošten, da ste tudi precej svojeglav in trmast. To je lahko včasih dobro
               včasih pa tudi ne, ker vam lahko tudi iz svojih izkušenj povem, da če smo preveč
               trmasti včasih ni dobro.</p>
               <p>No, glede vaše karierne poti pa glede na to, da kandidirate za ministra za finance in
               glede na to, da ste to funkcijo že opravljali v letih 2002 – 2004 sem se pač
               osredotočila na to podjetje in našla tam podatke, da ste ob več kot 4 % gospodarski
               rasti naredili več kot 2 % primanjkljaj in da je javni dolg takrat znašal tudi 27,3 %
               BDP-ja. Pod vašim ministrovanjem je hitrost zadolževanja države dosegla kar sto
               sedemintrideset milijonov mesečo in to vašo hitrost sta kasneje presegla še samo
               minister Križanič in pa seveda nazadnje minister za finance, minister Čufer. Kljub
               temu, da je že bilo glede obdavčitve pretežnih lastninskih deležev že nekaj povedano
               ste pa tudi povzročili takrat največji beg kapitala, v tedanji zgodovini Slovenije,
               gospodarstveniki so vam to takrat zelo zamerili in so tudi bili mnenja, da ste
               njihova podjetja zelo obremenili. Toliko o vas.</p>
               <p>Zdaj pa, na kratko bom še povzela stanje v Sloveniji vemo, da je izredno kritično,
               makroekonomski kazalniki ki so bili že predstavljeni, ne bom ponavljala, so slabi in
               prav zaradi tega sem nekako pričakovala, da bo ta koalicija prišla predvsem na
               področju financ z večjimi spremembami ne samo na področju financ, tudi na področju
               zdravstva in predvsem pravosodja, kar pa ni predmet tega odbora. Nekako se mi zdi
               premalo, da ste vi v svoji obrazložitvi samo nekako povzeli svoje prioritete in pa
               prednostne naloge, ki jih boste izvajali oziroma začeli izvajati, takoj po nastopu
               ministrske funkcije za katero sem pa tudi prepričana, da jo boste nastopili.</p>
               <p>Imela bi samo ena tri vprašanja, prvo vprašanje, mislim da ga je že tudi gospod
               Möderndorfer postavil, zanima me glede programskega proračuna kako boste načrtovali
               izdatke, ki so povezani neposredno s cilji, glede na to, da imajo na zaslišanjih vsi
               ministri, moram reči, kar velike želje, če ne celo zahteve, tukaj mislim predvsem na
               Ministrstvo za delo, socialo in družino, prepričana sem pa, da bo tudi jutri tako na
               Odboru za javno upravo in pa za zdravstvo. Sprašujem vas, če ste že kaj razmišljali
               kako boste v proračunu za leto 2015 načrtovali vse te njihove želje, pobude pa kot
               sem že rekla, tudi zahteve?</p>
               <p>Zanima me tudi kakšno je vaše stališče do ukrepov predlaganih v koalicijski reformi
               glede zelene proračunske reforme? Tukaj mislim predvsem na ukrepe za ukinitev
               praktično vseh kmetijskih subvencij in pa seveda tudi ukinitev povračila stroškov za
               prevoz na delo javnim uslužbencem.</p>
               <p>Zanima me tudi, kakšno je vaše mnenje glede državnih subvencij kot so na primer Muha
               in zdaj Cimos? Kakšen je namen teh subvencij, imate kakšne načrte izdelati oziroma
               uvesti kakršni koli nadzor nad podeljevanjem teh državnih subvencij.</p>
               <p>In zadnje moje vprašanje je pa, v državnem proračunu se zagotavljajo tudi dodatna finančna sredstva
               lokalnim skupnostim za investicije. In sicer v višini 6 % primerne porabe. Glede na
               to, da na področju lokalne samouprave predvidevate kar nekaj sprememb, to je sprememb
               glede oblikovanja skupnih občinskih organov. Vem da to ni vaša tema ampak tudi tukaj
               se tiče reformiranje teh stroškov. Pripravlja se združevanja občin pa v koalicijski
               pogodbi tudi pravite in tudi vi ste že v razpravi omenili, da se bo šlo k spremembi
               Zakona o financiranju občin. Zato bi pač rada vedela ali še naprej ostane
               financiranje v zvezi z 21. in 23. členom občinam v enaki meri kot doslej?</p>
               <p>Pa še za konec bi rada, da sem v letošnjem intervjuju za Mladino prebrala, da ste
               krivdno za našo trenutno situacijo oziroma krizo gladko prevalili na Vlado Janeza
               Janše z očitkom, da Slovenija danes plačuje visoko kazen za štiri leta debelih krav,
               ko smo se pod Vlado Janeza Janša brezglavo zadolžili v tujini. To bi pa prosila vaš
               komentar na to, če boste dali.</p>
               <p>Drugače vam pa želim pri delu seveda vse dobro. Hvala lepa.</p>
            </sp>
            <sp xml:id="SDT7-OZFIMP-nujna-1-2014-09-15.sp19">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Jožef Horvat, imate besedo.</p>
            </sp>
            <sp xml:id="SDT7-OZFIMP-nujna-1-2014-09-15.sp20">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica, drage kolegice, dragi kolegi, spoštovan ostani
               vabljeni, lepo vas pozdravljam, seveda poseben pozdrav namenjam kandidatu za ministra
               za finance, dr. Dušanu Marmorju, ki je strokovnjak, k ima tudi politične izkušnje in
               me je v uvodu prijetno presenetil.</p>
               <p>Gospod kandidat, dr. Mramor, začeli ste, citiram "z širšo ekonomsko sliko" in potem
               navedli nekaj vaših prioritet v ekonomski politiki. Na trenutke se mi je zdelo, kot
               da berem program Nove Slovenije, gospodarski program Nove Slovenije, kar kaže na to,
               da bomo rešitve, nekatere ki ste jih vi nanizali, mi tudi podprli. Seveda, je
               vprašanje kakšno obliko bodo imele takrat, ko bodo tudi koalicijsko usklajene, kar je
               včasih mukotrpno delo, izkušnje imate tudi.</p>
               <p>Moja želja je, glede na to, da je ta resor po mojem razumevanju najpomembnejši,
               toliko bolj v Sloveniji, ker imamo državne banke in boste vi v Vladi, glede državnih
               bank, imeli glavno besedo. Niste predsednik Vlade ampak, razumete kaj govorim. Prav
               tako imamo še veliko državnega premoženja, imamo slovenski državni holding oziroma
               zakon in tudi v temu kontekstu bo toliko večja teža prav na vas.</p>
               <p>Zato si jaz želim, da bi, čeprav to nikjer ne bo pisalo, ne v Poslovniku, delu Vlade,
               ne v Zakonu o Vladi, da bi dejansko imeli tudi največjo politično moč, to pa pomeni
               močno podporo pri prvem ministru, predsedniku Vlade. Bi si želel, da bi on danes
               tukaj z vami ob vas sedel in za tiste dobre rešitve, ki ste jih nakazovali, da bi
               zraven tudi kimal.</p>
               <p>Vidim, da in to moram pozdraviti, da imate, če lahko tako rečem, rispekt do pridnih
               kar zadeva davčno politiko in tukaj spet se navezujem na program Nove Slovenije -
               krščanskih demokratov, ker smo rekli, nizki davki, enostavni postopki, odprto
               gospodarstvo.</p>
               <p>Jaz bi želel, da bi tam še dodali ne samo rispekt do pridnih ampak tudi do
               inovativnih, podjetnih, predvsem podjetnih. To bomo podprli, če bodo šle rešitve v
               tej smeri, danes vas ne bom spraševal kako boste spremenili dohodninsko lestvico in
               tako naprej ampak smer, ki ste jo nakazali je dobra.</p>
               <p>Torej, še enkrat, vesel sem, da ste se naprej v uvodu dotaknili tistega področja,
               torej slovenskega gospodarstva, kjer se dejansko ustvarja dodana vrednost, kjer se
               ustvarja denar.</p>
               <p>Omenjali ste konkurenčnost, jaz ne bomo zdaj citiral vseh objavljenih rezultatov od
               svetovnega ekonomskega foruma, ki nas je dal  na 70. mesto od sto štiridesetih držav pa do
               švicarskega inštituta za razvoj menedžmenta, ki nas je dal na 55. mesto po
               konkurenčnosti, meril pa je, se mi zdi da šestdeset držav… ker vse te zadeve poznate
               in, ko to artikuliramo smo seveda samo slabe volje, seveda pa ne smemo iti mimo tega.
               In zdaj bo kdo rekel, ja, glejmo domače rezultate, domače raziskave… Ja, jaz sem ob
               najavi ustnega poslanskega vprašanja vašemu, bom zdaj kar rekel, vašemu predhodniku
               dr. Čuferju pripel tudi eno tabelo, ki pa jo je naredila FDV in je merila
               štiriindvajset entitet, kako so se na te entitete, ki vplivajo na tuje investicije
               odzivali tuji investitorji pri nas in potencialni tuji investitorji. Najvišjo oceno,
               to se pravi, največji problem so prav davčne obremenitve v Sloveniji, tako kaže ta
               raziskava, se jo da zlahka tudi videti in je dokaj sveža.</p>
               <p>Torej, vesel sem, da ste omenjali, da potrebujemo tuje investitorje in da bomo šli s
               privatizacijo naprej. Zdaj privatizacija kakšna ali je transparentna ali mora biti
               domišljena ali premišljena, to je pravzaprav zdaj irelevantno. Mi razumemo zdaj v
               Novi Sloveniji privatizacijo kot iskanje odgovornega lastnika. In tukaj si bomo
               želeli, da bo šla zadeva v tej smeri tudi naprej.</p>
               <p>Zdaj, v koalicijski pogodbi piše, da ima ta koalicija namen poenostaviti javno
               naročanje, ni pa eksplicitno napisano, da se bo pripravilo tudi zakone o javnem
               naročanju, najbrž ja.</p>
               <p>Omenjali ste črpanje evropskih sredstev, tukaj bi si želel, da bi ostal še naprej v
               veljavi sklep Odbora za zadeve Evropske unije, sprejet v mesecu februarju, letos, ta
               pa je da Odbor za zadeve Evropske unije kvartalo spremlja črpanje kohezijskih
               sredstev. Tukaj se nam zatika in prav na odboru, moram reči, da smo 25. marca letos
               dali nalogo Vladi, da je zagotovila v našem proračunu državnem proračunu sredstva, da
               je lahko stekel projekt, kohezijski projekt vodooskrbe v Posotelju<stage>/?/</stage>.</p>
               <p>Omenjali ste rast gradbenega sektorja, seveda gotovo zahvaljujoč prav kohezijskim
               projektom, v Pomurju pomurski poslanci od blizu spremljamo največji kohezijski
               projekt, to je vodooskrba Pomurja. Prav tako tukaj na temu mestu želim omeniti
               posodobitev in elektrifikacijo železniške proge Pragersko – Hodoš. To so projekt in
               takšni bi si seveda morali želeti samo še več.</p>
               <p>Uvodoma sem omenjal Slovenski državni holding. Ne vem kako ste vi zadovoljni s
               trenutnim uporabljanjem Slovenskega državnega holdinga je pa imel tukaj zanimivo
               idejo guverner Banke Slovenije, dr. Boštjan Jazbec, morda njegovo idejo poznate pa me
               zanima kakšno je vaše stališče, do tega? On je namreč povedal, da bi upravljanje s
               slovenskim državnim holdingom morali preko nekih pogodb predati tujcem, znanim imenom
               v svetovni ekonomiji, ki bi preko zaupanja preko dobrega imena lahko tudi in najbrž
               lažje pripeljali tuje investitorje v Slovenijo. Moram reči, da mi je ta model
               upravljanja SDH, vsaj meni, blizu. Zdaj seveda, kot finančni minister se boste
               ukvarjali tudi, na nek način, z zunanjo politiko ampak nočem vas prestrašiti…
               Poglejte, pred kratkim je bila v Berlinu konferenca o zahodnem Balkanu, ki jo je
               sklicala gospa Angela Merkel. Jaz sem pred tem imel pogovore s predsednico skupine
               prijateljstva s Slovenijo v Bundesetagu in sem zaznal, da je dejansko veliko
               pripravljenosti za 
               investiranje v infrastrukturne projekte. Tukaj me zanima, kakšno je vaše stališče?
               Veliko je vprašanj. Nekaj jih bom še nanizal, saj ne pričakujem eksaktnih, torej
               podrobnih odgovorov, ampak bolj globalno.</p>
               <p>Poglejte, po oceni Statističnega urada bo primanjkljaj države letos znašal 4,2
               procenta domačega proizvoda. Iz vsebine sklenjenega koalicijskega sporazuma, je
               razvidno, da boste javno-finančni primanjkljaj znižali pod 3 odstotke BDP že v letu
               2015. S kateri konkretnimi ukrepi boste dosegli ta cilj?</p>
               <p>Potem naprej. Katere ukrepe dr. Mramor boste sprejeli v zvezi s premoženjem, ki je
               bilo večinoma nezakonito in tudi neobdavčeno prelito v davčne oaze? Še naprej. Iz
               vsebine sklenjenega koalicijskega sporazuma je razvidno, da boste poskušali
               spremeniti dohodninsko lestvico tako, da bo prišlo do razbremenitve visoko
               kvalificirane delovne sile. O tem ste govorili in tukaj se ponavljam.</p>
               <p>Naprej. Kakšni so razlogi za prenos pristojnosti za preiskavo odgovornosti za nastalo
               bančno luknjo z Družbe za upravljanje terjatev bank na Banko Slovenije? In ali ne bo
               prenos te pristojnosti spet povzročil dodaten zastoj pri preiskavah? Rad bi spomnil
               na 33. člen ZUKSB, Zakon o ukrepih za krepitev stabilnosti Bank, kjer je ta
               pristojnost za iskanje odgovornih za nastalo bančno luknjo na upravi DUTB, torej na
               Družbe za upravljanje terjatev bank.</p>
               <p>Davčne blagajne. Vprašanje smiselnosti uvajanja davčnih blagajn. Kakšen bo strošek na
               strani države, na strani poslovnih subjektov in kakšen je pričakovan neto fiskalni
               učinek od uvedbe tega ukrepa? Velikokrat slišimo, da so imeli Hrvati in nekatera
               druga država, ki je to uvedla, kar velike učinke, davčne učinke, vendar sedaj
               kakorkoli imamo veliko za postoriti glede davčne kulture, pa vseeno Slovenija ni
               davčni Teksas. Tako da, na nek način mi davčne blagajne že imamo, ki smo jih
               uzakonili leta 2012, so softverske, če lahko tako rečem, ampak mi nimamo preveč
               dobrih občutkov, da bi pa to sedaj pomenilo, ne vem kakšen večji davčni priliv.</p>
               <p>Vaša, lahko rečem, ministrska kolegica bo, kot je napovedala, mislim na ministrico za
               zdravje, bo ukinile dopolnilno zdravstveno zavarovanje. Kje boste nadoknadili 400
               milijonov evrov na letni ravni?</p>
               <p>Ko govorim o dohodnini, oba veva, da temelji na tako rekoč svetovnem prihodku za
               fizično osebo. Mi imamo že kar nekaj časa probleme z dnevnim oziroma tedenskimi
               migranti, posebej s področja Pomurja, Slovenskih goric, Koroške pa še kakšnimi
               drugimi naj bi bilo od 12 do 15 tisoč in ta problem dohodnine poznate. Ni rešen. Ali
               res gre po vaše za davčno diskriminacijo in kako. Če ja, kako potem to zadevo
               rešiti.</p>
               <p>In še za konec, tako za češnjo na torti. Dr. Mramor, pravijo tudi, kot je prej
               kolegica rekla, da ste, to sem nekje prebral, in bi želel vaš odgovor, čisto ja ali
               pa ne. Ste konservativec kot finančnih in ali ste liberalec v smislu
               privatizacije?</p>
               <p>Hvala za vaše odgovore in seveda jaz vam iskreno želim v imenu Poslanske skupine Nove
               Slovenije veliko uspehov.</p>
            </sp>
            <sp xml:id="SDT7-OZFIMP-nujna-1-2014-09-15.sp21">

               <speaker>PREDSEDNICA URŠKA BAN:</speaker>

               <p>Hvala. Besedo ima gospa Bojana Muršič.</p>
            </sp>
            <sp xml:id="SDT7-OZFIMP-nujna-1-2014-09-15.sp22">

               <speaker>MAG. BOJANA MURŠIČ (PS SD):</speaker>

               <p>Hvala lepa za besedo. Spoštovana predsednica, poslanke poslanci! Lep pozdrav tudi
                  kandidatu. za
               ministra, profesorju dr. Mramorju! Najprej moje iskrene čestitke za pogum, da ste se
               odločili sprejeti tako zahteven izziv, kot je vodenje Ministrstva za finance v tej
               dani situaciji.</p>
               <p>V času javno-finančne krize je potrebo ustvarjati okolje, ki je zaupanje vredno in
               kot ste navedli, tudi povezovanja. To ni pomembno zgolj z vidika finančnih trgov
               ampak je ključno tudi za državljane in državljanke. Eden izmed načinov kako to doseči
               v politiki je, da se na ključna mesta predlaga ljudi, ki so v preteklosti s svojim
               delom to že izkazali in večina odzivov kaže na to, da vi uživate takšno široko
               zaupanje v javnosti. Osrednja skrb naših socialnih demokratov v teh negotovih
               finančnih okoliščinah je usmerjena v ohranitev sistema temelječega na socialni skrbi,
               solidarnosti in enaki dostopnosti do javnih storitev. Tudi na podlagi teh izkušenj iz
               preteklosti ugotavljamo, da se skrb za ljudi ne izključuje z ukrepi za stabilizacijo
               javnih financ, seveda pa morajo biti slednji izredno premišljeni.</p>
               <p>Vi vzbujate pri nas, na strani socialnih demokratov velika pričakovanja, da bo ob
               potrebnih varčevalnih ukrepih, kot finančni minister, vsekakor vem, da boste imeli
               razumevanje za to, da se bo ohranjala socialna država, kakovostno in dostopno
               izobraževanje, kultura. Socialni demokrati se opiramo na takšna pričakovanja iz vaših
               preteklih ravnanj in vaših izjav. Med pomembnejše štejemo: "Ko sem bil minister za
               finance, smo se poskušali kar najbolje prepričati ali so predvideni rezi vzdržni in
               argumentirani." Pomenljivo je tudi stališče o prekomernih rezih na področju
               izobraževanja ter dogajanja na področju kulture v letu 2012, ko ste dejal, da se
               ponuja sklep o napadu na intelektualno jedro slovenske družbe.</p>
               <p>Mena zanima kako kot kandidat za ministra za finance ocenjujete ustreznost višine
               proračunskih sredstev namenjenih zagotavljanju zdravstvenih in socialnih storitev,
               ter dostopnosti do izobraževanja kulturnih dobrin? Kakšno proračunsko politiko boste
               zagotavljali na teh področjih? Vprašanj je sicer še več, ampak na nekatera sem že
               dobila odgovor. Mogoče bi se še samo osredotočila na vprašanje glede socialne kapice.
               Zanima me kakšno je vaše mnenje o socialni kapici, ki je bila takrat v pripravi
               koalicijskega sporazuma. Zelo dosti je govora o tem, socialni demokrati smo ostro
               temu nasprotovali zato me na tej temi zanima kakšno je vaše mnenje in na tej temi bom
               zaključila.</p>
               <p>Spoštovani gospod minister, pri vašem delu vam želim veliko uspeha in se vam
               zahvaljujem za vaše odgovore.</p>
            </sp>
            <sp xml:id="SDT7-OZFIMP-nujna-1-2014-09-15.sp23">

               <speaker>PREDSEDNICA URŠKA BAN:</speaker>

               <p>Hvala lepa. Še dve prijavi, najprej gospod Pogačnik in potem še gospod Logar.</p>
            </sp>
            <sp xml:id="SDT7-OZFIMP-nujna-1-2014-09-15.sp24">

               <speaker>MAG. MARKO POGAČNIK (PS SDS):</speaker>

               <p>Ja, spoštovana predsednica, hvala za dano besedo. Spoštovani kandidat, gospod dr.
               Mramor!</p>
               <p>Zdaj, ko pogledaš koalicijsko pogodbo, ki je nekako parafirana, podpisana in potem ta
               vaša predstavitev, ki je bila danes dana, imam jaz občutek, da pri tej koalicijski
               pogodbi niste, bi rekel najbolj globoko sodelovali, bi pa rekel, da je me je ta vaša
               predstavitev na nekaterih zadevah, bi rekel pozitivno presenetila, predvsem v smeri
               razmišljanja davčne politike. Pri nekaterih delih pa osebno ocenjujem, da ste pa
               preveč optimistični in sicer vsaj iz te vaše predstavitve sem prišel do nekega
               zaključka, da ogromno polagate na povečevanje prihodkov iz naslova povečanja bruto
               domačega proizvoda. Zdaj, glede na krizo, bi rekel Evrope, kar je v povezavi z
               Ukrajino, Rusijo in pa predvsem za napovedi držav, od katerih je slovensko
               gospodarstvo, bi rekel odvisno, imam jaz tukaj malo dvoma, da bo ta rast se
               nadaljevala. Predvsem po drugi strani pa smo si dejansko vsi tukaj prišli do nekega
               zaključka, da je Slovenija, bi rekel na določenih segmentih zelo nekonkurenčna. Iz
               tega vidika sem vas jaz razumel, da boste poskušali narediti Slovenijo ponovno
               konkurenčno, predvsem iz naslova davčne politike, vendar tukaj jaz ocenjujem, da
               ukrepi, ki bodo Slovenijo naredili ponovno konkurenčno, da verjetno na kratek rok to pomeni
               manjše prihodke v proračun, ne? Nekako na srednji rok, na dolgi rok se pa naj bi
               posledično temu tej prihodki v proračun povečevali. Zdaj mene zanima tukaj ali imate
               kakšno varianto, bi rekel za to vmesno oziroma začetno obdobje, kajti jaz verjamem,
               da Slovenija si je, bi rekel na trgu, naredila toliko negativne reklame, da recimo z
               dvema ali tremi ukrepi, verjetno se tuji investitorji ne bodo čakali v vrsti v
               Sloveniji ampak jih bo potrebno verjetno na en, bi rekel vsaj srednji rok
               prepričevati. Tako, da če bodo ukrepi, ki jih razumemo z vami, da boste šli v določen
               del razbremenjevanja, bi rekel davčnih obveznosti, da to na kratek rok pomeni tudi
               manjše prihodke v proračun.</p>
               <p>Potem po segmentih, recimo bančništvo – Slovenija je verjetno ena izmed redkih držav,
               ki je bančni sistem sanirala že drugič na račun davkoplačevalcev. Z, bi rekel
               sanacijo bančnega sistema smo v vse večje bančne sisteme dobili v 100% državni lasti.
               Že prej ste sami omenili, da tukaj imajo verjetno pri delovanju tega bančnega sistema
               v državni lasti ogromen vpliv lastništvo – to je država. SDH verjetno ne, ker tej
               deli so v upravljanju in kar sem jaz najbolj pogrešal pri tej sanaciji bančnega
               sistema, da dejansko Vlada Alenke Bratušek in pa Ministrstvo za finance tem bankam ni
               dalo niti enih ciljev. Jaz nisem zasledil v javnosti niti enega cilja.</p>
               <p>Kot ste sami vi prej omenili, tudi donosnost na kapital, kateri trgi bodo prioriteta
               ali bomo davkoplačevalci dobili ta sredstva, ki so bila vložena v sanacijo bančnega
               sistema kdaj nazaj ali se bo to kaj preko dividend izplačevalo, na kakšen način in me
               zanima ali vi načrtujete tukaj postaviti konkretne cilje tem bankam, ki so v državni
               lasti. Vemo verjetno, da v relativno kratkem roku, bo v ta bančni sistem padla še
               Gorenjska banka. Zdaj ali bo NKBM prodan ali ne bo, to je verjetno stvar več
               dejavnikov, vendar glede na sedaj me zanima kateri ukrepi, kateri cilji, boste vi
               povedali, bankam v državni lasti, ki jih morajo slediti in v kolikšnem času boste vi
               te ukrepe sprovocirali.</p>
               <p>Zanima me tudi kakšno je vaše mnenje do ukrepa, ki ga je izvedla prejšnja Vlada
               skupaj z Banko Slovenije, Ministrstvo za finance in sicer striženje lastnikov
               obveznic in pa, bi rekel izbris malih delničarjev. Vemo, da je ta zadeva na Ustavnem
               sodišču in da potencialno, če bi Ustavno sodišče odločilo nekako drugače, da to za
               davkoplačevalce pomeni, bi rekel približno več kot pol milijarde dodatnih obveznosti.
               Tukaj me zanima na kakšen način boste sodelovali in kakšno je vaše mnenje. Drugo,
               odločba Evropskega sodišča govori, da bo država morala vrniti dolg Ljubljanske banke
               varčevalcem na Hrvaškem in ostalih državah. Številka, ki se je v medijih pojavljala,
               jaz osebno v njo ne verjamem. Jaz ocenjujem, da bo bistveno višja. Ali imate na tem
               segmentu narejene kakšne izračune in kako bo to vplivalo na, bi rekel proračun in pa
               na dinamiko izplačevanja?</p>
               <p>Glede davkov, kar ste omenili, zame bi rekel pozitivno presenečenje, pozitiven
               premik. Jaz osebno takšen vaš predlog sprememb zakona v Državni zbor bom z veseljem
               podprl. Zanima me pa še kakšno je vaše stališče do trošarin. Ali se bo trošarinska
               politika zaostrovala ali ste pripravljeni na nek način tudi, ker ste govorili o, bi
               rekel pomembnosti povečevanja potrošnje, tudi v tej smeri iti? Vemo, da danes naftni
               derivati so v vseh sosednjih državah bistveno višji, to pomeni, da verjetno se že
               potrošnje iz tega naslova znižujejo. Ali boste na trošarinah, tako na naftnih
               derivatih, kot cigaretah, alkohola, bi rekel spremenili politiko? Imate kaj že
               pripravljeno ali ne?</p>
               <p>Potem seveda pomembna zadeva – privatizacija. Zakon o Slovenskem državnem holdingu
               narekuje, da bi Vlada oziroma Ministrstvo za finance že v  juniju oziroma juliju moral v Državni zbor
               prinesti sestavo nadzornega sveta in pa strategijo. Zanima me kako daleč je ta
               strategija. Zanima me ali boste kot Minister za finance k oblikovanju strategije
               upravljanja državnega premoženja k pripravi strategije povabili tudi opozicijo ali
               ne. Pod taktirko dr. Čuferja je povabilo bilo ali bo to povabilo še vedno veljalo? Po
               drugi strani pa dejansko sprejem strategije oziroma pogovarjanje na strategijo je
               zaustavila ena izmed strank, ki je tudi sedaj v vaši koaliciji. To so bili socialni
               demokrati, ki so rekli, da se zaradi evropskih volitev o strategiji ne bi
               pogovarjali, potem vsi vemo kakšen je bil scenarij s padcem vlade. Zanima me kako
               daleč ste se tukaj s socialnimi demokrati pogovarjali in kakšno je vaše stališče.</p>
               <p>Pozitivno ocenjujem, da privatizacija, ki je bila izglasovana v Državnem zboru, da je
               ne boste ustavili, da se bo ta privatizacija nadaljevala, to sem jaz vas razumel.
               Zanima me pa potem mnenje vaše, kako s privatizacijo naprej, če ste proti
               privatizaciji, me zanima na kakšen način nameravate potem poravnati obveznosti, ki
               izhajajo iz zakona o denacionalizaciji. Po javno dostopnih podatkih nekako do leta
               2016, bi se morale pokriti še približno pol milijarde evrov. Vemo, da pa, bi rekel
               predhodnik SDH-ja, Slovenska odškodninska družba, je za naslov poravnave teh
               obveznosti dobil kapitalske deleže. To pomeni, da verjetno bi se privatizacija morala
               nadaljevati, kajti edino iz tega naslova bi se lahko te zakonske obveznosti
               poravnale. SOD oziroma zdaj SDH ima pa približno za vrniti še tam približno 450
               milijonov evrov kredita. Zdaj, če bi se tukaj tudi tisti, ki niste zagovorniki
               privatizacije, bi rad slišal, bi rekel potem na kakšen način boste te obveznosti
               pokrili.</p>
               <p>Zanima me, če razmišljate o spremembi oziroma dopolnitvi Zakona o Slovenskem državnem
               holdingu. Jaz sem osebnega mnenja, da Vlada je odgovorna za upravljanje državnega
               premoženja, državno premoženje pa ni v lasti Vlade. Ali razmišljate, kajti obstoječi
               Zakon o Slovenskem državnem holdingu v nadzornem svetu ne predvideva enega
               predstavnika opozicije. Ali ste vi pripravljeni narediti tukaj spremembo oziroma
               dopolnitev in seveda pod istimi kriteriji, ki veljajo za vse druge člane nadzornih
               svetov na nek način dati tudi mesto opoziciji tukaj?Zanima me še vaše mnenje:
               lastništvo ali upravljanje državnega premoženje. Zdaj vemo, da za to spremembo SDH s
               premoženjem Republike Slovenije jih ima zgolj v upravljanju, nima v lastništvu. Ali
               ste razmišljali tudi v tej smeri ali ne?</p>
               <p>Zdaj, Slovenija je dobila na trg po sprejemu Zakona o družbi o upravljanju terjatev
               bank, tako imenovane slabe banke novega deležnika, ki se upravlja z upravljanjem,
               dejansko premoženja oziroma podjetij. Tukaj jaz ocenjujem, da politika je šla v
               bistveno drugo smer, kot smo sami pričakovali. Kakšno strategijo boste vi kot resorno
               ministrstvo, kot minister za finance zavzeli do Družbe za upravljanje terjatev bank?
               Terjatve se počasi prenašajo. Prenesene so terjatve NLB-ja, NKBM-ja, zdaj se bodo še
               prenesle terjatve Abanke. Ali bo vaša strategija, da mora DUTB od prodajo na trgu teh
               terjatev ali ne, ali bo DUTB postal nov upravljavec tega premoženja oziroma
               lastniških deležev, ki jih ima.</p>
               <p>Pogrešal sem pri vaši predstavitvi predvsem priporočila Evropske komisije iz meseca
               junija. Ta priporočila so Evropske komisije bila bistveno bolj ostrejša, kot v
               preteklosti in seveda so bili tudi v teh priporočilih, bi rekel bistveno krajši roki,
               to pomeni, gre za osem priporočil. Verjetno je vseh teh 8 priporočil vezanih na
               Ministrstvo za finance. Roki so nekako do konca leta in me zanima vaše mnenje glede
               tega kdaj bo zakon o fiskalnem pravilu. Vemo, da je tukaj, bi rekel lahko govorimo o
                  neustavnosti zakon o
               temu je nekako pripravljen, kdaj ga lahko pričakujemo v Državnem zboru. Davčni dolg
               približno 1 milijarda evrov. Pri tem, če prištejemo še neplačilo prispevkov, tukaj
               dodatnih verjetno pol milijarde, to pomeni milijarde in pol nepobranega davka. Kaj
               nameravate s tem, če se bi ta davek nekako pobral jaz mislim, da bi bilo kar precej
               sredstev tudi lahko namenjeno za ostale zadeve. Kakšne ukrepe v kakšnih rokih
               nameravate, da bodo sredstva, ki so posamezniki podjetja dolžna državi bila tudi
               plačana. Potem me zanima kakšna je vaše mnenje ali bi vi podprli davčno amnestijo.
               Nekatere države v svetu so to uspešno izvedle, zanimalo me bi ali bi vi podprli
               davčno amnestijo ali ne. Potem pa še na kratko glede same kadrovske politike,
               kadrovska politika v teh podjetjih, ki so v 100% državni lasti predvsem na področju
               bančništva od uprave nadzornih svetov in pa ali je res, da nameravate imeti 4 državne
               sekretarje in, če ja zakaj ste se odločili za bi rekel tako število državnih
               sekretarjev in kako bodo področja teh državnih sekretarjev tudi porazdeljena. Jaz
               verjamem, da boste danes dobili podporo, da boste dobili podporo tudi v četrtek. Jaz
               vam ob enem želim bi rekel srečno in uspešno delo, ne delate za sebe, delate pač za
               dobrobit celotne Slovenije. Jaz sem rekel en del bi rekel vašega programa se mi zdi
               pozitivno naravnano, nekaj odgovorov še pričakujem. Na koncu pa mogoče samo še eno
               vprašanje, ko se ga boste verjetno kot član Vlade verjetno morali do njega tudi
               opredeliti oziroma bo kmalu na mizi in sicer vprašanje evropskega komisarja oziroma
               evropske komisarke.</p>
            </sp>
            <sp xml:id="SDT7-OZFIMP-nujna-1-2014-09-15.sp25">

               <speaker>PREDSEDNICA URŠKA BAN:</speaker>

               <p>Še gospod Logar, imate besedo.</p>
            </sp>
            <sp xml:id="SDT7-OZFIMP-nujna-1-2014-09-15.sp26">

               <speaker>MAG. ANŽE LOGAR (PS SDS):</speaker>

               <p>Hvala predsedujoča.</p>
               <p>Spoštovani kandidat za ministra, za pozornostjo sem spremljal vaš predstavitveni,
               vašo predstavitveno točko kakor tudi odgovore na vsa zastavljena vprašanja. Pred tem
               sem si ogledal tudi finančne kazalce Ekonomske fakultete, ko ste jih, ko ste jo vi
               vodili in z veseljem ugotovil, da so bili v tistem obdobju prihodki in odhodki
               izravnani. Kar kaže na nek zdravorazumski pristop do financ, posebej do javnih financ
               in do davkoplačevalskega denarja. Zdaj v uvodu ste z besedami, mislim, da se da
               narediti zaključili ta vsebinski uvod glede na težko situacijo v kateri smo se znašli
               v Sloveniji. In vašim zaupanjem v znanje in izkušnje ter poznavanje materije, da
               boste pač Slovenijo v prihodnjem 4 letnem mandatu uspeli rešiti iz krize. Zdaj vi
               sicer v tem dokumentu, ki smo ga poslanci dobili v začetku vseh kandidatih niste
               predstavili vizije svojega delovanja, je pa, gospod Miro Cerar v uvodu pri
               predlaganju vaše kandidature vas označil oziroma povedal, da je vaša kandidatura, da
               bo pomembno prispevala k uravnoteženju javnih financ. S tem je nekako nakazal fokus
               vašega ministrovanja, ki pa v tem se moram strinjati s kolegom Pogačnikom je v rahlem
               nasprotju z določili koalicijske pogodbe. Zdaj mene na splošno veseli, da beseda
               uravnoteženje javnih financ ne zbudi več takega gneva javnosti ali pa levo usmerjenih
               strank kot je bil to recimo v letih  2012, 2013 kar pomeni, da je na splošno tudi politična
               javnost dozorela do te mere, da pač sprejela načelo, da brezplačnega kosila ni in, da
               človek lahko toliko porabi kolikor zasluži. Zdaj prej ste omenili podatek, da sem na
               Ministrstvu za finance sporočili, da je poraba znašala že 94% predvidene in to smo
               zdaj septembra. Pred nami so pa še 3 meseci pa mi dovolite, da se ob tem vrnem na eno
               vašo izjavo in sicer v intervjuju z mladino pred 3 meseci, pred 3 meseci ste rekli,
               da so bili koraki v pravo smer narejeni šele pred letom dni za nekaterimi smiselnimi
               strukturnimi spremembami in ukrepi, ki so doživeli tudi pozitiven odziv stroke. Zdaj
               pri tej izjavi pa sem rahlo zmeden. Namreč v zadnjem letu pa pol se jaz ne spomnim
               kakšnega posebnega strukturnega ukrepa razen ekstenzivnega zadolževanja s katerim
               boste kot ste sami povedali imeli velik problem v vašem mandatu. Med drugim navajate
               tudi v koalicijski pogodbi kot enega od največjih problemov, da bo šlo samo za
               obresti letos 1,1 milijarda evrov in poleg tega zadolževanja še nekaj proti ustavnih
               ukrepov. Zato bi vas prosil, da vendarle naštejete, poveste, da mi razložite kateri
               so po vašem mnenju tisti 3 glavni strukturni ukrepi, ki so bili v zadnjem letu
               narejeni za rešitev slovenskega gospodarstva. Še posebej v luči tega, ker je tudi
               mandatar na predstavitvi rekel, da je finančno stanje naše države hudo bolno. Zdaj,
               če bi te strukturni ukrepi bili verjetno pravi to stanje ne bi bilo takšno.</p>
               <p>Zdaj prej sem omenil to rahlo neskladje med vašimi besedami in predstavitvijo ter tem
               kaj je zapisano v koalicijski pogodbi. Namreč tam so našteti ukrepi, 9 ukrepov ampak
               te ukrepi so si na bom rekel na prihodkovni strani, fiskalni strani, ustanovitev
               novih uradov in tako naprej nadzornih institucij. Nikjer pa ni navedbe
               racionalizacije, usklajevanja, uravnoteženja javnih financ čemur pa je bil podan
               fokus v vaši predstavitvi danes. Zdaj to mi nekako ne gre skupaj pa vas zato
               sprašujem ali je bil ta del, torej po tistih 80%, ko ste se vi usklajevali ali pred
               tistimi 80% kolektivne pogodbe kot ste prej omenili. Zdaj naštevate evropska sredstva
               kot enega od ključnih vidikov ali pa vzvodov za zaprtje finančne konstrukcije
               državnega proračuna. Pravite treba je počrpati vse. Zdaj mislim, da v tej, v tem
               prostoru ni enega med nami, ki se ne bi strinjal z vsako črko in vejico tega stavka.
               Edina težava je v realizaciji. Zdaj prej je bilo že omenjeno, da ima Ministrstvo za
               finance zgolj en omejen del nadzora nad črpanjem. V novi sestavi Vlade se je pa
               zgodila po mojem mnenju še ena strateška napaka. Predhodno se je govorilo o tem, da
               naj bi črpanje evropskih sredstev šlo bližje predsednika Vlade kot pa vidimo po novi
               razdelitvi pa gre na nek način dlje. Minister brez listnice, torej z nižjo politično
               težo ne glede na to kaj boste preprečevali ampak dejstvo je minister brez listnice
               ima manjšo politično težko kot ima predsednik Vlade, kot ima finančni minister in se
               dejansko načelo ali pa način koordinacije odmika od vzvodov oblasti ne pa približuje
               vzvodu oblasti. In tu bi vseeno rad slišal za vaš pogled, če je to ena od ključnih
               nalog prihajajoče Vlade. Ali ne bi po vašem mnenju to koordinacijo dvignili na precej
               višjo raven. Govorimo o privatizaciji precej zgovorni ste bili glede tega do seznama 15
               podjetji, ki je že bil sprejet v Državnem zboru. Od tod naprej pa malce manj. Zdaj
               govorili ste o klasifikaciji, ki naj bi, bo pripravljena glede načrtov z ostalimi
               podjetji. Tu vas prosim za konkretni odgovor kdaj pričakujete, da bomo poslanci
               takšno klasifikacijo lahko videli. Še posebej zato, ker je, ker ste privatizacijo
               navedli tudi enega od tistih ključnih ukrepov za zaprtje finančne konstrukcije
               proračuna in odpravljanje proračunskih neravnovesij. Te mi tudi dovolite vprašanje
               čisto konkretno vaša vizija bo po koncu vašega 4 letnega mandata NLB še naprej
               državna banka ali bo to že banka v privatni lasti. In pa, če bo po vašem mnenju to
               banka v privatni lasti oziroma v državni lasti še naprej. Ali bo, ali pričakujete
               torej v naslednjem štiriletnem obdobju še kakšno finančno injekcijo s strani Vlade
               oziroma davkoplačevalčev v Novo Ljubljansko banko. Prej ste omenili strok nadzor nad
               javno porabo. Hkrati pa v koalicijski pogodbi se zavzemate za odpravo sistema
               najnižje vrednosti cene kot edinega merila za javno naročanje.</p>
               <p>Zdaj odprava tega kriterija ponuja zelo učinkovit humus za razraščanje stroškov kar
               se tiče javnih naročil. Javna naročila pa sami vemo so rak rana za javne finance. Ob
               tem hkrati, ko govorite o strogem nadzoru nad javno upravo. Ta koalicijska pogodba
               uvaja 11 novih ali uradov ali svetov ali institucij tako naprej, ki so zagotovo
               trošijo davkoplačevalski denar. Zdaj med ukrepi pod številko 1 je vzpostavitev
               fiskalnega sveta. To bo šlo za kot pravite neodvisni organ pa kljub temu me zanima,
               če ste lahko malce bolj konkretni kakšna bo organizacijska oblika tega fiskalnega
               sveta in pa kako ter na kakšen način boste določili sestavo tega fiskalnega sveta.
               Sprašujem zato ali bodo v tem fiskalnem svetu sedeli pač različni misleci ekonomske
               stroke ali bo to stališče tega fiskalnega sveta predvsem enoznačno. Zato je v tem
               pogledu zelo pomembno na kakšen način boste določali to sestavo. Zdaj malce pa me je
               zaskrbelo, to pa priznam ob tem, ko ste kot največjo perspektivo za dodatni finančni
               splen navedli potrošnja gospodinjstev in pa ukrepe za sprostitev krča, kreditnega
               krča za gospodinjstva. Zdaj po domače to pomeni, da ste mnenja, da je v denarnicah
               davkoplačevalcev še veliko rezerve in, da je glede na relativno nizko kreditno
               izpostavljenost v primerjavi z ostalimi državami do evropske ravni še precej
               manevrskega prostora. Ampak ta isti kriterij ste prej omenili tudi kot eden od tistih
               redkih ravnovesij na katerega bazirate svoj optimizem iz uvoda. Mislim, da nam bo
               uspelo. Zdaj, če boste to ravnovesje z različnimi ukrepi ne vem prisilna sanacija,
               zelena sanacija stavb ali tako naprej bo po koncu mandata rezultat tukaj samo, da bo
               to ravnovesje hkrati postalo tudi ravno, neravnovesje tako kot še marsikatera druga
               postavka, ki ste jih v uvodu že lepo našteli.</p>
               <p>Zdaj kako izrabiti pač oziroma potrošnjo gospodinjstev povečati. Neke zlate formule nisem slišal, to gre
               lahko bodisi s povečanjem davkov, bodisi z večjo represijo, več inšpektorjev na
               terenu, kazni, vrednotnice in striktno upoštevanje te nesmiselne zakonodaje, Kaj
               drugega, kot pa zelena sanacija stavb pa tukaj niste predstavili. Glede na to, da pa
               temu področju, v temu področju videti takšno perspektivo pa vendar mislim, da ste nam
               dolžni malce podrobnejšo obrazlago tega pojma oziroma v kateri smeri vidite dodatne
               prihodke iz tega področja.</p>
               <p>Tukaj bi vas vprašal še glede dikcije v koalicijski pogodbi, kar se tiče socialnih
               transferjev. Namreč tukaj je navedeno da socialni transferji ostanejo na enaki ravni
               kot so, vse dokler ne bo dosežena 2,5 % gospodarska rast. Zdaj ali je ta navedba v
               koalicijski pogodbi izračunana in predstavljena glede na novo klasifikacijo ali glede
               na tisto izpred štirinajstih dni, ko izdatki za raziskave in vojaške zadeve še niso
               bile vključene v to? Mislim da je to zelo pomembno, ker imate enega koalicijskega
               partnerja, ki vas bo lovil na vsaki vejici in besedi, in če ste to zapisali v
               koalicijsko pogodbo verjetno ta odstotek velja po zdajšnji klasifikaciji kar zna v
               prihodnje povzročiti nemalo dilem.</p>
               <p>Zdaj vaše upanje ali pa vašo nado v uspeh ste osredotočili predvsem na gospodarski
               rasti, ki pa ima temelj v povečanju konkurenčnosti. Povečanje konkurenčnosti je pa
               horizontalni pojem, ki pa vključuje trg dela, vključuje fiskalno okolje, vključuje
               gospodarsko okolje, pogoje za delo malih in srednjih podjetij, skratka vključuje neko
               celo pahljačo resornih ministrstev in je, če je to glavni namen torej, to dejansko
               neka Vlada v malem. Zato vas sprašujem, če ste, glede na to, da koalicijska pogodba
               predvideva vladno projektno pisarno vi tudi vodja te projektne pisarne vlade? Namreč,
               samo v temu smislu, če ste, ima vladna projektna pisarna nek smisel. ker kot finančni
               minister imate ustrezno kadrovsko kapaciteto, imate ustrezno znanje in imate ustrezen
               političen vzvod, da dosežete spremembe, ki so nujne in ki ste jih predhodno že
               opisali. Težko si predstavljam, da bomo imeli na eni strani predsednika Vlade, potem
               ministra za finance in potem še vodjo neke pisarne, ki v bistvu naj bi koordiniral
               to, kar morate koordinirati oziroma kar želite koordinirati vi.</p>
               <p>Nisem pa slišal nobene besede v zvezi z vzpostavitvijo projektnega proračuna <stage>/
               Oglašanje iz klopi./</stage> Pardon, programskega proračuna. Vemo, ta iniciativa je bila že v
               Vladi Boruta Pahorja pa je neslavno propadla. Kaj je porok, da bo v tej vladi, to
               drugače?</p>
               <p>Nič niste posebej izpostavili dogovora z javnimi uslužbenci, namreč ZUJF se s koncem
               letu izteče v koalicijski pogodbi imate predvideno nadaljevanje teh ukrepov, časa je
               torej še do konca leta, torej mislim, da je to en imanentni cilj, ki bo takoj, ko
               boste zasedli mesto, v kolikor boste dobili podporo, z njim se morali ukvarjati.</p>
               <p>Zdaj, poudarili ste pomen negativne demografije in omenili demografski sklad, ki po
               vašem mnenju ne rešuje težav, predstavlja nekih petdeset  milijonov evrov ob zavedanju, kakšen obseg
               stanejo pokojnine oziroma kolikor namenimo iz proračuna za pokojnine je to
               zanemarljiv znesek vendar je pa v koalicijski pogodbi pa naveden na strani štirideset
               ta ukrep, kot eden od ključnih reformnih ukrepov, ki bo zagotavljal dolgoročno
               stabilnost pokojninskega sistema. Zdaj, tukaj greste torej v neposredno, ne vem, v
               škarje za tem, kar pravijo v koalicijski pogodbi in po načrtih naj bi ta sklad
               zaživel že do 30. junija 2015.</p>
               <p>Zdaj, če naj bi to postal sklad, ki bo zagotavljal dolgoročno stabilnost
               pokojninskega sistema, kar je v koalicijski pogodbi in so podpisale vse tri
               koalicijske partnerice vas sprašujem kakšne ukrepe boste sprejeli, da bo to dejansko
               postal sklad, ki bo zagotavljal dolgoročnost stabilnost pokojninskega sistem, kajti o
               tem se verjetno strinjamo vsi, koalicijsko pogodbo je potrebno spoštovati.</p>
               <p>Nisem pa tudi slišal nobene vaše izdaje v zvezi s 26. izdajo podrejencev NLB-ja.
               Ustavno sodišče sicer o tem že kar nekaj časa odloča ampak zna se zgoditi oziroma
               zelo verjetno bo ta odločitev padla v vaš mandat in v kolikor bo negativna za javne
               finance bo to zalogaj v rangu do petsto milijonov evrov in me torej zanima kako se
               nameravate lotiti tega problema?</p>
               <p>Zdaj, za zaključek, v politiki smo večkrat soočeni s tem, da politiki spreminjajo
               svoja stališča, ne samo politiki, tudi drugi. Vi ste na primer leta 2011, konec
               oktobra, ko vas je nek potencialni mandatar dvomljivega slovesa poskušal novačiti za
               finančnega ministra, vsaj tako so zapisali mediji, takrat rekel, v politiko ne grem
               več in to ne glede na to katera stran bi me povabila, sem danes vseeno tukaj, pred
               nami. Vemo tudi, da tisti ki so bili še dve leti nazaj najbolj glasni borci proti
               diktatu Bruslja se zdaj rinejo, visoko plačane bruseljske službe. Zdaj, sprašujem vas
               čisto tako kot finančnega minstra, glede na to, da ste veliko ukrepov, ki ste jih
               navedli, jih je potrebno samo podpreti, kaj je tisti garant, da vi potem, ko
               prevzamete vlogo politika, danes ste še profesor, s četrtkom naprej, v kolikor boste
               dobili podporo, ste politik, ne glede na to kaj mislite drugače ampak ste politik.
               Kaj je tisti garant, da boste ta stališča, ki ste jih danes predstavili, torej
               vzdržnost, povečanje konkurenčnosti, izboljševanje okolja, nič novih davkov, dejansko
               ostali s temi stališči tudi po tem, skozi celotni svoj mandat ne pa da boste v enem
               letu ta stališča zamenjali.</p>
               <p>Hvala.</p>
            </sp>
            <sp xml:id="SDT7-OZFIMP-nujna-1-2014-09-15.sp27">

               <speaker>PREDSEDNICA URŠKA BAN:</speaker>

               <p>Hvala lepa…</p>
            </sp>
            <sp xml:id="SDT7-OZFIMP-nujna-1-2014-09-15.sp28">

               <speaker>MAG. ANŽE LOGAR (PS SDS):</speaker>

               <p>Smem samo še eno vprašanje?</p>
            </sp>
            <sp xml:id="SDT7-OZFIMP-nujna-1-2014-09-15.sp29">

               <speaker>PREDSEDNICA URŠKA BAN:</speaker>

               <p>Ja, izvolite.</p>
            </sp>
            <sp xml:id="SDT7-OZFIMP-nujna-1-2014-09-15.sp30">

               <speaker>MAG. ANŽE LOGAR (PS SDS):</speaker>

               <p>Se opravičujem, samo še eno vprašanje, to pa je iz nekega drugega odbora. Kandidat za
               ministra za zunanje zadeve je povedal, da je na področju članarin za tuje
               organizacije približno 8,5 milijona dolga in da po njegovem mnenju ni razloga, da bi
               te stroške nosilo zunanje ministrstvo, glede na to, da se je za to pogajala cela
               država. Med drugim OZN-u dolgujemo več kot štiri milijone, OECD-ju katerih ekspertize
               večkrat uporabljamo in citiramo, 2,2 milijona evrov… Me zanima, kakšno je vaše
               mnenje, da Ministrstvo za finance prevzame plačilo teh obveznosti?</p>
               <p>Hvala.</p>
            </sp>
            <sp xml:id="SDT7-OZFIMP-nujna-1-2014-09-15.sp31">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Na temu mestu smo izčrpali vsa vprašanja. Ima še kdo kakšno vprašanje? Sicer bi jaz
               na temu mestu predala besedo kandidatu, da odgovori pa bi potem počasi zaključili z
               razpravo. Izvolite.</p>
            </sp>
            <sp xml:id="SDT7-OZFIMP-nujna-1-2014-09-15.sp32">

               <speaker>DR. DUŠAN MRAMOR:</speaker>

               <p>Hvala lepa. Je res veliko vprašanj, tako da, upam  da bom na vse lahko odgovoril.</p>
               <p>Jaz mislim, pri gospe Nadi Brinovšek, da z vami začnem, ker ste prva tukaj na
               seznamu, glede odtoka kapitala, velikega odtoka kapitala s sprejetjem tistega Zakona
               o davku na pretežni lastniški delež sem že pojasnilo dal, tako da mogoče ne bi še
               enkrat. V zvezi s to trditvijo, da je bila 4 % rast pa 2 % primanjkljaj, ja, to je
               bilo v letu 2004 in to popolnoma drži in takrat je bilo groznih 27,3 % BDP dolga,
               zdaj imamo 82 %. Tako da, to leto je bilo zelo posebno leto, mi smo vstopali takrat v
               Evropsko unijo in smo v temu letu morali začeti plačevati sofinanciranje evropskih
               projektov. Na denar iz Evropske unije in na projekte in je bilo tukaj povečanje
               izdatkov, javnih izdatkov zaradi tega namena. Druga stvar je bil izpad DDV-ja, ker ko
               greš pač v Evropsko unijo, je zaradi obračuna DDV-ja relativno velik izpad in ta dva
               sta bila glavna vzroka zakaj je bil primanjkljaj takšen, kljub temu, da smo se
               dogovorili za znižanje plač in so se potem še znižale pokojnine in še znižali
               socialni transferji, ker je šlo za deindeksacijo. Ampak se je pa potem v naslednjih
               letih to poznalo, ker je začel deficit padati. </p>
               <p>Če pa pogledate recimo leto 2007, pri več kot 7 % gospodarski rasti je bil pa
               deficiti nič. To bi moral biti seveda pozitiven in to plus 2,5 % bi moral biti
               suficit, da bi imel strukturni deficit nič. Tako da, to je bilo posebno leto zaradi
               vstopa v Evropsko unijo.</p>
               <p>Potem programski proračun, če lahko kar večim odgovorim, ker jih je več izmed vas
               spraševalo glede programskega proračuna. Vi ste sicer iz enega drugega vidika, kako
               bom jaz ministra prepričal, kako postaviti cilje in tako naprej… Programski proračun
               je za uvedbo precejšen zalogaj, to moram reči. In potrebuješ kar nekaj let priprave,
               da lahko postane učinkovit. Mi smo poskušali, smo šli do polovice ali pa še toliko ne
               mogoče in smo dobili popolnoma nepregledne račune. Če jih vi znate brati ste zelo
               dobra, jaz moram reči, da sam proračun je za mene izjemno težko berljiv in primerljiv
               med leti in tako naprej, ker smo nekako klasificirali nekatera področja kot program.
               To moraš zelo jasno definirati kaj so programi in potem, ko jih imaš zelo jasno
               definirane cilje postaviti in potem šele dodeljevati sredstev. Za ta prehod bomo
               rabili posebno službo, reorganizacijo znotraj proračuna in res zelo jasno vodenje in
               dogovore. Tako da to ni tako, da bi bil kar za leto 2015 programski proračun, sem se
               pa zavezal, ker mislim da ima svoje prednosti, ker v bistvu imaš ti za program, ki
               združuje več ministrstev, jasno postavljene cilje in potem meriš ali so bili tisti
               cilji doseženi ali ne, kar je smisel vsakega finančnega načrtovanja.</p>
               <p>Tako da, tukaj bomo rabili malo časa. Ministri imajo pa s tem zelo velik problem, to
               bi rad pojasnil, zato, ker več ministrov praktično vstopa v en program in že svoje
               ministrstva težko obvladujejo zdaj je pa potrebno še sodelovati, tako da to je
               potrebna priprava.</p>
               <p>Ukrepi zelene davčne reforme; zdaj, jaz vidim, to se vse dela vedno na meji, to ne
               moreš iti, bi rekel na velike spremembe, ker drugače porušiš ravnovesja, ki nekje so,
               ustvariš nova neravnovesja ampak v bistvu, da pa imaš usmeritev, da poskušaš z
               zelenimi davki postopno nadomeščati takšne davke, ki spodbujajo, recimo neekološko
               ali pa ne trajnostno delovanje je pa to verjetno smiselna usmeritev. Jaz sem že v
               letu 2002, 2004 som uvedli zelo veliko teh zelenih davčnih oblik in jih zamenjali za
               druge in že takrat so bili ekologi z nami zelo zadovoljni, ko sem jim razlagal koliko odstotkov
               davkov je dejansko zelenih. Državne subvencije. Jaz moram reči, da državne subvencije
               določa v bistvu Ministrstvo za gospodarstvo in ne Ministrstvo za finance. To vemo, da
               je to tako, zdaj ali je to dobro ali ni je to druga stvar ampak, mi smo samo plačnik
               v bistvu pa izdajamo garancijo in tako naprej. Tako da tukaj, bi bilo potrebno
               ministra za gospodarstvo vprašati, jaz imam pa lahko svoje mnenje.</p>
               <p>Dodatno, za lokalne skupnosti, infrastruktura… Jaz moram reči, da financiranje občin
               je od nekdaj problem, že takrat 2002 – 2004 je drugače ampak je isti problem. Tako
               da, financiranje občin sem že takrat rekel, bi moralo biti tako postavljeno, da so
               občine stimulirane za gospodarski razvoj na svojem področju in da participirajo delno
               na temu, ne pa, da imajo to primerno porabo in potem kakor jim zmanjka pa daš zraven
               in so <stage>/ Nerazumljivo./</stage> Tako da, bi moral biti Zakon o temu financiranju občin
               pripravljen na novo in občine spodbujati k večji aktivnosti.</p>
               <p>Zdaj, zaradi gospod Horvat, jaz imam občutek, da imam podporo predsednika Vlade, tako
               mi je večkrat zagotovil, tako da jaz mislim, da tukaj ne bo problema.</p>
               <p>Kvartarna privatizacija, odgovorni lastnik… jaz bi še nekaj rad pri privatizaciji
               povedal, kar se velikokrat ne zavedamo. Zakaj določene stvari privatizirati? Dajmo na
               primeru, da povem; recimo, ko smo bili mi solastnik Nove ljubljanske banke, če vzameš
               vse iz javnega sektorja skupaj smo imeli več kot 50 %, ostalo je imela KBC. Kaj je
               bil glavni problem takrat? KBC je želela razvoj NLB-ja. Mi kot država pa nismo imeli
               denarja, da bi dokapitalizirali NLB zato, da bi se lahko širila in to je v vseh
               podjetjih, kjer si ti kot solastnik notri in ki rabijo trajni kapital večji kot je
               dobiček, ki ga lahko zadržiš. To država nima, zato se moramo iti samo na zares
               strateške naložbe, ki pa pač imajo pomen in to moraš pa točno vedeti, kaj je
               strateško izjemno pomembno, ker drugače pa ti ubiješ razvoj podjetij, kjer si
               solastnik ali lastnik, ker nimaš od kje financirati trajnega kapitala. Ga pa rabiš,
               drugače je prezadolžen in se potem ne more razvijati. To smo imeli že za časa
               Jugoslavije, isti problem, ker so se potem samo kreditirala, zakreditirala, bila
               preveč zadolžena in se prav spomnim, ko smo imeli prvo od svetovne banke analizo
               morali narediti, to je bilo na ekonomski fakulteti, koliko je slabih kreditov
               ljubljanske banke takrat še. In je bilo 30 % kreditov slabih, predvsem od podjetij,
               seveda takrat v državni lasti, kjer država ni imela denar, da bi jih
               dokapitalizirala. So bila prezadolžena in so bila zato problematična.</p>
               <p>Tako da, to morate tudi razumeti, če hočeš razvoj moraš imeti odgovornega lastnika,
               ki ima denar, da podpira razvoj. To biti samo lastnik ni dovolj. Črpanje EU sredstev,
               kvartarno spremljanje, jaz se popolnoma strinjam, tukaj bo potrebno, to je pač
               smiselno.</p>
               <p>SDH, moje mnenje, drugo opravljanje… Jaz moram reči, da ne bi želel na temu mestu
               povedati kakšno imam trenutno sliko. Premalo imam jasno sliko, vem da imamo SDH,
               DUTB, KAD, DSU… Vsi upravljajo z državnim premoženjem, skozi NLB tudi DUTB. Problemi
               so tukaj notri državnih pomoči, problemi različnih motivov in tako naprej in poskušam
               še dobiti jasno sliko, kaj bi bilo najbolj učinkovito upravljanje državnega
               premoženja. Je to združitev ali je to dajanje v upravljanje tujemu recimo res skladu,
               ki ima dostop do investitorja… Kaj je najboljša rešitev, o tem bomo zdaj v naslednjih
               mesecih definitivno zelo resno razpravljali.</p>
               <p>Berlin, zahodni Balkan… o tem vem premalo, moram reči. Vem samo, da tukaj sredstva
               so, da je tukaj v bistvu pripravljenost Berlina, se pravi tudi Merklove za financiranje. Če sem prav
               razumel, nismo zraven, ne razumem zakaj ne. To je zagotovo ena od priložnosti za
               strukturna sredstva.</p>
               <p>Kateri ukrepi, da bomo 4,2, minus 4,2 spravili pod 3% v letu, to se pravi v letu
               2014. V 4,2 so tudi enkratni ukrepi, tako da brez enkratnih ukrepov je 3,3 plus, bomo
               videli, če bo treba rebalans recimo za 0,2, 0,3, ne vem še točno, ampak… In iz 3,3
               spraviti pod 3 že z ustrezno gospodarsko rastjo, kot sem prej rekel, z eno odstotno
               imaš 0,6% vpliva, ampak bo treba tudi racionalizirati, zagotovo.</p>
               <p>Premoženje v davčnih oazah. Kaj narediti? Tega odgovora vam ne morem zdaj dati, ker
               sem premalo poučen, da bi imel, z ukrepi, katere ukrepe narediti, ki bi bili dovolj
               učinkoviti, se bom moral dati poučiti.</p>
               <p>Odgovornost za bančno luknjo. Res je, da je bil DUTB mišljen, da bo imel pristojnost
               za iskanje odgovornih. Moje mnenje je, da DUTB ni prava institucija za to, zato mora
               v bistvu biti Banka Slovenije, morajo biti, kako se reče, ne da se da s policijo
               skupaj prijavo, in potem so tožilstva, kako… <stage>/ oglašanje iz dvorane/</stage> ja, organi
               pregona, se pravi, da se začne recimo Banka Slovenija skozi nadzor, potem se da, se
               prijavi, pač da je to, skupaj s policijo razišče in potem da tožilstvu in to mora iti
               na sodišče. Mislim, da bi bila to prava pot, zato imamo te organe. Ne bi rad mešal
               recimo slabe banke, ki ima kot glavno nalogo zame prestrukturiranje, finančno
               prestrukturiranje gospodarstva, da bo spet lahko finančno in poslovno, da bo lahko
               kreditno sposobno naprej in poslovalo. Tako, da bi bilo moje mnenje.</p>
               <p>Davčne blagajne. Sem se dal poučiti o tem, so bile raziskave delane, in moram reči so
               informatiki delali, pač ti, ki so na fakulteti, ki so za informatiko zadolženi, oni
               so rekli, da je strošek nekje med 100 in 200 evrov na posamezno davčno blagajno, če
               pa že ljudje imajo, pa se lahko pokrije celo znotraj pogodb o vzdrževanju teh
               blagajn. Zdaj, ali je to 100, 200 ali 300 seveda to so stroški za gospodarstvo in ti
               stroški so tisti, ki so do zdaj bili nekako glavni argument, da se to ne uvede in
               dejansko to je problem. Na drugi strani je ta hrvaški, in to so naši pogledali, ki se
               res spoznajo na to, hrvaški primer pravijo, da je optimalni primer davčnih blagajn,
               so tudi drugje. In seveda tem ljudem, ki bi morali, pa da bi šli postopno, najprej do
               določenega prometa, potem pa dalje na manjši promet, recimo v par letih, in da bi se
               na nek način potem razbremenilo vsaj del teh stroškov, ki jih je treba vložiti v to
               softwarsko opremo in recimo en tak primer je bil, da se prizna 100% amortizacija v
               kolikor se kupi v prvem letu, to pač že zmanjša davčno osnovo. Lahko še kaj drugega,
               ampak ocena pa je, da bi vseeno že v prvem letu bil pozitiven davčni izplen kar v
               nekaj 10 milijonih, kljub temu, da pride do takšne razbremenitve. To je ocena teh, ki
               se res z davki ukvarjajo pri nas na fakulteti. Toliko lahko povem zdaj, je en daljši
               tekst, ki ga nisem uspel prebrati, prebral sem ene 6 tisoč strani, ampak tega pa
               nisem uspel, kjer je to natančno pojasnjeno, ampak bom tudi to proučil in se bomo
               potem dogovorili kaj je najbolj optimalno.</p>
               <p>Potem je dopolnilno zdravstveno zavarovanje. Vi veste, da sem jaz ustavil davčno
               reformo, ne davčno, zdravstveno reformo, mislim da je bilo 2003 ali 2004, zdaj pa se
               že ne spomnim kdaj je bilo, 2003 je bilo, v 2004. Glavni razlog zakaj sem nasprotoval
               tisti zdravstveni reformi je bil,  da se ukine dopolnilno zdravstveno zavarovanje in se nadomesti z
               višjim prispevkom za delodajalce. Zdaj pa tako, dopolnilno zdravstveno zavarovanje
               ima bistveno več zavezancev, kot pa zavezancev tistih, ki plačujejo prispevke. In če
               bi moral, v bistvu prispevke bi moral izjemno dvigniti, da bi lahko dobil enako
               vsoto, kot pa jo izgubiš, če dopolnilno zdravstveno zavarovanje ukineš. To je bil
               prvi razlog, ker takrat smo rekli, mi ne moremo dodatno obremenjevati gospodarstva, <stage>/
               nerazumljivo/</stage> smo vstopali v ERM 2 in tako naprej. Drugi razlog pa je bil, da jaz
               nisem videl strukturnih sprememb v zdravstvu v tisti zdravstveni reformi. Najprej
               mora priti do strukturnih sprememb, potem pa se pogovarjamo o financiranju. Čim denar
               noter vržeš v nek sistem, ne da bi zahteval spremembe, se ne zgodi nič. Zato tudi
               zdaj bom vztrajal in to dopolnilno zdravstveno zavarovanje, jaz se strinjam, da se to
               prenese na zdravstveno zavarovalnico, ampak v podobni obliki, kot je zdaj dopolnilno,
               v enakem znesku za vse in enaka osnova. Imam nekaj idej kako se to naredi, ima tudi
               ministrica za zdravje, bomo proučili katera varianta bi bila prava, ampak po tem ko
               se naredi cela vrsta ukrepov, ki so potrebni za resno zdravstveno reformo, in to da
               se v bistvu pogleda kakšna bo mreža, kaj bo na primarnem zdravstvu. Tukaj veste, da
               imamo problem, kaj bo na sekundarnem, ali bo še toliko velik ali bomo vstopali v
               sekundarno ali v primarno, kaj bo z vsemi bolnicami, kakšna bo košara ali bo košara
               narejena teh storitev, ali bo od spodaj navzgor ali z vrha dol. Jaz sem za to, da je
               z vrha dol, toliko denarja, zdaj pa pač se mora določiti kaj so prioritete v tem
               denarju in tako naprej. Jaz imam tukaj cel spisek, ki ga želim da je narejen, preden
               se odločimo o tem kako bomo to financirali. So pa tam seveda problemi, to zelo resni,
               in tukaj kjer so problemi bi bilo pri implementaciji treba nekaj dodati. To se pa
               strinjam.</p>
               <p>Migranti, Avstrija. Kolikor sem imel razgovorov v zvezi s tem z davčnimi strokovnjaki
               so vsi rekli, da je bila rešitev, ki jo je Ustavno sodišče v bistvu ocenilo kot
               neustavno, da je bila dejansko neenakopravna obravnava davčnih zavezancev in da ta
               rešitev, ki je pač zdaj, da so tukaj, da se odbija od davčne osnove potni stroški in
               da se odbija prehrana, kar pač oni nimajo posebej izplačevano, pa ne vstopa v davčno
               osnovo, da je to pač zmanjšanje tega dohodka v tujino, to je po moje smiselno in jaz
               mislim, da zdajšnja ureditev postavlja te davčne zavezance v enakopraven položaj.</p>
               <p>Ali sem konservativec ali liberalec. Liberalec pri privatizaciji in konservativec
               finančni. Jaz bi rekel tako, privatizacija res tistih strogo strateških, strateškega
               državnega premoženja, pa so to podjetja ali je zemlja ali karkoli. Za tisto me boste
               zelo težko prepričali, da je to pametna stvar, če gre za dolgoročno samobit enega
               naroda. Da pa je država portfeljski investitor, da je dobila skozi to krizo celo
               vrsto lastništva, ki pa pač ni smiselno lastništvo, v tem primeru pa menim, da država
               ne more biti dober lastnik in tukaj je potrebna privatizacija. Torej, ne bom rekel,
               da sem liberalec ali sem konservativec, jaz bi rekel pač po pameti.</p>
               <p>Gospa Muršič, enak dostop, pričakovanja. Zdravje, šolstvo, kultura in za zdravje sem
               nekaj že povedal in za šolstvo. Mi se moramo zavedati, da za šolstvo dajemo trenutno
               6,3% bruto domačega proizvoda, kar je krepko nad povprečjem Evropske unije. Problem v
               šolstvu je struktura financiranja znotraj šolstva in mislim, da bi se tukaj pa moralo
               spremeniti. To sem že večkrat povedal.</p>
               <p>Kultura, pri kulturi
               moram še pogledati podatke, ampak po neki primerjavi, ki sem jo videl, je v tem
               kriznem času kultura skupaj z rekreacijo dobila največje povečanje deleža v BDP.
               Posebej še, če primerjaš z Evropsko unijo, kjer je prišlo do znižanja. Tako, da smo
               bili tu mi, bi rekel smo zelo pazili, da ne bi kulturo ošrktnili in v tem primeru
               moram to še proučiti, moram reči, nisem šel čisto v detajle ampak se mi zdi, da jo
               kar ustrezno obravnavamo z vidika skupne vsote.</p>
               <p>Socialna kapica, jaz sem že povedal kaj menim o teh, gospod Horvat je rekel ne samo
               pridnih ampak tudi inovativnih, podjetnih in tako naprej, to sem mislil, se strinjam
               z vami. Jaz mislim, da imamo problem tukaj. Da smo nekonkurenčni in da ne stimuliramo
               dobrega študija, trdega dela in tako naprej. Jaz mislim, da moramo zelo paziti, da ne
               bomo odgnal najboljše, posebno mlade. Tako, da neke vrste davčne razbremenitve teh,
               jaz mislim, da bo potrebno proučiti kje se to da. Ali je to dohodninski razred ali
               kje ampak nekje bo potrebno tukaj nekaj narediti.</p>
               <p>Marko Pogačnik. Da sem preveč optimističen. Jaz bi tako rekel – nisem si upal
               napovedati koliko točno bo v bistvu rast bruto domačega proizvoda naslednje leto in
               koliko bomo lahko s tem povečanjem konkurenčnosti dejansko dosegal. Jaz sem tudi
               omenjal Ukrajino kot neko omejitev naslednjega leta. Jaz sem rekel, da čim več bomo
               tega uspeli spraviti v življenje, tega, kar povečuje konkurenčnost, čim bolj se bomo
               uspeli fiskalno konsolidirati, večjo rast bomo imeli in manj bo potrebno varčevati.
               Ampak ne vem od kod ste ta moj optimizem dobili. Jaz ga nisem izkazal. Jaz bi rad še
               enkrat poudaril – tako, kot je rekel enkrat Tito: "Situacija je delno složena." Tako,
               da ne… Je resna situacija in ne bi rekel, da sem optimist, tud bi rekel kar tako.
               Ampak, če bomo vse ukrepe pravilno sprejeli in si s tem prilagodili, pa le vseeno
               mislim, da gremo lahko po dobri poti.</p>
               <p>Bančništvo. Ali bomo dali cilje? Definitivno. To sem že prej rekel, da bomo SDH
               določili v strategiji. Zdaj, osnutek strategije za SDH obema odgovarja. Osnutek
               strategije teh ciljev ne določa jasno. Tako, da tej cilji definitivno bodo morali
               biti, kakšna so pričakovanja in kakšne morajo biti zahteve.</p>
               <p>Striženje obveznosti, izbris malih delničarjev – jaz bi rekel dajmo počakati na
               Ustavno sodišče. Glejte, tudi takrat, ko sem bil finančni minister, mi je skoz padalo
               z Ustavnega sodišča v proračun. Sem se samo za glavo držal. Sem si že rekel ali vsi
               lahko razpolagajo kar tako z davkoplačevalskim denarjem ampak Ustavno sodišče je
               Ustavno sodišče, je najvišji organ in mi bomo morali pa potem reševati. Se pa
               strinjam – rešitev je edino najem dodatnih kreditov, zapolnitev in povečanje v
               državni zadolženosti. Drugega jaz tukaj ne vidim.</p>
               <p>Devizni varčevalci. Koliko so tej izračuni, moram pa priznati, pa ne morem, ker nisem
               šel skozi izračune. Ne vem koliko so pravilni. Vem, da pravijo, da so skupne vsote
               znane. Recimo za Bosno, da je skupna vsota znana, ne pa kako se deli. To jaz ne
               razumem kako je to možno ampak to definitivno bo treba proučiti.</p>
               <p>Trošarine. Ali se bodo povečevale? Jaz bi rekel, da trošarine, imate popolnoma prav,
               so postale že elastične. Ker včasih je bilo povpraševanje neelastično na spremembo
               trošarin, zato smo si lahko takšno trošarinsko politiko privoščili, posebno na
               energente. Zdaj postajajo elastične. Sicer so razlage različne. Eni pravijo, da
               padajo količine podobno v Sloveniji, kot padajo v Avstriji in na Madžarskem. Drugi
               trdijo, da pri nas padajo zaradi tega, ker pač imamo previsoke cene glede na recimo
               te države. Tudi, do neke mere Italija s tem povračilom, tako, da tole bo treba
               proučiti in bi rekel
               trošarine optimizirati. Drugega ne vidim tukaj. Za SDH sem, jaz upam, da odgovoril.
               SOD – ocene so različne, se strinjam. S tem, da če bodo cene tega portfelja ustrezno
               se realizirale, kot jih oni predvidevajo, da so, potem bi se nekako zaprli. Seveda pa
               tukaj bo treba s privatizacijo unovčiti premoženje. Lahko z odlogom, lahko s pač neko
               fleksibilnostjo ampak se strinjam.</p>
               <p>Sprememba Zakona o SDH, nadzornem svetu in opozicije. No, predsednik Komisije za
               nadzor javnih financ, gospod Šircelj je brez glasovalne pravice… Ja, razumem. Bomo
               proučili, to je edino, kar lahko rečem. Strategija sem že rekel. Aja, DUTB – se
               strinjam z vami. Strategijo je treba pripraviti in tudi zahteve do DUTB, hkrati pa
               vzeti v obzir kako daleč lahko DUTB dejansko gre in kako je lahko učinkovita v
               sistemu državnih pomoči. Tukaj jaz mislim, da je en velik problem in bomo poskušali
               rešiti. Ker eni mi pravijo, posebni poznavalci Evropske komisije, da praktično, če ne
               bomo šli z reorganizacijo, ne moremo narediti nič, drugi pravijo, ker pač bo
               vsakokratna prošnja za državno pomoč traja toliko časa in tako naprej in na koncu je
               lahko zavrnjena. Učinkovitega prestrukturiranja podjetij ne bo. Drugi pravijo, da to
               mogoče ne drži čisto. Tako, da tukaj si moram …<stage>/Nerazumljivo./</stage>…. Moram si priti z
               jasnim mnenjem. Country Specific Recommendations, to so za Slovenijo teh osem
               priporočil. Nimamo kaj. Pač naredili bomo kar lahko. Vi se morate zavedati, da mi
               prihajamo, če bom izvoljen za ministra in če bo Vlada postavljena, mi prihajamo konec
               septembra. Tam so pa roki konec septembra, pa proračun je treba narediti, pa
               spremeniti določene predpise, pa tako naprej, vse do novega leta. Tako, da bomo pač
               bolj malo spali, če bomo izvoljeni. Zakon o fiskalnem pravilu. Ta bi moral biti tudi
               ob pripravi proračuna za leto 2015. To se pravi rok je znan, rok mora biti relativno
               kratek, da se sprejme. In jaz vas prosim potem, ko bomo strokovne osnove dali, moramo
               dobiti dvotretjinsko večino, do takrat pa dejansko skupaj stopimo in to naredimo
               seveda v poslušanju argumentov ampak, da se zakon po domače povedano spravi skozi.
               Davčni dolg. To je pa klasično vprašanje. Na tega sem pa kar malo alergičen, se
               opravičujem. Ker davčni dolg je vedno tam, se je zmanjšal, potem pa spet povečal
               nazaj. In, ko sem takrat kot minister gledal davčni dolg in šel z vsemi, kaj je v tem
               davčnem dolgu, kaj je izterljivo, kaj ni izterljivo. Zelo veliko tega dejansko ni
               možno izterjati in je pač tam notri v tisti postavki 1,4 milijarde. Jaz mislim, da če
               naredimo to, da bo FURS bolj učinkovit pri pobiranju davkov in povečal recimo tisti
               izplen iz inšpekcijskih pregledov od 0,6 pač navzgor, da tudi tale davčni dolg bo. Tu
               se naredi kar se lahko, ampak na ničlo to ni možno spraviti.</p>
               <p>Ali bi podprl davčno amnestijo ali ne? Ne vem. Po eni strani je seveda davčna
               amnestija enkratni je lahko lep dohodek proračuna in ta me mami, po drugi strani je
               pa to dejansko en presedan, ki ga lahko narediš in lahko vplivaš na davčno obnašanje
               v prihodnje. Tako, da davčni strokovnjaki večina bodo rekli: "Ne.", proračunci bodo
               pa večina rekli: "Ja.", in zdaj moram pač videti še pluse in minuse.</p>
               <p>Kadrovska politika. Štirje državni sekretarji. Res je, zahteval sem kot en od pogojev
               štiri državne sekretarje. Finančno ministrstvo pokriva vse. Ko prideš na Vlado, vsak
               minister ima svoje točke, jih je pet, šest, finančni minister ima 30, 40 točk. Ker za čisto vsako
               stvar moraš pogledati v bistvu. In področja, ki jih pokriva, so pa izjemno široka,
               saj to veste. Imamo proračun, proračun sam, nadzor nad proračunom in računovodstvo in
               to bi pokrival en sekretar. Tu imamo probleme za zdaj in tukaj notri je tudi ljudi
               premalo, tako da bi skušali iz drugih delov javne uprave jih dobiti.</p>
               <p>Drugo področje je davčno področje, kjer imaš pa davke, pa FURS, pa tudi tam celo
               vrsto tistih dejavnosti in to bi drugi sekretar pokril. Jaz sem rekel do štiri.
               Tretji sekretar bi pokrival vse ostalo – od zakladnice, finančni sistem, potem imamo
               upravljanje z državnim premoženjem in tako naprej. To je veliko. Če bo potrebno in
               zakaj sem si rezerviral še 4.? Za upravljanje z državnim premoženjem, kjer gre pač za
               korporativno upravljanje, za v bistvu organizacijo državnega premoženja teh
               institucij, ki ga imajo in potem upravljanje z njim, če bo potrebno. Drugače bom imel
               tri. To je za enkrat situacija. In mislim, da je ta naložba v tri, do štiri državne
               sekretarje na Ministrstvu za finance nujna. To smo takrat imeli, ker imamo posebne
               potem odbore za nadzor vseh pravnih predpisov, ki prihajajo, za nadzor, za analize,
               primerljive porabe po vseh možnih državah, po vseh možnih klasifikacijah in tako
               naprej in to morajo voditi.</p>
               <p>Evropski komisar Alenka Bratušek. To je pa čisto politično vprašanje, to vam kar
               povem in jaz sem neodvisni kandidat tukaj za ministra. Jaz moram samo to reči. jaz
               sem bil podpredsednik komisije za razvoj pri Vladi Alenke Bratušek in bom še
               odgovoril na tisto vprašanje, kaj se je sploh naredilo v enem letu in pol. Tisti
               intervju je bil spomladi enkrat, pozno spomladi in potem sem leto in pol nazaj gledal
               od takrat, ko je bil intervju in ne od danes. Naredili ste ogromno vsi takrat.
               Pokojninska reforma, reforma trga dela, sprememba ustave, referenduma in ustavno
               pravilo in tako naprej. Takrat se je res zelo veliko naredilo. In to.. nekatere
               stvari so bile pripravljene prej, tudi pri tej Vladi so stvari pripravljene prej, kot
               je fiskalno pravilo in tako naprej in na koncu je pa pomembno ali ti to spraviš skozi
               v življenje ali ne. Tudi mi bomo nadaljevali delo, ki je bilo narejeno prej. Tako, da
               to se meni zdi. Jaz sem cenil to delo, predvsem pa pogledam številke. In preko
               številk vidim koliko so padle obrestne mere, kako raste v bistvu BDP, kako pada
               brezposelnost in tako naprej. Meni to pomeni, da je bilo nekaj narejeno v redu. Zdaj,
               ali je to vzdržno ali ni vzdržno, je pa drugo vprašanje in toliko pa o tem na
               naslednji Vladi in parlamentu, da spravita skozi.</p>
               <p>Gospod Logar. Aha, 94,5% ni že plačano. To je tista poraba, ki je v bistvu
               …<stage>/Nerazumljivo./</stage>…. Tako, da še ni realizirano precej tega, tako, da vprašanje tudi,
               če kakšna stvar še ne bo realizirana. Ker včasih še kaj ostane in to jaz upam, da bo.
               V redu?</p>
               <p>Koalicijska pogodba 80% prej ali potem? Pa EU sredstva. Zdaj, jaz se bom zelo trudil,
               da bom sodeloval pri tem, da se ta segment, ki se ukvarja s črpanjem evropskih
               sredstev znotraj pač kjerkoli bo organiziran in potem po ministrstvih čim bolje
               organizira in da se črpa maksimalno. To je naš glavni vir in jaz bom poskušal s
               strani financ držati pritisk na tem loncu, da bo počrpano maksimalno in hkrati
               usmerjati kolikor bom le lahko, da gre za najboljše uporabe. To je tako pomemben vir,
               da bodo finance tukaj zelo, zelo podrobno gledale kolikor ne tudi en del  upravljale. To sem že
               povedal in so se strinjali. Kdaj bo klasifikacija za naprej? To bo pač strategija
               narejena. Notri bo v bistvu definicija recimo podobno kot Finci. Imajo tri
               kategorije, strateško z velikim vplivom pa portfeljsko in potem se pač po tisti
               logiki razdeli. Saj zdaj že ta razdelitev v bistvu je tam pripravljena pri tistem
               osnutku. Prvo moram biti izvoljen, da to naredim čim prej, zagotovo ampak v kratkem
               času. Sem pa rekel, da je prva stvar, ki bi bila, je pa sploh pogledati kako jih
               organizirati vse skupaj, vse te štiri. Kdaj ne bom rekel točno datuma. Preveč stvari
               za oktober, november.</p>
               <p>Javno naročanje. Z vami se strinjam. Cena ne edino, čim daš zraven kakovost je več
               možnosti svojstvene interpretacije ampak samo cena je pa tudi narobe. Star pregovor
               pravi, nisem toliko bogat, da bi poceni kupoval. Se pravi kako to narediti, da bo
               optimalno jaz ta trenutek še ne vem ampak zagotovo bo treba javno naročanje
               pregledati in narediti to drugače kot je zdaj, bolj učinkovito. Vem, da smo na koncu
               na fakulteti vedno več plačali skozi javna naročila, kot bi, če bi se šel dilati.
               Seveda bi potem vsi rekli, da sem svojega pripeljal ampak mislim to v sistem, ki je
               toliko dražji, seveda ni smiseln.</p>
               <p>Fiskalni svet. Ja. O njem nisem govoril v okviru fiskalnega zakona. Čisto točne
               predstave kako bi izgledal še ne vem. Imam neke ideje o tem ampak je precej odvisno
               kakšne pristojnosti bo fiskalni svet imel in to predvsem kakšne pristojnosti bo imel
               takrat kadar bodo zakonske in pogodbene obveznosti proračuna večje, kot bi smelo biti
               z vidika fiskalnega pravila. Torej če ti presežejo javni izdatki na podlagi zakonov
               in na podlagi mednarodnih pogodb, tisto vsoto, ki jo smeš imeti, kaj takrat lahko
               narediš oziroma kaj takrat moraš narediti in v tistem primeru mislim, da bi moral
               imeti fiskalni svet zelo močno vlogo. Točno kako to zdefinirati pa moram reči, da v
               teh 14 dneh, treh tednih nisem še domislil kaj bi predlagal.</p>
               <p>Potrošnja prebivalstva in ravnovesje. Zdaj smo na 30%, Evropa je na 64% BDP-ja
               zadolženost prebivalstva. Če vzamemo merilo, pardon, evro je to, evro območje, tista
               meja, ki je recimo še kolikor toliko ravnovesna, potem mislim, da imamo še nekaj
               prostora predno bi šli v neravnovesje, je pa katastrofa recimo kakšna Danska, ki ima
               pa zadolžitev mislim, da 130% BDP-ja. Seveda tisto je pa totalno neravnovesje. Jaz bi
               rekel vse tisto kar ste vprašali v zvezi s koalicijskim sporazumom jaz ga čisto
               preprosto tako berem. Vse tiste pravice se sprožijo ko smo v fiskalnem okviru. Imajo
               prednost in tako naprej ampak pravice se sprožijo takrat. Fiskalni okvir je sidro v
               koalicijskem sporazumu in to je bilo meni vedno tako predočeno in jaz sem se zato s
               tem popolnoma strinjal.</p>
               <p>O programskem proračunu sem že nekaj rekel. Se strinjam z vami. ZUJF se izteče takoj
               zdaj v teh 3 mesecih, podaljšanje teh nujnih ukrepov.</p>
               <p>Demografski sklad. To kar sem dal razlago za demografski sklad se tiče te situacije
               sedaj, za naslednje 3, 4 leta ko je treba v bistvu fiskalno konsolidirati Slovenijo.
               Kasneje ko je pa to v nekih normalnih razmerah se pa lahko  demografski sklad tudi drugače definiral. Zdaj
               s kakšnih virov se bo potem polnil jaz zdaj ne vem ampak lahko je to rešitev.
               Demografski sklad bi mogel biti narejen ob privatizaciji. Takrat je to profesor
               Ilnikar predlagal in to bi bilo izjemno smiselno in bi zdaj imeli čisto drugo
               situacijo. Spreminjamo stališče, ne grem več v politiko pa še nekaj ste pa pozabili.
               Ko sem bil prvič izvoljen so mi najprej prišli novinarji in sem jim rekel, da ne bom
               minister, ker imam preveč dela na fakulteti, čez 14 dni sem pa spremenil stališče.
               Vem, da je to problem tako boste rekli ampak iz strokovnih stališč, če boste pa te
               strokovne tekste pogledali pa to sem pa šel jih malo nazaj brati pa me ni nič sram
               kar sem napisal in še zmeraj tako mislim kot sem mislil, tako, da se opravičujem, ker
               sem se odločil, da mislim, da je pravi trenutek, da se, da kaj narediti ampak
               strokovna stališča bodo pa ostala. To čigav dolg je 8,5 milijona je to MZZ-ja ali
               MF-ja seveda to je logika pink ponka, ki sem jo navajen, ker to je bilo pri prejšnjem
               ministrovanju čisto enako. To ni moja stvar, to je stvar vseh in potem bi se dalo
               tja. Ampak to je stvar pogovora znotraj Vlade in dogovora 8,5 milijona bomo rešili na
               tak ali drugačen način. Toliko mogoče z moje strani.</p>
            </sp>
            <sp xml:id="SDT7-OZFIMP-nujna-1-2014-09-15.sp33">

               <speaker>PREDSEDNICA URŠKA BAN:</speaker>

               <p>Hvala lepa za vsa pojasnila in vse odgovore, ki ste nam jih podal. Ja, izvolite.</p>
            </sp>
            <sp xml:id="SDT7-OZFIMP-nujna-1-2014-09-15.sp34">

               <speaker>MAG. ANŽE LOGAR:</speaker>

               <p>Ja, hvala.</p>
               <p>Saj postopkovno iz prostega razloga, ker na tri vprašanja nisem prejel odgovora pa bi
               vseeno rad slišal odgovor še posebej zaradi tega, ker podobno vprašanje je dal tudi
               kolega Šircelj pa odgovora na tisto vprašanje ni slišal. Namreč konkretno vprašanje
               je bilo ali ocenjuje, da bo konec vašega mandata, torej po 4 letih NLB je še vedno
               državna banka oziroma privatna in, če bo državna ali bo potrebno še kakšna
               dokapitalizacija. Prav tako nisem slišal vašega razmišljanja v zvezi s sestavo
               fiskalnega sveta in pa niste odgovorili glede projektne pisarne, če ste vi volja
               projektne pisarne. Projektna pisarna je tako mišljena, da bo koordinirala delo po
               različnih ministrstvih. Tako, jaz ne bom, jaz sem pač, jaz bom, če bom, bom minister
               za finance ampak projektna pisarna naj bi bila pisarna, ki bi jo kot podaljšana roka
               predsednika Vlade za koordinacijo projektov, ki gredo čez posamezno ministrstvo. Na
               koncu za projekt je odgovoren minister ampak projektna pisarna pa pomaga koordinaciji
               med ministrstvi. Tako je bilo zamišljeno. Vizija po 4 letih se strinjam, sem
               spregledal in se opravičujem. Za NLB ja jaz menim, da zdaj ali bo to v 4, 3, 5 letih,
               da bo NLB zagotovo lastninsko preoblikovano, da bo 100% v lasti države je malo
               verjetno, jaz mislim, da to ne bo. Koliko bo bom pa zdaj težko rekel. Se pravi ali bo
               to 25 plus 1 ali bo kakšna rešitev bo tukaj znana. Za enkrat ni znana tudi zahteve s
               strani evropske komisije so po pač privatizaciji ne pa točno kakšne. Tako, da ne
               morem odgovoriti na to vprašanje. Kakšna bo sestava fiskalnega sveta je pa odvisna od
               njegovih pristojnosti. Jaz bi definitivno želel imeti kakšnega tujca tudi notri, ki
               je res strokovnjak na tem področju fiskalne. Tako, da pa fiskalne strokovnjake.
               Dokapitalizacija NLB, aja po 4 letih. Če bomo to naredili kar sem povedal, da je
               potrebno narediti in bomo imeli ustrezno gospodarsko rast jaz mislim, da bomo celo
               nazaj dobili določene, določeno del tega kar je bilo vloženo v dokapitalizacijo zdaj.
               To se je zgodilo tudi pri tisti sanaciji v 90 letih, se pravi, če ta podjetja začnejo
               dobro poslovati jaz mislim, da dokapitalizacije definitivno nebo treba. Se
               opravičujem sem spregledal, ker je bilo zelo veliko.</p>
            </sp>
            <sp xml:id="SDT7-OZFIMP-nujna-1-2014-09-15.sp35">

               <speaker>PREDSEDNICA URŠKA BAN:</speaker>

               <p>Hvala lepa še za ta dodatna pojasnila.  Lahko zaključimo razpravo. Ni več prijavljenih
               razpravljavcev.</p>
               <p>Gospod kandidat za ministra prosim, da v skladu z vstavljeno prakso za nekaj minut
               zapustite sobo, da bomo odločili in glasovali. Predlagam, da odbor glasuje o
               naslednjem mnenju. Predstavitev dr. Dušana Mramorja kot kandidata za ministra za
               finance je bila ustrezna. Želi kdo obrazložiti svoj glas. Ne, zato prehajam na
               glasovanje. Glasujemo.</p>
               <p><stage>(Za je glasovalo 14.)</stage> <stage>(Proti 6.)</stage></p>
               <p>Prosim, če kandidata pokličete. Sporočam vam, da je odbor s 14 glasovi za in 6
               glasovi proti sprejel mnenje, da je bila vaša predstavitev kot kandidata za ministra
               za finance ustrezna. Ob tem vam čestitam in vam želim uspešno delo ob vodenju
               ministrstva.</p>
               <p>Obveščam vas tudi, da bo odbor v skladu z 231. členom poslovnika Državnega zbora
               sprejeto mnenje posredoval predsedniku Državnega zbora in predsedniku Vlade.
               Predlagam, da sem poročevalka na Državnem zboru jaz kot predsednica odbora, če se
               strinjate. S tem zaključujem to točko dnevnega reda in prvo nujno sejo odbora.
               Zahvaljujem se vsem za udeležbo. <stage type="time">Seja je bila zaključena 15. septembra 2014 ob
                  19.07.</stage>
               </p>
            </sp>
         </div>
      </body>
   </text>
</TEI>