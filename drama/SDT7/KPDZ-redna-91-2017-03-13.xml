<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-KPDZ-redna-91-2017-03-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">CAB757B5A1E3F912C12580FB003E82E4</idno>
               <idno type="custom" subtype="day">DAF16124A16E9753C1258101003CE786</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=DAF16124A16E9753C1258101003CE786</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KPDZ-redna-91-2017-03-13.KPDZ" n="91">
               <name>redna seja</name>
               <date when="2017-03-13"/>
            </setting>
         </settingDesc>
         <particDesc>
            <listOrg>
               <org xml:id="SDT7-KPDZ-redna-91-2017-03-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KPDZ-redna-91-2017-03-13.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">91. seja</stage>
            <stage type="date">(13. april 2017)</stage>
            <stage type="chairman">Sejo je vodil dr. Milan Brglez, predsednik Državnega zbora.</stage>
            <stage type="time">Seja se je pričela ob 10.04.</stage>


            <sp xml:id="SDT7-KPDZ-redna-91-2017-03-13.sp1">

               <speaker>PREDSEDNIK DR. MILAN BRGLEZ:</speaker>

               <p>Spoštovane kolegice, spoštovani kolegi. Pričenjam 91. sejo Kolegija ter pozdravljam
               vse prisotne. Obveščam vas, da sem vam z dopisom z dne 7. 4. 2017 poslal novo gradivo
               k 2. in 4. točki, včeraj pa ste prejeli novo gradivo k 3. in 4. točki dnevnega reda.
                  <stage type="mag"/> (Nadaljevanje) Glede nadomeščanja
               moram povedati, da danes Poslansko skupino Socialnih demokratov predstavlja gospod
               Matjaž Nemec, podpredsednik Državnega zbora.</p>
               <p>Prehajamo na <title>1. TOČKO DNEVNEGA REDA,</title> to je na <title>PREDLOG ZA OBRAVNAVO
                  PREDLOGA ZAKONA PO NUJNEM POSTOPKU.</title>
               </p>
               <p>Predlog ste prejeli s sklicem seje Kolegija. Kolegij v okviru te točke razpravlja in
               glasuje o predlogu Vlade, da Državni zbor predlog zakona o izgradnji, upravljanju in
               gospodarjenju z drugim tirom železniške proge Divača-Koper obravnava po nujnem
               postopku. Želi besedo predstavnica Vlade, generalna sekretarka Vlade mag. Lilijana
               Kozlovič.</p>
            </sp>
            <sp xml:id="SDT7-KPDZ-redna-91-2017-03-13.sp2">

               <speaker>MAG. LILIJANA KOZLOVIČ:</speaker>

               <p>Spoštovani predsednik, hvala. Naj povem, da predlog zakona predlagano, da Državni
               zbor obravnava po nujnem postopku zaradi razloga, da se preprečijo težko popravljive
               posledice za delovanje države, ki bi nastale v primeru nepravočasne izvedbe
               predvidenih aktivnosti. Bi pa prosila, če dovolite, da državni sekretar Jure Leben
               podrobno obrazloži katere so te aktivnosti in pa tudi katere škodljive posledice bi
               nastale v tem primeru za državo.</p>
            </sp>
            <sp xml:id="SDT7-KPDZ-redna-91-2017-03-13.sp3">

               <speaker>PREDSEDNIK DR. MILAN BRGLEZ:</speaker>

               <p>Prav. Potem ima besedo državni sekretar gospod Jure Leben.</p>
            </sp>
            <sp xml:id="SDT7-KPDZ-redna-91-2017-03-13.sp4">

               <speaker>JURE LEBEN:</speaker>

               <p>Hvala predsednik. V predlogu zakona, ki ga je Vlada posredovala Državnemu zboru dne
               30. 3. je navedeno, da bi težko popravljive posledice nastale zaradi nepravočasne
               izvedbe predvidenih aktivnosti za prijavo na razpis za EU sredstva iz instrumenta za
               povezovanje Evrope IPE. Gre za nepovratna sredstva EU, ki so razpisana v višini ene
               milijarde evrov in so namenjena prometnim projektom, pri katerih bo zagotovljeno
               financiranje iz zasebnega kapitala oziroma sredstvi finančnih inštitucij za izvedbo v
               okviru večletnega delovanja programa IPE. Ključni element za dodeljevanje nepovratnih
               spodbud bo po razpisu zrelost projektov ne samo s tehničnega vidika, ampak tudi z
               vidika vzpostavljanje finančne in pravne strukture, ki bo omogočila učinkovito
               izvedbo projekta. Pri tem bodo elementi ocenjevanja finančne zrelosti projekta
               stopnje vključevanja finančnih inštitucij, privatnega kapitala in drugih oblik
               financiranja. Evropska komisija bo to ocenjevala s stopnjo multiplikacij finančnih
               virov, ki bodo dopolnjevala evropska nepovratna sredstva. Konkretno je planirano, da
               se bomo na razpis instrumenta C z mešanjem finančnih virov prijavili s sklopom del 2A
               v vrednosti okvirno 440 milijonov evrov. Ta dela obsegajo ključna inženirske objekte
               na progi predora 1 in 2. Po pogojih razpisa lahko pričakujemo 30 % stopnjo
               financiranja, kar znese okvirno do 130 milijonov evrov, seveda odvisno od tega,
               kakšno konkretno porazdelitev nepovratnih spodbud bo komisija določila na podlagi
               prispelih vlog in njihove zrelosti. V primeru, da se na razpis ne bo prijavilo
               projektno podjetje, ampak Republika Slovenija kot država članica ne moremo doseči
               tako visokega mulitiplikatorja na nepovratna evropska sredstva. S tem si bistveno
               zmanjšamo možnost pridobitve nepovratne vzpodbude iz programa za povezovanje Evrope.
               Škoda, ki bi jo Republika Slovenija trpela je enaka višini nedovoljene evropske
               subvencije 130 milijonov evrov. Posredno pa bo ta škoda še večja, ker se bo brez
               nepovratne spodbude programa C v zadostni višini, ki pokriva finančno vrzel projekta
               drugi tir ne bo kvalificiral za pridobitev kredita Evropske investicijske banke
               oziroma bo pridobivanje kredita preloženo za vsaj eno leto. Odlaganje začetka
               izvajanje projekta zaradi nezagotovljenih finančnih virov upoštevaje načrtovano šest
               do sedem letno obdobje graditve pomeni tudi veliko oporonitetno izgubo za celotno
               Evropsko unijo, veliko znižanje konkurenčnosti Luke Koper, celotnega gospodarstva v
               Sloveniji in najbolj važno, brez tega projekt drug tir ne bo izveden. Hvala.</p>
            </sp>
            <sp xml:id="SDT7-KPDZ-redna-91-2017-03-13.sp5">

               <speaker>PREDSEDNIK DR. MILAN BRGLEZ:</speaker>

               <p>Odpiram razpravo. Besedo ima Luka Mesec.</p>
            </sp>
            <sp xml:id="SDT7-KPDZ-redna-91-2017-03-13.sp6">

               <speaker>LUKA MESEC (PS ZL):</speaker>

               <p>Hvala za besedo. V Poslanski skupini Združene levice bomo seveda nujnemu postopku
               nasprotovali. Tu bi rad predstavil razloge zakaj. V bistvu bi besede, ki smo jih
               sedaj slišali obrnil. Če bomo šli po nujnem postopku bodo nastale težko popravljive
               posledice za državo in ne obratno. Namreč, ta zakon, ki ga imamo pred seboj mislim,
               da precej poslanskih skupin v tej sobi bere kot zakon novem TEŠ 6. Se pravi, o novi
               nacionalno gospodarski katastrofi, ker je enostavno izredno slabo pripravljen. Javne
                  <stage type="mag"/>(nadaljevanje) razprave ni bilo,
               soočenja argumentov o njegovih rešitvah tudi ne in konec koncev vlada tukaj nastopa s
               popolnoma lažiranimi argumenti zakaj naj bi šlo, naj bi moral biti sprejet po nujnem
               postopku. Tako, da če se najprej lotim tega.</p>
               <p>Vlada pravi, da je treba iti po nujnem postopku, citiram: "da se preprečijo težko
               popravljive posledice za delovanje države, ki bi nastale zaradi nepravočasne izvedbe
               predvidenih aktivnosti za prijavo na razpis za sredstva CEF IPE." Zdaj tukaj bi rad
               opozoril, da vlada ni dokazala, da bi bil sprejem zakona nujen, da se lahko na ta
               razpis prijavimo, obratno 6. februarja letos se je vlada prijavila na razpis v okviru
               istega mehanizma CEF IPE, čeprav takrat ni imela v rokah niti osnutka predloga zakona
               za gradnjo drugega tira.</p>
               <p>Druga zadeva. Vlada nadaljuje, da bo v primeru nesprejetja zakona nastala občutna
               gospodarska škoda, saj je železniška povezava med Koprom in Divačo že zdaj
               preobremenjena, vsako dodatno odlašanje z začetkom izvajanja investicije, pa to škodo
               še dodatno povečuje. To je v nasprotju s tem, kar je minister Gašperšič trdil še pred
               pol leta, ko je recimo v odgovor na interpelacijo zapisal, da je z modernizacijo
               obstoječe proge povečana zmogljivost proge z 9,2 milijona ton na 14,3 milijona ton in
               dodal da so stekla tudi dela izgradnje izvlečnega tira, ki bo to zmogljivost povečal
               še za dodatnih 15,2 milijona ton oziroma če ga zdaj kar citiram, minister Gašperšič
               je dejal: "Z izboljšano tehnologijo prometa, strukturo tovora in dolžino vlakov pa se
               prevozna zmogljivost lahko poveča do 17 milijonov ton letno, kar pomeni skoraj
               podvojitev prvotne kapacitete obstoječe proge med Divačo in Koprom." Torej, zdaj
               vlada trdi, da je ta proga že tako preobremenjena, da se z investicijo ne more
               odlašati, ker bo nastala nepopravljiva gospodarska škoda. Pred pol leta je isti
               minister navajal, da ima ta tir še toliko manevrskega prostora, da se lahko njegove
               kapacitete podvojijo in s tem v bistvu nasprotoval hitenju s sprejemanjem zakona o
               gradnji drugega tira ali pa sploh gradnji drugega tira in tukaj vidimo kako vlada v
               resnici strokovne argumente prilagaja trenutnim političnim razmeram, namesto, da bi
               delala obratno.</p>
               <p>Na to posebej opozarjam zaradi naslednje zadeve, to so roki. Namreč, roki so tisti,
               ki onemogočajo kakršnokoli javno razpravo o projektu težkemu 1 milijardo evrov. Če
               grem mogoče za korak nazaj, kako je ta zakon nastal. Javna razprava je trajala 5 dni,
               kar vključuje soboto in nedeljo. Predsedniki koalicijski strank so osnutek zakona
               potrdili v sredo popoldne na Brdu pri Kranju, torej še preden se je iztekel rok za
               oddajo pripomb. Vlada je po tem zakon potrdila že v četrtek zjutraj in tukaj – pazite
               – v času od 10.00 do 11.30, se pravi v uri in pol je obravnavala 80 točk dnevnega
               reda, med drugim tudi ta zakon o drugem tiru. In zakon je bil v Državni zbor vložen
               že 12 ur po zaključku javne razprave. To je bila razprava o tem zakonu težkem 1
               milijardo evrov. In zdaj bi ga vi sprejemali še po nujnem zakonu v Državnem zboru,
               kar pomeni, da bo obravnava zakona na odboru v torek, 25. 4., v tem trenutku pa tukaj
               nimamo niti mnenja ZPS, torej ni bilo niti časa za pripravo amandmajev.</p>
               <p>Tako se pač tako težkih projektov ne dela in mi predlagamo, da se gre po rednem
               postopku, ker bo to konec koncev tudi za vlado pomenilo, da lahko zakon tekom
               postopka izboljša, ne pa da se trenutno skrpucalo po nujnem postopku spravi skozi
               Državni zbor, na koncu nas bo pa vse bolela glava. Ne bo nas bolela glava samo zaradi
               stroškov, kakršne smo videli, ta scenarij, ta film smo videli že v TEŠ6, ampak nas bo
               bolela glava tudi zaradi tega, ker vlada ni nič dogovorjena s partnerjem v tem
               projektu, to je z Madžarsko.</p>
               <p>Če še tukaj povem zakaj je hitenje z zakonom škodljivo v tem smislu, zdaj v torek 4.
               4. smo imeli sejo KNJF, na kateri smo ugotavljali ali je mogoče drugi tir zgraditi
               brez sodelovanja Madžarske, in po naši oceni ugotovili da ja. Potem pa dva dni
               kasneje je bil na obisku madžarski zunanji minister, ki je ponovil, da Madžarska, v
               kolikor bo pristopila zraven kot partnerica zahteva dolgoročni najem zmogljivosti
                  <stage type="mag"/> (Nadaljevanje) v koprskem
               pristanišču, kar z drugimi besedami pomeni, koncesije ki jih minister vse skozi
               zanika in zareklo se mu je tudi to, da Madžarska pričakuje ustanovitve logističnega
               holdinga v katerega bi vključili Slovenske železnice in Luko Koper. To pa pomeni, da
               Madžarska za svoja podjetja zahteva koncesije, in da ima ambicijo, da bi preko 2TDK
               postala lastnik Luke Koper. Zakaj na to opozarjam? Zaradi tega, ker vi boste najprej
               sprejeli zakon, potem se boste pa šli pogovarjati z madžarsko o meddržavnim
               sporazumom, kar pomeni, da Slovenija nima o tem dobesedno nobenega vzvoda proti
               madžarski, ker bo madžarska pač že vključena v meddržavni sporazum o pogojih te
               vključitve se bo pa sprejemal kasneje in narediti bi morali ravno obratno. Najprej
               sprejeti meddržavni sporazum, kjer bi vse definirali, potem pa sprejeti zakon in na
               podlagi tega pripraviti projekt. Tako ste pa čisto pomešali vrstni red in opozarjam,
               da nas bo zaradi tega hitenja še močno bolela glava. Da še enkrat ponovim, ne prvi ne
               drugi argument, ki ga je Vlada neposredno navedla kot razloga za nujni postopek pa ne
               zdržita. Ne zdrži razpis, ker ste 6. februarja sami dokazali, da to ni res, sami ste
               že drugi tir prijavili na isti mehanizem, čeprav niste imeli v roki niti osnutka
               zakona in drugič, argumenti o občutni gospodarski škodi, ki vsak dan nastaja, so
               argumenti, ki si jih je minister Gašperšič spomnil pet pred dvanajsto, do zdaj pa od
               začetka mandata govoril ravno obratno. Na začetku oziroma pred začetkom mandata je
               trdil celo, da drugi tir ni potreben, potem na interpelacijah je govoril, da se da
               obstoječi tir toliko izboljšati, da se bo kapaciteta povečala za 2-krat, zdaj smo pa
               na enkrat srečali ministra Gašperšiča, ki pa pravi, da če ne bomo po nujnem postopku
               šli z zakonom o gradnji drugega tira skozi Državni zbor, bo pa ne vem kakšna
               nacionalna katastrofa. In glede na vse kar sem povedal, ponavljam tisto kar sem rekel
               na začetku, ravno če bomo šli po nujnem postopku, bomo soočeni z nacionalno
               gospodarsko katastrofo, zato v Združeni levici protestiramo proti takemu postopku in
               pozivamo vse ostale vodje poslanskih skupin, da glasujejo proti njemu.</p>
            </sp>
            <sp xml:id="SDT7-KPDZ-redna-91-2017-03-13.sp7">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod Jože Tanko.</p>
            </sp>
            <sp xml:id="SDT7-KPDZ-redna-91-2017-03-13.sp8">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Očitno se je v tem mandatu nekako razpasla neka praksa, da se prihaja s posebnimi
               oziroma s specialnimi zakoni. Ena taka lex Magna, zdaj imamo lex drugi tir. Zdaj,
               potem je morda zanimivo to, da prihaja Vlada s tem zakonom o drugem tiru na nek
               nesistemski način, ker je, zato tudi prihaja s posebnim zakonom in to za, mislim, da
               dobra 2 % slovenskega železniškega omrežja. Slovensko železniško omrežje ima
               približno, ne vem, če imam prave informacije, tisoč 200 kilometrov in zdaj za en
               majhen detajlček na tem omrežju prihaja Vlada s posebnim zakonom. Zdaj, če je to
               upravičeno, če je to normalno, če je to standard, potem je to hud problem. In mi
               pokažite kakšen drug primer, da bi recimo prišli za Draženci-Gruškovje s posebnim
               zakonom na avtocesti ali, da bi prišli za dograditev z nekim tretjim pasom na nekem
               avtocestnem odseku s posebnim zakonom. Samo vprašanje je ali je to običajno je to
               normalno je to standard, ki se ga na tem področju lotevamo. Zdaj problem je tudi to,
               da se je Vlada še preden se je karkoli odločilo pri tem drugem tiru, da bi se
               naredila kvalitetna študija variant ali pa primerjav prometnih koridorjev v
               kombinaciji tudi z recimo cestnimi odseki, pride z nekim posebnim, neko zastarelo
               rešitvijo. Po desetih ali več letih ukvarjanja z drugim tirom se potem da na mizo
               neka rešitev, ki, prvič, ne stoji, ki je po nekaterih informacijah tehnično
               zastarela, ki je nepopolna, ki ne vsebuje pravzaprav <stage type="mag"/>(nadaljevanje) podatkov o koridorjih, o tunelih in tako naprej.
               Skratka, prihaja z neko rešitvijo pri kateri ni znana niti cena, pri kateri ni zaprta
               niti finančna konstrukcija in to prihaja s posebnim zakonom. Zdaj nekatere rešitve v
               tem zakonu so pravzaprav smešne. Zdaj postavlja se vprašanje na kakšen način se bo
               obračunavalo, ta pot do Kopra. V enem delu bodo stroške zaračunavali pa dobival
               prihodke družba 2TDK, v drugem delu pa Slovenske železnice. Ali kako drugače bo to
               urejeno? Zdaj, 20 kilometrov ali 27 kilometrov proge bo upravljavec 2TDK, s
               kakršnokoli strukturo in viri financiranja, za ves ostali del pa bo upravljavec ali
               soupravljavec Slovenske železnice. To gre na po mojem za neko zmedeno, zmedeno
               zadevo.</p>
               <p>Zdaj jaz mislim, da bi bilo treba, preden se karkoli naredi na tem projektu in se
               naredi še dodatna škoda oziroma dodatni stroški že poleg teh, ki so nastali, da se na
               nek kvaliteten način naredi analiza oziroma tehnična finančna in ostala primerjava
               vseh ostalih variant, ki so v obtoku. Zdaj tu sta vsaj še dve varianti. Ena je sicer
               vložena z dodatnim zakonom po rednem postopku, druga je bila prikazana, pa še kakšna
               varianta obstaja, ko se ta problem povečanja pretočnosti iz Luke Koper ali v Luko
               koper izboljša na kakšen drug način.</p>
               <p>Jaz mislim, da bi rekel to hitenje ni utemeljeno v ničemer. Nastale bodo zagotovo
               nepopravljive posledice, je pa to hitenje morda možno predvsem ali pa razumeti s
               tega, da je treba na hitro nekaj zapraviti za naprej, da se postavijo neki temelji za
               nadaljnjo nekontrolirano zapravljanje javnega denarja, tako ali drugače javnega
               denarja. Ne glede na vire financiranja bo v končni konsekvenci prišlo do zapravljanja
               javnega denarja, ki se bo pobral preko namenskih virov, ki bodo dodatno uvedeni ali
               preko dodatnih davkov, prispevkov in tako naprej. tudi morda državljanov neposredno.
               Tako da, mislim, da tu za ta by-pass, ki se bo gradil ob redni progi, ni potrebno ne
               posebnega zakona, je pa potrebno predhodno opraviti vse tiste stvari, ki se do sedaj
               niso naredile. Zdaj že sam pristop, da imamo za tisoč 200 kilometrov upravljavca, ki
               se mu reče Slovenske železnice za dodatnih 27 kilometrov imamo pa že novega
               upravljavca, ki se mu reče 2TDK je zadeva bolna. To je nemogoče. Kot da bi za en
               tunel proti gorenjski naredili novega upravljavca, ki bi ga zdaj gradili in mu
               zagotovili posebne vire, poseben prihodek, poseben položaj v tem delu.</p>
               <p>Tako da, tega postopka ni mogoče podpreti. Kot sem rekel, ne zaradi nepreverjene
               tehnične rešitve, ne zaradi vseh pomanjkljivosti, ki so jih, na katere so opozorili
               tisti, ki so komentirali projekt, kar zahteva kvaliteto priprave dokumentacije, ne
               zaradi tega, ker so mnogi opozorili, da kalkulirani stroški za ta projekt niso na
               ravni realnosti ampak so najbrž tudi nekateri umetno znižani, tudi zaradi tega ne,
               ker že sedaj napovedujejo številna več dela, manj dela, dodatna dela, ker je pač
               projekt nedodelan in tako naprej in tako naprej, da ne bom ponavljal tistega, kar je
               pred mano povedal Luka Mesec. V naši poslanski skupini bomo nasprotovali,
               nasprotujemo nujnemu postopku.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-91-2017-03-13.sp9">

               <speaker>PREDSEDNIK DR. MILAN BRGLEZ:</speaker>

               <p>Besedo ima mag. Alenka Bratušek.</p>
            </sp>
            <sp xml:id="SDT7-KPDZ-redna-91-2017-03-13.sp10">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.<stage type="mag"/>(nadaljevanje) Tudi v
               naši poslanski skupini nasprotujemo sprejemanju tega zakona po nujnem postopku. Se pa
               za razliko od svojega predgovornika strinjam s tem, da za tako pomemben projekt, ki
               je težek približno 2,5 % BDP, ni prav nič narobe, da imamo samostojni zakon. Je pa
               zelo narobe, da si je Vlada za pripravo tega zakona vzela 2 leti in pol, toliko pač
               traja vaš mandat, Državnemu zboru boste pa od predložitve, to je 30. aprila, do
               sprejema dali 20 dni časa. 20 dni za milijardo vreden zakon. To je milo rečeno
               neodgovorno in vsaj milijarda razlogov je, da še enkrat razmislite, če je res
               potrebno tako brezglavo hiteti.</p>
               <p>Sama se v vsebino zakona danes ne bom spuščala, ker načeloma kolegij temu tudi ni
               namenjen, bom pa opozorila, da zgodba res nekako kaže na približno enako težek
               projekt, to je TEŠ 6. Veste, da se v Državnem zboru zdaj že 2 leti posebna komisija
               ukvarja s tem kdo je politično odgovoren za ta fiasko tako, da če boste peljali zakon
               in postopek tako kot želite, seveda prevzemate tudi politično odgovornost za to in
               upam, da v naslednjem mandatu ne bodo, ne bomo ustanavljali posebne komisije za
               ugotavljanje politične odgovornosti, ker je jasno kdo je politično odgovoren za to.
               Najbolj SMC, z njima pa, ker brez tega ne gre, tudi Desus in SD.</p>
               <p>Če milijardo težek projekt ni razlog, da se o tem zakonu pogovarjamo po normalni
               poti, na normalen način, konec koncev naredimo tudi neko javno predstavitev mnenj v
               Državnem zboru, potem tega ne zasluži noben zakon. Tako okoljski ali pa vplivi na
               okolje, na ljudi in nenazadnje na denarnice ljudi so tako enormni, da bi tudi če bo
               zakon takšen, kot ste ga predlagali, sprejet, morali dati možnost ljudem in
               poslancem, da tem normalno argumentirano razpravljamo in ne sprejemamo od, kako je
               rekel gospod Mesec, od 25. do 26. aprila v dveh dneh. To je res, res neodgovorno.
               Seveda lahko z argumentom moči, to dobro znate, preglasujete, vztrajate na tem, samo
               potem odgovornosti za to, kar se s tem projektom dogaja, ne morete ubežati. In še
               enkrat, tudi o vsebini bi lahko kaj, ne bom danes ampak jaz apeliram, da ne rečem
               prosim, da še enkrat razmislite v dobro ljudi in državljanov, da gremo po normalnem
               postopku in se o tem pomembnem, finančno zelo težkem zakonu pogovarjamo tako, kot bi
               bilo prav.</p>
            </sp>
            <sp xml:id="SDT7-KPDZ-redna-91-2017-03-13.sp11">

               <speaker>PREDSEDNIK DR. MILAN BRGLEZ:</speaker>

               <p>Besedo ima mag. Matej Tonin.</p>
            </sp>
            <sp xml:id="SDT7-KPDZ-redna-91-2017-03-13.sp12">

               <speaker>MAG. MATEJ TONIN (PS NSi):</speaker>

               <p>Dober dan. Lep pozdrav vsem skupaj.</p>
               <p>V Poslanski skupini Nove Slovenije smo trdili, da je drugi tri potreben tudi takrat,
               ko je še kandidat za infrastrukturnega ministra, dr. Gašperšič trdil, da drugi tir ni
               potreben. Glede nujnega postopka se nam zdi, da je neprimeren, ker bo onemogočil
               kakršnokoli resno obravnavo alternativnih možnosti financiranja. Vi veste, da se je v
               dosedanjih časih v javnosti oglasilo kar nekaj strokovnjakov, ki so problematizirali
               vladne rešitve, ki so predlagali svoje rešitve, tudi svoj način financiranja in
               takšen nujen postopek bi dejansko onemogočil, da bi resno in realno obravnavali tudi
               vse te predloge. In na nek način se zgodba s TEŠ 6 ponavlja. Jaz sem bil že leta 2012
               v parlamentu in se spomnim tiste presije in <stage type="mag"/>(nadaljevanje) pritiska o poroštvenem zakonu za TEŠ-6. Takrat se je
               izvajala klasična politika izvršenih dejstev saj na vse pretege se do skrajnosti
               mudilo na poslance so pritiskali z vsemi močmi, da je pač ta zakon potreben zato, da
               investicija ne bo zastala in sem ponosen, da smo bili takrat edina poslanska skupina,
               ki je glasovala proti tistemu poroštvenemu zakonu, čeprav je potem hudo po nas padlo
               tako ali drugače. In pravim, da se zgodba ponavlja, ker tudi tukaj je državni
               sekretar kot eno temeljnih utemeljitev zakaj je ta nujni postopek potreben dejal, da
               zaradi dodatnih in torej zaradi prijave na evropske razpise. In zdaj bo poanta
               državnega sekretarja ta, če torej opozicija nujnemu postopku nasprotuje, kaj to
               pomeni, da nasprotuje – dodatnemu evropskemu denarju. Samo tukaj mislim, da lahko
               opozicija enostavno vrne žogico Vladi in pa tudi državnemu sekretarju: Kje pa je
               hodil minister vse doslej? Mislim, da je minister Gašperšič minister vse od avgusta,
               septembra 2014 in če bi takrat začel delati z vso to vnemo, kot jo kaže danes za
               drugi tir, potem se ne bi mudilo in tudi nujni postopek ne bi bil potreben.</p>
               <p>Da zaključim, torej Poslanska skupina Nove Slovenije nasprotuje nujnemu postopku.</p>
            </sp>
            <sp xml:id="SDT7-KPDZ-redna-91-2017-03-13.sp13">

               <speaker>PREDSEDNIK DR. MILAN BRGLEZ:</speaker>

               <p>Če…/ oglašanje iz dvorane/</p>
               <p>Glejte, jaz mislim, da ste vsi povedali tisto kar ste hoteli. Je še kdo prijavljen za
               razpravo? Gospod Jože Tanko.</p>
            </sp>
            <sp xml:id="SDT7-KPDZ-redna-91-2017-03-13.sp14">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Glejte, to je bilo zdaj povedanih veliko stvari s strani tistih, ki smo se prijavili
               k razpravi. Zdaj normalno je, da tisti, ki zagovarja ta projekt v imenu Vlade, da na
               te trditve odgovori, jih argumentira ali zavrne. Tisto kar je povedal pa naše zadeve
               zavrne. Potem bomo pa videli ali bo potrebna še kakšna razprava ali ne, predsednik.
               To, da bi kar zaprli razpravo pa bo potem nekdo ex cathedra nekaj rekel in če bo
               sploh in potem gremo naprej, to nima nobenega smisla. Kolegij je pač zato, da pač pro
               et contra v tej razpravi ugotovimo ali so razlogi za nujni postopek ali ne. 10 let
               jih ni bilo. Zdaj so se naredili v nekaj dnevih in državni sekretar in generalna
               sekretarka Vlade naj pač te zadeve pojasnita. Potem bomo pa videli, če je potrebno še
               kaj vprašati.</p>
            </sp>
            <sp xml:id="SDT7-KPDZ-redna-91-2017-03-13.sp15">

               <speaker>PREDSEDNIK DR. MILAN BRGLEZ:</speaker>

               <p>Glejte, jaz vodim to sejo v skladu s Poslovnikom. Poslovnik mi pravi, da se morate k
               razpravi prijaviti. Vsakdo ima možnost, da se k razpravi prijavi. Ko je enkrat ta
               lista izčrpana, se razprava konča.</p>
               <p>Zdaj, kako se odloči Vlada, odgovarja ali ne odgovarja, o tem ne odločam sam, ampak
               se mi mora vsaj pokazati, da želi odgovarjati.</p>
               <p>Besedo ima Luka Mesec.</p>
            </sp>
            <sp xml:id="SDT7-KPDZ-redna-91-2017-03-13.sp16">

               <speaker>LUKA MESEC (PS ZL):</speaker>

               <p>Ja, hvala.</p>
               <p>Zdaj za razpravo so potrebni sogovorniki. Če bomo mi tukaj govorili samim sebi, to ni
               razprava ampak je monolog. Tako da bi jaz prosil Vlado in pa tudi koalicijske vodje
               poslanskih skupin, če se lahko opredelijo do nujnega postopka, ker me zanimajo
               njihovi razlogi zakaj bodo ali pa ne bodo odprli njihovega postopka. Bi pa pozval, da
               glede na to, da v tem zakonu ni bilo praktično nobene razprave, da jo imamo vsaj
               tukaj.</p>
            </sp>
            <sp xml:id="SDT7-KPDZ-redna-91-2017-03-13.sp17">

               <speaker>PREDSEDNIK DR. MILAN BRGLEZ:</speaker>

               <p>Vsekakor tukaj ne moremo imeti vsebinske razprave. Tukaj imamo razpravo samo o
               postopku, kar je bilo že jasno povedano. Besedo ima predstavnica Vlade, mag. Lilijana
               Kozlovič.</p>
            </sp>
            <sp xml:id="SDT7-KPDZ-redna-91-2017-03-13.sp18">

               <speaker>MAG. LILIJANA KOZLOVIČ:</speaker>

               <p>Hvala.</p>
               <p>Torej odgovorila bom samo na tiste zadeve, ki se tičejo samega postopka. Torej
               najprej glede Združene levice. Torej mi še vedno pravimo in utemeljujemo naš postopek
               z razlogi, ki smo jih navedli. Naj povem, da prijava 6. 2. na razpis, gre za dva
               različna razpisa, ki terjata povsem različna dokazila. Torej Vlada je res 2 leti in
               pol pripravljala finančno konstrukcijo in v trenutku, ko je to finančno konstrukcijo
               zagotovila, je tudi predlagala zakon. Torej res po samem zakonu, ko gre po nujnem
               postopku, ni potrebno izkazovati sodelovanja javnosti, naj pa vseeno povem, da to ne
               pomeni, da z javnostjo nismo sodelovali. V samem postopku je sodeloval tako KPK,
               Računsko <stage type="mag"/> (nadaljevanje) sodišče,
               Ministrstvo za finance, FURS, EIB, Evropska komisija, sodelujemo z vsemi civilnimi
               gibanji, ki imajo kakršnekoli pripombe glede samega financiranja in tudi glede samega
               projekta. Z Luko Koper smo se pogovarjali in tudi s Slovenskimi železnicami. Naj
               povem samo to, da razlika pri TEŠ 6 in pa drugem tiru je v tem, da poroštva ne daje
               država v tem primeru, ampak da poroštvo daje Junckerjev sklad.</p>
               <p>Kar se tiče razprave gospoda Tanka naj povem, da nisem v ničemer videla procesne
               razprave, ampak v celoti vsebinske, zato nimam za odgovoriti.</p>
               <p>Kar se tiče gospe Bratušek pa na enak način odgovarjam, kot sem odgovorila za
               Združeno levico. Namreč, tukaj ne gre za to, da smo delali v tajnosti ali da je Vlada
               sama to naredila. Ampak je sodelovala z vsemi inštitucijami, ki so preverile to
               finančno konstrukcijo, tako da vse podrobnosti pa bomo o finančni konstrukciji
               pojasnili tako na odboru v torek, kot pa tudi na sami seji Vlade, Državnega zbora, se
               opravičujem.</p>
            </sp>
            <sp xml:id="SDT7-KPDZ-redna-91-2017-03-13.sp19">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod Jože Tanko.</p>
            </sp>
            <sp xml:id="SDT7-KPDZ-redna-91-2017-03-13.sp20">

               <speaker>JOŽE TANKO (PS SDS):</speaker>

               <p>Hvala lepa, gospod predsednik. Jaz mislim, da je škandal, da Vlada kot tistega, ki
               naj bi pojasnil razloge za ta zakon pripelje državnega sekretarja, ki noče
               odgovarjati na postavljena vprašanja in dileme. Edini razlog za nujni postopek naj bi
               bila priprava na razpis Evropske komisije, edini razlog. Vendar takih razpisov je
               bilo že veliko in še bodo. Saj to ni zadnja priložnost, najbrž. Opozarjamo pa na to,
               da kljub temu, da podpiramo izboljšave na prometni povezavi Kopra do Ljubljane in to
               na železniškem koridorju, torej, da nismo proti temu. Smo pa proti neumnostim, ki se
               pri tem projektu počenjajo. In to neumnostim, ki se delajo celo na silo. Nismo samo
               mi opozorili na določena tveganja, ni samo civilna družba opozorjena na določena
               tveganja, ki se pri tem projektu pojavljajo. Tudi Komisija za preprečevanje korupcije
               je v dveh mnenjih opozorila na določena tveganja v povezavi s pristopom k temu
               projektu. 29. in 31. marca ste dobili dve mnenji. Tudi v Državni zbor je najbrž
               prišlo to, ker je zavedeno in to ste lahko pogledali tudi njihova opozorila v zvezi z
               načinom dela, pristopa in ostalimi zadevami pri tem drugem tiru. Jaz mislim, da je
               treba, gospod predsednik, preden se takega projekta lotimo, ki predstavlja približno
               višino 20 % ali 15 % državnega proračuna, da se je takšnega projekta potrebno lotiti
               s posebno pozornostjo, še posebej zato, ker so ta opozorila vsa na mizi in jih ni
               nihče ovrgle. To ni mostiček Medno za 10 milijonov ali 20 milijonov evrov. Tam se
               lahko naredi kakšna napaka in je lahko popravljiva, čeprav je prišlo do takih ali
               drugačnih zadev. Pri projektu, ki ima preliminarno ceno ob vseh tistih opozorilih, da
               je projektno nedorečena, da je projekt pomanjkljiv, da finančna konstrukcija ni
               zaključena, da se te stvari loti mo drugače. Tukaj se težko popravi napake.
               Pravzaprav na tak način kot ste se tega projekta lotili je zagotovo, da bodo nastale
               nepopravljive posledice, ne težko popravljive, ampak nepopravljive posledice. Zidanje
               investicije, opozorili so prej projekt TEŠ 6, zaradi nedorečenosti, pa smo imeli še
               prej avtocestni program, tudi zaradi nedorečenosti, je pač znana tehnika tistih, ki
               se pač poklicno ukvarjajo z izvedbenimi deli na takih projektih. To je neizbežno, kar
               opozarjajo vsi tisti, ki so se oglasili pri tem projektu. To je neizbežno. Nazadnje
               se bo zgodilo, da bo približno toliko, kot je vrednost investicije najbrž dodatnih
               del, da finančna konstrukcija tega <stage type="mag"/>(nadaljevanje) ne bo zagotovila, ne bo pokrita in se bomo potem
               ukvarjali z raznimi naknadnimi poroštvi in tako naprej. firma, ki nima kapitala se ne
               more zadolžiti na trgu, ker je treba dati neko garancijo za najeti kredit. Čisto vsak
               jo mora dati, ki vzame kredit. In neka firma, ki naj bi ji vi poverili to vodenje
               investicije z nekaj evri, pač ne more dobiti desetkrat toliko kredita na vrednosti,
               ki jo ima, če ne bo dala poroštva država. Če pa da poroštvo država, smo pa vsi
               zraven. Vsi zraven tako kot pri TEŠ, pa še to ne bo dovolj na koncu, ker bo treba
               dodatno še kakšen reven davek prilimati, kot se zdaj pogovarjate o omrežnini pri
               elektriki, bo treba tudi tukaj še kaj zraven dati.</p>
               <p>Predlagam, gospod predsednik, da o postopku ne glasujemo, da se glasovanje o postopku
               prestavi na eno od naslednjih sej kolegija in da se Vlada in tudi vsi ostali pač tega
               projekta lotijo bolj resno in da pridemo z nekimi podatki, pride Vlada z nekimi
               podatki na mizo, da bomo lahko sploh sodili ali je to nujno ali ni nujno, ali je to
               to, kar se je potrdilo ali ni to to, ali pije vodo ali ne pije vode. Potrditi nek
               projekt po nujnem postopku, za katerega vsi pravijo, da ne pije vode, je norost.
               Torej je to projekt za nek lobi, ki se bo pač tukaj samo bogato finančno pokril in
               nič drugega. In nič drugega. Kakorkoli zdaj vi to gledate ampak to je izključno samo
               to. Pri TEŠ 6 je očitno, so šli v sto milijonske zneske pač odlivi, najbrž se bo to
               ugotovilo v postopku preiskovalne komisije, cel kup stvari je tam odprtih in tukaj je
               tehnologija, od aranžmaja naprej kar zadeva javnost, sindikate in tako naprej,
               popolnoma enaka. In najbrž so zraven tudi iste legende, ki so znane iz prejšnjih
               zadev.</p>
               <p>Tako, da predlagam tudi zaradi tega, ker ni nobenih resnih odgovorov, da se odločanje
               o nujnem postopku preloži na neko naslednjo sejo kolegija ali pa eno od naslednjih
               sej, do takrat pa pripravi relevantno argumentacijo za …/ nerazumljivo/… ali je to
               res nujno ali ni nujno. Ali je nujno samo to, da se pač zagotovi nek projekt, ki ni
               dodelan, ki ima ogromno tehničnih in finančnih lukenj zato, da se bo potem nekdo s
               tem ukvarjal in bogato zaračunaval nepredvidene dodatne stroške, več dela in tako
               naprej in tako naprej.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-91-2017-03-13.sp21">

               <speaker>PREDSEDNIK DR. MILAN BRGLEZ:</speaker>

               <p>Zdaj edini, ki lahko predlaga nujni postopek po našem Poslovniku, je Vlada in očitno
               Vlada misli drugače, torej niso vsi, ki nasprotujejo temu postopku. Imamo pa še
               prijavljene. Najprej ima besedo Luka Mesec.</p>
            </sp>
            <sp xml:id="SDT7-KPDZ-redna-91-2017-03-13.sp22">

               <speaker>LUKA MESEC (PS ZL):</speaker>

               <p>Ja, hvala za besedo še enkrat.</p>
               <p>Zdaj, jaz bi tudi odgovoril na par navedb sekretarke. Najprej glede, sekretarka
               zagotavlja, da so bili vključeni vsi relevantni deležniki v pripravo zakona. Zdaj,
               kolikor je nam znano, je bil zakon pripravljen v one man bandu, ki se mu reče Rajko
               Pirnat medtem, ko tudi tisti, ki bi po zakonu morali biti vključeni v pripravo
               zakona, niso bili v načelu s KPK, ki ste ga omenili. KPK je nasprotno, na seji KNJF,
               ki smo jo mi v Združeni levici zahtevali, opozoril na visoka korupcijska tveganja v
               tem zakonu. Opozoril je, da zakon nima ustreznih varovalk in jih je tudi vsebinsko
               predlagal, varovalke, ki bi zagotovile večjo transparentnost nadaljnjega načrtovanja
               upravljanja in gospodarjenja z drugim tirom kot vgraditev ustreznih mehanizmov
               javnega nadzora. Vse to so navedbe predsednika KPK, ki je bil pred dobrim tednom v
               tej isti sobi.</p>
               <p>Tako, da jaz tukaj še enkrat opozarjam, mi se pogovarjamo o projektu, težkem eno
               milijardo evrov, verjetno največjem projektu, ki ga ta država izvaja po TEŠ 6,
               sprejemali bi pa zakon iz 24. <stage type="mag"/>(nadaljevanje) na 26. april. Pri čemer ni dorečena niti finančna
               konstrukcija niti kakorkoli drugače pač projekt ni zaprt. Niti ni dorečeno kako se
               bomo dogovorili z Madžarsko. Tukaj, še enkrat opozarjam, na ta vidik. Če bo Slovenija
               najprej sprejela Zakon o gradnji drugega tira, potem pa se začela pogajati z
               Madžarsko o meddržavnem sporazumu bo to našo državo po defoltu avtomatično postavljal
               v podrejen pogajalski položaj. Madžarska bo lahko svoje zahteve zaostrovala, zaradi
               tega, ker za Madžarsko drugi tir ni življenjskega pomena za Slovenijo pa je. Greste
               popolnoma po napačnem vrstnem redu. Tukaj, še enkrat. Bolje bi bilo, da gremo po
               rednem postopku, vmes imate čas, da se dogovorite z Madžarski. Redni postopek bo pa
               omogočil, da se zakon izboljša. Jaz verjamem, da vi zaupate Rajku Pirnatu, da je
               naredil dober zakon, ampak vsi, ki smo ta zakon brali od političnih strank čisto
               različnih opredelitev in barv, do civilne družbe, do protikorupcijske komisije, do
               strokovnjakov, ki se ukvarjajo ali za ekonomiko ali za inženiringom so opozorili na
               nešteto lukenj v tem zakonu. Rednega postopka ne predlagamo, zato ker bi bila to naša
               muha, ampak zato, ker verjamemo, da redni postopek edini lahko prinese neki pozitiven
               zaključek vsega skupaj.</p>
               <p>Jaz sem se pogovarjal z nekom, ne smem ga citirati, ker ni bil uraden razgovor, ampak
               z nekom, ki je blizu te gradnje, in sem ga vprašal, če mi lahko iskreno pove kakšne
               so možnosti za uspeh tega projekta. On mi je povedal, da okoli 50 %. Se pravi, mi
               bomo sedaj sprejeli Zakon o gradnji drugega tira, 2TDK je že dobil 200 milijonov, ne
               vem koliko denarja bo še šlo v pripravljalna dela in na koncu bo projekt, zaradi
               takih ali drugačnih zadev padel. Ali računate, da bo to volitvah in da vas to ne bo
               stalo? Ampak, če je nekdo, ki je najbližje neposredni odgovornosti za to gradnjo
               verjame 50 % v ta projekt jaz ne vem kako si vi upate staviti v ta zakon in v to
               izvedbo brez da imate dogovorjeno z Madžarsko, brez da imate finančno konstrukcijo,
               brez da so dorečeni drugi vidiki projekta, da bi ga radi po nujnem postopku tako na
               horuk spravili čez.</p>
               <p>V glavnem. Lahko samo rečem, da bomo nasprotovali. Prosim, da se opredelijo tudi
               koalicijske vodje poslanskih skupin, ker vendarle v taki temi se enostavno ne sme
               molčati. Rad bi slišal argument ne vem recimo Simone, Franca, SD pač, zakaj boste vi
               podprli nujni postopek in kaj vas je prepričalo, da temu verjamete?</p>
            </sp>
            <sp xml:id="SDT7-KPDZ-redna-91-2017-03-13.sp23">

               <speaker>PREDSEDNIK DR. MILAN BRGLEZ:</speaker>

               <p>Besedo ima mag. Bratušek.</p>
            </sp>
            <sp xml:id="SDT7-KPDZ-redna-91-2017-03-13.sp24">

               <speaker>MAG. ALENKA BRATUŠEK (PS NP):</speaker>

               <p>Res je, da mi lahko tudi še dve, tri ure opozarjamo in na koncu boste pač kot kaže
               sprejeli odločitev. Jaz še enkrat dodajam tudi politično odgovornost za fiasko, ki
               lahko sledi.</p>
               <p>Podobnosti s projektom TEŠ 6 je preveč, da ne začnemo slučajno tudi s ceno, ki jo je
               minister še do nedavnega zelo zagovarjal, se pravi, 1,4 milijarde sedaj ste jo
               čudežno znižali na približno milijardo. Kakšen bo zaključek pa seveda ne vem če ve
               kdo, mogoče veste vi. Če mislite, da boste s tako pripravljenim projektom kot danes
               je tudi, če zakon sprejmete uspeli na evropskem razpisu se krepko motite. V Evropi je
               treba še kako dokazati upravičenost pridobitve evropskega denarja in Evropa vam je
               enkrat že povedala, da denarja za tako slabo pripravljen projekt ne da.</p>
               <p>Sem vesela, da je generalna sekretarka omenila sodelovanje z javnosti predvsem KPK.
               KPK, je kolega pred menoj povedal, je dal <stage type="mag"/> (nadaljevanje) resne pomisleke k temu zakonu in zapisal, da obstaja
               velika možnost korupcije. In vi ste niti ne zganete. Nič. Nič. Pač okej, velika
               možnost korupcije, naj bo tako. In gremo dalje.</p>
               <p>Luka je večkrat omenil odbor, ki naj bi bil 24. 4., mogoče je meni kakšen datum ušel,
               ampak če to drži, to pomeni, da nameravate sklicati odbor v dnevu, ko poteka seja
               Državnega zbora in tudi čas za razpravo na odboru očitno omejiti. Jaz, kot vem, se
               seja začne 20. aprila in naj bi trajala do 25., 26., se pravi tudi 24., to je
               ponedeljek, res je da naj bi se poslanska vprašanja začenjala ob 12., torej boste
               razpravo na odboru omejili na maksimalno 3, 4 ure, če to drži. Sama nisem tega datuma
               našla, ampak prosim, da tudi te argumente damo na mizo, ker je to še ena dodatna
               velika velika prepreka.</p>
               <p>Enako so hiteli v preteklosti s projektom TEŠ6, mislim, da v letu 2005, 2006 se je
               zgodba začela, potem ga ni bilo junaka, ki bi to zgodbo želel ustaviti, argument je
               vedno bil, da je bilo vloženega že preveč denarja. In tukaj bo enako. Ko enkrat
               začnete, potem ne bo več povratka. Tudi 200 milijonska dokapitalizacija podjetja je
               že prvi korak k temu. 200 milijonov. 200 milijonov evrov. Jaz upam, da vemo o kako
               velikih številkah govorimo.</p>
               <p>Ko se pogovarjamo o regresu za upokojence je 21 milijonov problem. 21 milijonov. 21
               milijonov dodatnih, da bi lahko izplačali normalno višino regresa je problem. Samo
               polovico tega bo vlada zagotovila in še vedno izvajala restriktivne ukrepe na
               področju t.i. regresa za upokojence. Tukaj pa milijardo, milijardo evrov vreden
               projekt, ki bo tako ali drugače obremenil davkoplačevalce. Z enim zamahom, če štejemo
               od dneva, ko je zakon prišel v Državni zbor, do dneva ko naj bi bil po vaši časovnici
               sprejet, 25 dni. 25 dni za eno milijardo. Za regres upokojencev pa se "bockamo" že
               pol leta. Za manj kot desetino tega zneska. Ali pa za javne uslužbence ali pa za
               katerokoli drugo stvar. In še enkrat prosim in apeliram resen razmislek, ne da damo
               zakon z mize, ne, po moji oceni je zakon potreben in se strinjam, da za tako veliko
               investicijo imamo poseben zakon. Ampak, ne ga sprejemati na način, ki že v začetku
               vliva dvom v to, da se bo investicija peljala tako, kot je prav in tako kot je
               potrebno. Drugi tir je več kot potreben. Samo način izpeljave te investicije naj bo
               korekten, da ne bo na koncu ljudi bolela glava, tako kot jih boli zaradi projekta
               TEŠ6.</p>
               <p>In se strinjam s predgovorniki, da bi bilo korektno do slovenske javnosti, ker nas
               verjetno tudi gledajo, da koalicijske poslanske skupine povedo odnos do tega
               postopka, ne preprosto tiho odglasujejo. Res je, vlada predlaga postopek, vlada ga
               lahko edina predlaga, ampak potrdimo ali ne ga pa v Državnem zboru. In zato je
               odgovornost za ta postopek tukaj. Tukaj na tistih, ki boste takšen postopek
               potrdili.</p>
            </sp>
            <sp xml:id="SDT7-KPDZ-redna-91-2017-03-13.sp25">

               <speaker>PREDSEDNIK DR. MILAN BRGLEZ:</speaker>

               <p>Da pojasnim nekaj postopkovnega, kar je bilo zatrjevano.</p>
               <p>Kdaj bo sklicana seja odbora bo odvisno od odločitve glede nujnega postopka. Vse
               ostalo je zavajanje in natolcevanje.</p>
               <p>Besedo ima gospod Franc Jurša.</p>
            </sp>
            <sp xml:id="SDT7-KPDZ-redna-91-2017-03-13.sp26">

               <speaker>FRANC JURŠA (PS DeSUS):</speaker>

               <p>Predsednik, hvala za besedo.</p>
               <p>Zdi se mi čisto logična razprava predstavnikov opozicije. Verjetno bi tudi<stage type="mag"/> (nadaljevanje) jaz, če bi sedel v
               poziciji, podobno razpravljal. Sem pa prepričan v to, da vsi, ki tukaj danes sedimo
               za to ovalno mizo, da verjetno vsi mislimo, da se drugi tir v Sloveniji mora
               zgraditi, in da je za razvoj Luke Koper za razvoj gospodarstva v Sloveniji ter širše
               regije ta drugi tir sila pomemben. Mene skrbi, bom rekel, razmišljanje KPK, ampak
               veste, tukaj gre za veliki denar. Logično je, da je potem velika verjetnost in
               možnost tveganja, da se tukaj rodi tudi korupcija. Ampak jaz naprej ne bi na nek
               način usmerjal razprave v tej smeri, da bi se ta korupcija naj tudi zgodila. Bojim
               se, da Slovenci mogoče res samo mislimo na tisto najslabšo verzijo, bi pa bilo fino.
               Jaz sem kar nekajkrat že poslušal okrog drugega tira in okrog teh predlogov
               nastajanja zakona, moram reči, da smo mi rekli, da je pogoj, da se Vlada pogovarja z
               Luko Koper, in da se Vlada intenzivno tudi pogovarja s civilno iniciativo. Ampak prej
               smo imeli v prvem momentu eno civilno iniciativo, zdaj imamo že drugo, verjetno bo v
               kratkem nastala kakšna tretja in zanimivo je, da tudi med seboj civilne iniciative
               niso soglasne in obsojajo, da se z eno civilno iniciativo je začelo pogovarjati, z
               drugo pa še ne, ker so se pač malo pozneje ustanovili in bom rekel, čisto prav je in
               mora se Vlada pogovarjati tako z Luko Koper kot s civilno iniciativo. Bili so
               povedani razlogi za sprejetje zakona, ampak so bili povedani mogoče res malo bolj
               suhoparno. Treba konkretno povedati, zakaj gremo v ta postopek na tak način, kateri
               so ključni razlogi za to, da gremo. Kolikor jaz zadevo razumem, so razlogi za
               pridobitev evropskih sredstev in dajmo to jasno in glasno povedati, ne se držati
               nazaj, kajti potem bo še seveda opozicija, predstavniki opozicijskih poslanskih
               skupin še bolj dvomili v to, da pač nekaj se skriva. Ne, nič se ne sme. Treba je
               povedati kaj je z Madžari. Jaz sem dobil informacijo, da Madžari nimajo takšnih
               zahtev kot je eden izmed kolegov diskutiral, da hočejo lastništvo preko podjetja, ki
               se je ustanovilo nad Luko Koper. Dajmo, povejmo jasno in glasno, to je ali pa ni. Jaz
               sem prepričan v to, vsaj bil sem in še sem, da tega ozadja ni. Če pa je, pa jaz tudi
               kot vodja poslanske skupine koalicijske stranke ne morem za tak zakon glasovati. Te
               zadeve si bomo morali temeljito razčistiti do takrat, ko bomo sprejemali zakon. Se
               pravi, imamo še neke možnosti, imamo odbor še imamo parlamentarno, plenarno
               zasedanje, tako da tukaj bo še verjetno ogromno besed izrečenih. Ja, TEŠ 6 nam ni
               dobra praksa in ne bi si želel, da se nam tudi na tem projektu zgodi.</p>
               <p>Alenka, hvala za brigo za upokojence. Več nas je boljše bomo uspeli, brigati se
               moramo takrat, ko smo v koaliciji in v opoziciji, bi pa vseeno nekaj rekel, pa upam,
               da me predsednik ne bo prekinil. Pol regres za upokojence bo letos, dvakrat so dobili
               že tisti, ki imajo pokojnino do 750 evrov, trikrat smo v tej Vladi usklajevali
               pokojnine, 2,25 % skupno, to pomeni dejansko več, okrog 3 %. Drugo leto bo tudi redno
               usklajevanje pokojnin. Tako da, je bil dosežen določen napredek, seveda bistveno bolj
               pa še moramo poskrbeti za tiste ljudi, ki že dejansko živijo na obrobju in upokojenci
               so kljub, <stage type="mag"/>(nadaljevanje) samo pa bo
               tudi ta predlog v zvezi s 500 evri pokojnine za tistega, ki je delal 40 let, v prvi
               fazi dovolj, v drugi fazi pa bomo seveda vztrajali še, da dosežemo in presežemo prag
               revščine.</p>
            </sp>
            <sp xml:id="SDT7-KPDZ-redna-91-2017-03-13.sp27">

               <speaker>PREDSEDNIK DR. MILAN BRGLEZ:</speaker>

               <p>Besedo ima Luka Mesec.</p>
            </sp>
            <sp xml:id="SDT7-KPDZ-redna-91-2017-03-13.sp28">

               <speaker>LUKA MESEC (PS ZL):</speaker>

               <p>Hvala.</p>
               <p>Ja, jaz bi samo kratko repliciral.</p>
               <p>Zdaj ne morem se strinjati s to logiko – veliko denarja velika korupcijska tveganja.
               Mislim, veliko denarja mora pomeniti veliko varovalk proti korupciji. In ta zakon jih
               nima ustreznih. S tem se popolnoma strinjam s predsednikom Protikorupcijske komisije.
               Zdaj naloga nas kot Državnega zbora je, da zakon pač popravimo, da bo teh tveganj čim
               manj in da bo varovalk čim več. Ampak zato pa potrebujemo en normalen postopek, ne pa
               neko hitenje in sprejemanje na vrat na nos. In to je naš interes tukaj. Pač redni
               postopek in če se bo mudilo izredna seja, zato, da lahko v rednem postopku vsaj
               približno se pač pogovorimo o rešitvah, ki ga ta zakon prinaša in ga popravimo.</p>
               <p>Mogoče še glede Madžarov, ker sem bil omenjen. Zdaj tega si jaz nisem kar izmislil
               glede Madžarov. Mislim, da je bilo prejšnji teden praktično v vseh medijih zelo
               podobno sporočilo ali pa vtis, ki ga je pustil Madžarski zunanji minister tukaj. Če
               kar preberem tukaj kratek citat iz enega:</p>
               <p>"Zunanji minister Madžarske je očitno povedal preveč. Nakazal je, da bo 2TDK, ki naj
               bi upravljal z drugim tirom, postal holding v katerem bi sodelovali tudi Madžari in
               ki bo opravljal tudi logistiko v Sloveniji, tudi Luko Koper in Slovenske
               železnice."</p>
               <p>To je bil vtis, ki ga je ta minister tukaj pustil. To ni zdaj pač neko mnenje
               Združene levice. To kar sem citiral je bil citat iz RTV.</p>
               <p>Toliko. Zdaj pa samo to še želim povedati. Mislim, kaj mi hočemo. Zdaj pozicija
               Združene levice je tukaj čisto jasna. Mi bi radi, da se drugi tir gradi povsem z
               javnimi sredstvi, brez sodelovanja Madžarske. Ampak danes ne nasprotujem nujnemu
               postopku zato. Nasprotujem mu zato, ker je enostavno se zakon pokazal kot preveč
               luknjičast. Nasprotujem nujnemu postopku zaradi mnenja Protikorupcijske komisije,
               zato, ker me Vlada ni prepričala z argumenti, ki jih je navedla za nujni postopek, se
               pravi razpisi in potencialna škoda, hkrati ne morem ministru, ki se premisli
               praktično na vsaka dva meseca kaj bo, ali je drugi tir sploh potreben ali ni, pač
               verjeti temu argumentu, da bo pa zdaj ne vem kakšna škoda, če pa ne bomo jutri
               sprejeli tega zakona.</p>
               <p>Tako da jaz pozivam še enkrat, da se odločimo za redni postopek in če bo nuja, se
               lahko skliče izredno sejo in bomo tam pohitrili zadeve.</p>
            </sp>
            <sp xml:id="SDT7-KPDZ-redna-91-2017-03-13.sp29">

               <speaker>PREDSEDNIK DR. MILAN BRGLEZ:</speaker>

               <p>Besedo ima gospod Jože Tanko.</p>
            </sp>
            <sp xml:id="SDT7-KPDZ-redna-91-2017-03-13.sp30">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Zdaj neodzivnost Vlade pri teh naših vprašanjih je sporočilna. Torej nihče od vladnih
               predstavnikov, niti državni sekretar, ki je prišel na sejo Kolegija kot specialist za
               drugi tir, ni uspel povedati ničesar, razen tisto, kar je v uvodu prebral in kar so
               napisali. Sekretarke potem še nekaj malenkosti… Generalna sekretarka Vlade je potem
               še neke malenkosti dodala. Ampak na nobeno diskusijo, vseh tistih, ki razpravljamo,
               ni popolnoma nobenega odziva. To gospod predsednik pove vse o kadrih, ki ste jih, ki
               jih je koalicija Vlada dala na ta projekt. Predsednik protikorupcijske komisije
               opozarja na probleme, na tveganja korupcijska in tako naprej, Vlada popolnoma tiho.
               Torej kaj drugega kot da postanemo pozorni tudi na take stvari.</p>
               <p>Zdaj vi poznate en slovenski pregovor, kogar je pičila kača, se boji zvite vrvi. V
               Sloveniji je kača nekajkrat hudo pičila. Pri avtocestnem programu, pri TEŠ 6 in še
               kje in še kje. In zato smo pri teh in takih projektih toliko bolj pozorni, še
               posebej, <stage type="mag"/>(nadaljevanje) ker se mi
               zdi, da so argumenti tistih, ki opozarjajo na probleme, tehtni oziroma po mojem
               mnenju stojijo stoodstotno. Da projekt ni dodelan, lahko potrdi državni sekretar, ki
               tukaj sedi in vodi, je specialno, kot kaže, zadolžen za ta projekt. Tehnične rešitve
               so nedodelane. Drži ali ne drži? Finančna konstrukcija pri tem zakonu ni zaprta. Drži
               ali ne drži? Zdaj če prihajate pred nas s takim milijardnim projektom za en detaljček
               na slovenskem železniškem omrežju v dolžini 2,2 %, potem seveda karkoli drugega
               zaključiti kot to, da je to tisto, da sledi točno tistemu, na kar opozarjajo, da je
               problem. Se pravi, da bo veliko se nalepilo na ta projekt tistih, ki so se izkazali
               že v dosedanjih projektih s področja gradbeništva. In tudi tu računajo, da se ne bo
               pač nič zgodilo nikomur, da bo šel vlak mimo, tukaj pa dobesedno, po drugem tiru, in
               da bodo tisti, ki bodo tako ali drugače participirali na ekstra zaslužkih pri tem
               projektu, da se jim ne bo nič zgodilo, da bodo zadeve zastarale, da se bomo
               premaknile, da se bo blokiralo delo česarkoli, da ne bo nihče nič videl in tako
               naprej, tako kot je to znano v teh dosedanjih primerih.</p>
               <p>Zdaj pravite, da je zakon nujen tudi zaradi prijave na EU sredstva. Kaj, če prijava
               na bo uspešna? Bo zakon še vedno veljal? Gospod državni sekretar, bo zakon še vedno
               veljal, če prijava na evropska sredstva ne bo uspešna? Ker to je očitno vse tempirano
               samo na datum prijave in pa na odobritev evropskih sredstev. Kaj bomo potem počeli,
               če se bo to zgodilo? Zdaj ima država oziroma evropska komisarka resda iz SMC, ki vodi
               na ta projekt oziroma ki pokriva to področje v okviru EU, obstaja kakšna garancija,
               da bo za tako izvedbo projekta, ki pokrije 2,2 % in ne rešuje nobenih problemov na
               proge, ker potem se bodo problemi, bom rekel, iz Kopra in Divače premaknili v
               Ljubljano, to opozarja vsa stroka, vsa stroka opozarja, da se bo to samo prestavilo
               na naslednjo pomembno železniško postajo. Torej tudi projekt ni celovit, če to drži.
               Zastoji, blokade bodo nastale pač nekje drugje, še na drugem vozlišču, še bolj
               pomemben, kot je morda tam, ker tam prihaja v Ljubljani pa do križanja 5. in 10.
               železniške koridorja. Tako da, nobenih zagotovil ni to. Tisto, kar je pa gospod Jurša
               dejal, da je še nekaj možnosti, da se zadeva reši do sprejema zakona. Ni jih. Danes
               ni odgovorov na kolegiju, naslednjič ne bo odgovorov na delovnem telesu in naslednjič
               ne bo na plenarni seji nobenega odgovora, nič ne bo. In glede na to, kar je bilo že
               opozorjeno, najbrž bo to potekalo izredno hitro. Seja bo najbrž v nočnem času
               delovnega telesa, če bo šlo na to sejo, kar zadeva pa razpravo na plenarni seji, pa
               je itak omejena z urnikom in pa s prijavami. Gospod Jurša, upanje, da se bo karkoli
               na tem področju tozadevnega zgodilo, na kar ste dejali, nič se ne bo zgodilo. To, kar
               se dogaja sedaj na tem primeru, kaže samo to, da koalicija in Vlada, Vlada in
               koalicija želita nasilno preko Državnega zbora speljati na zakon in pustiti potem vse
               ventile na stežaj odprte za vse mogoče, ki so dopriklapljali na ta projekt. Niti ene
               resne varovalke ta projekt nima. Nima <stage type="mag"/>(nadaljevanje) nobenih zakonskih omejitev za te stvari. Tudi za zdaj
               tečejo vsi postopki neracionalno, kar so tudi že opozorili kolegi. Do zdaj so ti
               postopki tekli neracionalno. Odločitve Vlade preuranjene, ni problem razmetavanje
               denarja za nek projekt ali pa za neko firmo, ki je itak ne rabimo. Firma z dvema
               zaposlenima dobi 200 milijonov, neka inženirska firma, ki jih pa v tej državi že
               država ima, pa ne dobi nič pri tem projektu. To pomeni samo to, da se vse stvari
               peljejo čim bolj od oči javnosti in čim bolj od oči stroke in da se bo tam na tem
               projektu zasidrala neka skupina ozkih, bom rekel ozko usmerjenih ali pa
               klientalistično usmerjenih oseb, ki bo razporejala ta finančna sredstva. To je
               poanta, bi rekel trga pristopa in ne razumem, da koalicija Mira Cerarja, ki je toliko
               poudarjala zakonitost, preglednost, etičnost in tako naprej, tako mrtvo-hladno tera
               tak projekt skozi zakonodajni postopek. To je nerazumljivo. Niti eno opozorilo, niti
               eno opozorilo kogarkoli ni dovolj dobro, da bi nekdo to, da bi nanj z argumenti
               odgovoril, na niti eno opozorilo. Cilj je pa prijava julija meseca na evropski
               razpis. Boste dali tako prehodno določbo, da če prijava ne bo uspešna, zakon ugasne?
               Ker na to argumentirate. Nujni postopek je argumentiran izključno zaradi datuma
               prijave in če bo prijava neuspešna, potem zakon mora ugasniti. Gospod državni
               sekretar, bo ugasnil zakon? Take rešitve v zakonu ni. Zdaj ne vem kako ste si vi to
               zamislili ampak v zakonu tega ne piše.</p>
               <p>In zanima me kdo bo prevzel po toliko opozorilih, ki smo jih povedali, tudi zdajle
               osebna odgovornost za ta projekt, osebna materialna odgovornost. Tu mislim, da je
               treba v zakon dodati osebno materialno odgovornost državnega sekretarja, njegovega
               ministra, predsednika Vlade in tistih, ki boste za to glasovali. Drugače ne bomo mi
               nikoli prišli na konec s takimi rešitvami in razsipnimi projekti. Nikoli. Zdaj, če
               nekdo predlaga neko rešitev, mora za njo stati, ne more se skrivati za politično
               odločitvijo kolegija in pa ne vem koga še. Pa tudi kolegij, tisti, ki bodo glasovali
               za naj prevzamejo osebno materialno odgovornost, naj participirajo na pokrivanju
               prekomernih stroškov in zablodelim projektom. Pač to bi bilo smiselno.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-91-2017-03-13.sp31">

               <speaker>PREDSEDNIK DR. MILAN BRGLEZ:</speaker>

               <p>Ja, bi bilo smiselno tudi v vseh prejšnjih vladah, v vseh prejšnjih kolegijih in tako
               naprej, tako da to je pa že malo pretiravanje glede tega. Tako… / oglašanje iz
               dvorane/ Ne, ne bomo zdaj šli… Repliko hočete. Prav, potem pa replika, najverjetneje
               na moje besede, ki so v bistvu postopkovna pripomba. Gospod Jože Tanko ima čas za
               repliko.</p>
            </sp>
            <sp xml:id="SDT7-KPDZ-redna-91-2017-03-13.sp32">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Glejte, gospod predsednik. Tudi v prejšnjih vladah bi se to lahko zgodilo, če bi kdo
               to zahteval, pa predlagal. / smeh/ Jaz sem pa zdaj to povedal na tem kolegiju in
               predlagam, da se to vnese v rešitev v zakonu na koncu. Da podpišete neko izjavo, k
               temu ste zavezani navsezadnje, ker ste najbolj etična Vlada, ki spoštuje zakone in
               norme, prevzema odgovornost in tako naprej.</p>
            </sp>
            <sp xml:id="SDT7-KPDZ-redna-91-2017-03-13.sp33">

               <speaker>PREDSEDNIK DR. MILAN BRGLEZ:</speaker>

               <p>Ne znamo pa ločiti postopkovnih od vsebinskih vprašanj in to je vsebinsko vprašanje o
               katerem danes ne bomo odločali. Danes odločamo samo o postopkovnem vprašanju o tem
               ali je nujni postopek upravičen ali ni in o tem opravimo na koncu glasovanje. Glede
               na celotno prakso, ki smo jo imeli v tem mandatu, bo to glasovanje vsekakor
               opravljeno na koncu, ker je edini, ki lahko umakne to zadevo sama Vlada in nihče
               drug.</p>
               <p>Sedaj pa ima besedo dr. Simona Kustec Lipicer.</p>
            </sp>
            <sp xml:id="SDT7-KPDZ-redna-91-2017-03-13.sp34">

               <speaker>DR. SIMONA KUSTEC LIPICER (PS SMC):</speaker>

               <p>Najlepša hvala predsednik. Spoštovane kolegice, kolegi, lep pozdrav!<stage type="mag"/>(nadaljevanje) Mestoma nisem bila prepričana ali
               sem na kakšnem prezgodnjem, predvolilnem soočanju ali na Kolegiju predsednika
               Državnega zbora pa sem se odločila, da bom najprej poslušala kaj imamo za povedati in
               se, potem na podlagi tega odzvala. Veste, ne premostljiva škoda za to državo je,
               zaradi drugega tira že narejena, zaradi tega, ker drugi tir še vedno ni zgrajen. Od
               konca 90-ih let dalje se peljejo številne študije, ki ste jih peljali tudi tisti, ki
               sedaj tukaj sedite v prejšnjih vladah. 52 milijonov evrov slovenskega
               davkoplačevalskega denarja je bilo porabljenega za te študije, da ne, na kakšen
               način, kako, zakaj, kdo itd… Govoriti o tem, da študije ne obstajajo, da ne poznamo
               različnih stališč, pristopov in predlogov vseh tistih, ki so imeli ambicije
               politične, strokovne in žal tudi interesne v tej državi za izgradnjo drugega tira je
               naivno in do državljank in državljanov izrazito poniževalno. Leve in desne vlade ste
               imele pretekle ambicije z drugim tirom pa sami veste zakaj ste prišli do te točke do
               katere ste prišli in zaključili zgodbo. Na mestu današnjega dela našega v Državnem
               zboru kjer se moramo samo odločati o proceduri obravnave odpirati takšno razpravo na
               ta način ni korektno. Ni korektno, zaradi vaših preteklih praks. Ni korektno tudi,
               zaradi tega, ker se o drugem tiru v času delovanja te Vlade pogovarjamo od samega
               začetka, od dni, ko še niti nismo vedeli kdo bodo stranke koalicije v tej Vladi. Ko
               se je pripravljal koalicijski sporazum se je prvič pojavila zgodba druga tira
               nadaljevala na zaslišanju ministra za infrastrukturo in ves čas do današnjega dneva z
               vsebinami, z argumenti takšne in drugačne narave, ki ste jih, oprostite, danes zgolj
               in samo ponovili niti ene nove stvari niste povedali. Sporočila, ki jih dajete
               neopravičeno mečejo krivdo na nekoga, ki ni nič kriv, ki je kriv samo zato, da želi
               končno aktivirati projekt, ki ga vi očitno niste bili zmožni v preteklih desetletij
               vodenja te države. Hvaležna sem vam za vsa opozorila, ki ste jih dali in so zelo
               pomembna. Hvaležna sem, da eksplicitno dva predstavnika poslanskih skupin, ki ne
               dajeta legitimnosti političnemu institutu KPK sedaj v tem primeru temu dajeta zelo
               pomembno težo in prav je tako. Prav je, da je KPK se oglasil in povedal in opozoril
               na kaj je treba biti previden. Na vse to je odgovor zapisan v predlogu zakona. Tukaj
               je moje naslednje obžalovanje. Eno uro <stage type="mag"/> (nadaljevanje) in pol se že pogovarjamo o vsebini zakona, ampak jaz
               sem prepričana, da je nihče od vas ni prebral, ker če bi jo, pol teh vprašanj na
               racionalni trezni osnovi sedajle ne bi postavljali, ker jih imate zapisane v predlogu
               zakona. / oglašanje iz dvorane/</p>
               <p>Danes ni mesto o tem, da bi razpravljali o odgovorih na vsebinske dileme. Prav je, da
               te vsebinske dileme ponovno odpremo, tako na odboru kot na plenarni seji in več kot
               očitna napoved tele današnje izkušnje je, da bomo to zelo intenzivno in aktivno
               delali, verjamem, da tudi preko medijev, preko pisem, ki jih bomo dobivali s strani
               različnih skupin in posameznikov. To je običajna dobrodošla demokracija. Ampak danes,
               lepo vas prosim in tudi vas predsednik, ne pozabimo, tukaj smo samo zato, da se
               odločimo ali bomo ta predlagani zakon obravnavali po nujnem postopku. Sama bom ta
               predlog Vlade podprla, iz dveh preprostih razlogov, ker je cilj tega zakona, da se
               čim hitreje izvede predpogoje za to, da bomo lahko počrpali nepovratna evropska
               sredstva zato, da bomo končno lahko začeli graditi drugi tir. To je razlog, zakaj
               podpora hitremu postopku in zakaj je ta potreben. Potreben je zaradi prepočasnosti
               vseh aktivnosti, ki so se zadnjih 20 let v zvezi s tem strateškim projektom države
               vodile, tudi na politični ravni. In hvala lepa tudi za opozorilo, ki smo ga slišali,
               vezano na pik kače. Veste, politična kača in različne velike propadle pretekle
               zgodbe, v katere so bile vpletene politične stranke in so ne samo slekle državo,
               ampak tudi naložile večletno, desetletno breme javnofinančno na državljanke in
               državljane, je tisto zardi katerega smo se tudi mi odločili, da pridemo in da z
               drugačnimi praksami pokažemo na kakšen način bomo vodili odgovorno, tudi v tem smislu
               to državo. In verjamem, da vas je kača pičila. SMC še ni in tukaj lahko tudi osebno
               zagotovim, da bom naredila vse kar je v moji moči in kar je v moči poslanske skupine
               SMC, da nas tudi ne bo.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-91-2017-03-13.sp35">

               <speaker>PREDSEDNIK DR. MILAN BRGLEZ:</speaker>

               <p>Besedo ima mag. Alenka Bratušek.</p>
            </sp>
            <sp xml:id="SDT7-KPDZ-redna-91-2017-03-13.sp36">

               <speaker>MAG. ALENKA BRATUŠEK (PS NP):</speaker>

               <p>Ja, saj po tem dramatičnem nastopu je kar malo težko nadaljevati. Bi pa kolegico samo
               opomnila, da nismo v njeni predavalnici, da nas podučuje in celo neupravičeno deli
               obtožbe kako smo prebrali in nismo prebrali stvari. Nismo njeni študentje in zato
               prosim, da se za to mizo pogovarjamo kot enakopravni in enakovredni partnerji, kar
               upam, da v parlamentu še vedno smo.</p>
               <p>O odgovornosti je govoril kolega Tanko. Gospod Brglez, jaz vas bom samo spomnila, ja,
               absolutno se je v preteklosti delalo narobe, ampak se spomnite svojih največjih
               predvolilnih obljub, kako bo vse drugače? Danes se zgodba ponavlja. <stage type="mag"/>(nadaljevanje) Enake politične napake delate kot so
               bile narejene v preteklosti, pa lahko moralizira kdorkoli želi iz Stranke modernega
               centra. Enake stvari. Kljub opozorilom, kljub opozorilom tiščite z glavo skozi zid.
               Jaz sem na začetku povedala, da za razliko od nekaterim ne nasprotujem zakonu, da
               celo mislim, da je potreben, ampak način sprejemanja je pa katastrofalen. To je vse.
               Zato sem brez celega tega uvoda, ki pa je bil potreben po intervenciji kolegice,
               želela vprašati državnega sekretarja od kdaj do kdaj je rok za prijavo na evropska
               sredstva. Terminsko, ker v Evropi se nič ne zgodi v 14 dneh. Me zanima od kdaj do
               kdaj je rok za prijavo za evropski denar? In najslabše kar se lahko zgodi, tukaj pa
               kolegu Jurši odgovarjam, ki pravi, da je še veliko časa za odgovore. Najslabše kar se
               lahko zgodi je, da danes potrdite nujni postopek, potem pa tako kot že nekajkrat v
               zadnjem času, koalicija malo klecne in zdrsne in zakon na koncu ne bo sprejet. To pa
               bo signal vsem, ki spremljajo kako bomo gradili drugi tir, od katerega je res Luka
               Koper odvisna in to bo nepopravljiv signal, da tega projekta ne bomo izpeljali. In
               glede na to kako se zdaj stvari odvijajo in glede na to kolikokrat je katera od
               koalicijskih ali pa dve koalicijski stranki skočila stran, ko je bil pretisk javnosti
               prevelik, se nam v tem primeru lahko zgodi nekaj podobnega. To pa bo fiasco na celi
               črti in zato opozorila. In ne dajmo projekt iz mize. Projekt je še kako potreben,
               ampak obravnavajmo ga z argumenti, poslušajmo tiste, ki imajo o konkretnih pripombah
               nekaj povedati, ne da jih tako z enim zamahom, bom rekel, damo stran in tako kot je
               rekla kolegica, mi smo tukaj zato, da delamo drugače. Naj mi pove kaj je tukaj
               drugače. To je slabše. To je slabše kot je bilo v preteklosti. Škoda. Res škoda, da
               pri milijardi evrov vrednem projektu tako neodgovorno, s takšno lahkoto želite
               izpeljati postopek v Državnem zboru. Tudi sama bi bila bistveno bolj vesela
               argumentirane razprave, vsebinske razprave. Sama se ne spuščam, namenoma, ker smo res
               tukaj zato, da govorimo o postopku, ampak stvar se zapleta do točke, da res zgodba
               pelje točno po poti TEŠ 6 pa če vam je to všeč ali vam ni všeč. Politična odgovornost
               je nekaj, finančna pa je nekaj drugega, o čemer je govoril kolega pred tem in tako
               velikih stvari se v Državnem zboru ne bi smelo sprejemati s takšno lahkoto in še ob
               toliko opozorilih. O mnenju KPK Vlada, državni sekretar, tudi koalicija ne reče nič.
               Tudi nekaj drugih velikih projektov smo imeli na mizi pa KPK ni izrazil veliko
               zaskrbljenosti glede možnosti korupcije. Tako da, če je to, če je to nova politika,
               ki sta jo dva predstavnika SMC omenjala prav, samo to je daleč od napredka. To je en
               velik korak nazaj na žalost. Tako da, jaz več kot še enkrat apelirati da resno
               razmislite, če je treba lahko naredimo tudi odmor, resen razmislek o tem ali je treba
               z glavo skozi zid pri tako pomembni stvari. Jaz vem, da drugega ne morem. Danes za to
               mizo imam glasov kolikor jih imam. Če se kolegice in kolegi v koaliciji strinjajo, da
               je postopek tak, ga boste pač izpeljali. Uro in pol traja razprava o samo tej točki.
               Dobro veste, da po navadi kolegij končamo zelo, zelo hitro, danes pa eno uro in pol
               samo o postopku sprejemanja zakona. Se <stage type="mag"/> (Nadaljevanje) pravi o vsebini po analogiji lahko na odboru govorimo
               več dni, če samo o postopku govorimo uro in pol in res, apeliram, razmislite, če je
               smiselno tako tiščati z glavo skozi zid.</p>
            </sp>
            <sp xml:id="SDT7-KPDZ-redna-91-2017-03-13.sp37">

               <speaker>PREDSEDNIK DR. MILAN BRGLEZ:</speaker>

               <p>Moja funkcija ni vezana na stranko, ampak sem predsednik Državnega zbora, torej
               predsednik vseh in vodim postopek. Dejstvo je dodatno, ki ga je treba, na katerega je
               treba absolutno opozoriti, da seveda, če ne bom slišal novih argumentov, bom tudi na
               tej točki prekinil razpravo ker je neproduktivna, ponavljanje argumentov in politično
               obračunavanje ni smisel kolegija, ampak odločitev o samem postopku. Še dva imam
               prijavljena, še dva sta prijavljena.</p>
               <p>Najprej gospod Jože Tanko.</p>
            </sp>
            <sp xml:id="SDT7-KPDZ-redna-91-2017-03-13.sp38">

               <speaker>JOŽE TANKO (PS SDS):</speaker>

               <p>Hvala lepa za besedo, gospod predsednik.</p>
               <p>Zdaj sicer ne vem kako gledate na te razprave. Iz tega vašega odgovora, ki ste ga,
               komentarja, ki ste ga dali v razpravi Alenke Bratušek mi je jasno, ampak rad bi vas
               opozoril, da argumentacija ali pa argumenti se morajo dogajati na vseh nivojih, tudi
               na Kolegiju Državnega zbora. In vsi tukaj, ki smo razpravljali glede postopka pri tem
               zakonu, smo zadeve argumentirali, zakaj nasprotujemo nujnemu postopku in katere
               stvari so odprte, tudi vsebinske, navsezadnje, ker na nekaj moraš razpravo opreti. Če
               bi glasovali samo o postopku oziroma se opredeljevali, lahko rečemo samo za ali
               proti, ampak saj smo v svojih stališčih povedali tudi razloge in pravzaprav noben
               razlog, ki je bil tukaj naveden, ni bilo nobenega odgovora in še zdaj ga ni, po uri
               in pol. Po uvodnih predstavitvah in kratki intervenciji generalne sekretarke Vlade
               takoj na uvodu se ni zgodilo nič.</p>
               <p>O.K., to kar smo povedali v razpravi, je pač naša dilema o tem, da se s tem zakonom
               preprečijo, tako kot je bilo povedano, težko popravljive posledice. Ta zakon, gospod
               predsednik, na osnovi razprav in nedrugačne argumentacije Vlade oziroma Vlada da ga
               ni zanikala, prinašajo težko popravljive posledice za državo. Ta zakon prinaša težko
               popravljive posledice za državo. Da je to velika verjetnost, se bo zgodilo, je
               povedala stroka zato, ker so razlike v projektih velike, da se bo to zgodilo, je
               povedala stroka tudi zato, ker je opozorila na to, da niso zajeti vsi stroški, da je
               projekt necelovit, in da ni zaprta finančna konstrukcija, KPK pa je povedala, da
               obstaja veliko tveganje za koruptivna ravnanja. Ne glede na to kaj si mislimo o KPK,
               eni ali drugi, opozorilo kogarkoli je pač potrebno vzeti resno. In jaz bi pričakoval
               od Vlade in tudi od tistih, ki tak postopek in ta zakon podpirajo, da pač to povedo
               na glas, da pri tem projektu vlade Mira Cerarja taka tveganja ne obstajajo. Ne
               spomnim se, gospod predsednik, da bi KPK za katerikoli zakon v dveh dneh izdala dve
               opozorili. Ga ni zakona v Državnem zboru, lahko vaše službe to preverite, ki bi dobil
               na mizo tako mnenje. Jaz ne rečem, da KPK ni zmotljiva, ne trdim tega, veliko stvari
               je predvsem v času, ko je bil senator na KPK, gospod Klemenčič, storila zavestno,
               načrtno narobe in ta predsednik, sedanji je na to tudi opozoril na seji Državnega
               zbora, se ni zgodilo nič. Naj vas spomnim, da je obtičal po nujnem postopku,
               zakonodajnem postopku tudi zakon glede sistemskih preiskav velikih projektov. Nanaša
               se ekskluzivno na TEŠ 6 in pa na bančno luknjo. Poglejte, potrdili ste <stage type="mag"/>(nadaljevanje) nujni postopek na vso silo
               in sedaj že skoraj dve leti se ta zakon se ne premakne niti toliko v postopku. Upam
               Simona, gospa Simona Kustec Lipicer, da se bodo vaši poslanci izkazali pri preiskavi
               koruptivnih ravnanj pri TEŠ 6 v preiskovalni komisiji, pri žilnih opornicah in tudi
               pri bankah, da bodo ugotovitve zagledale luč sveta in da se bo, potem tudi kaj
               zgodilo na osnovni teh preiskav.</p>
               <p>Kakorkoli pa moram ostro negirati bi rekel ta očitek, da zakona nismo prebrali. Morda
               ga poznamo bolj kot državni sekretar. Ker, če bi ga državni sekretar poznal in tudi
               poznal vse detajle tega zakona, potem bi danes po uri in pol kaj povedal ne pa, da je
               prišel za pol strani prebrati ekskluzivno v Državni zbor, ni pa nobenih drugih
               pojasnil in komentarjev.</p>
               <p>Še enkrat povem. Vse to, kar smo povedali so utemeljeni razlogi gospod predsednik.
               Utemeljeni razlogi, da se nujni postopek ne potrdi oziroma kar sem predlagal, da se
               odločanje o postopku preloži na eno izmed naslednjih sej kolegija. Te stvari, na
               katere opozarjamo je pred sprejemom zakona potrebno razčistiti in nekdo, tukaj mislim
               na Vlado, mora na to odgovoriti in za dejanjem oziroma za odgovorom tudi stati.</p>
               <p>Še ta očitek, da ste bili prej drugi ne vem kjerkoli. V SMC je najbrž kdo nekje iz
               časa LDS in je takrat podpiral avtocestni program pa je še kdo, ki je bil še kje
               drugje in je podpiral TEŠ, zraven SD, pa je zraven Desus. Pri vseh teh investicijah
               velikega pomena ste pač sodelovali več ali manj veliko časa kot aktivni oblikovalci
               na odločitev. Mi smo bili v glavnem v opoziciji in smo na mnoge stvari opozarjali
               tako, da bi bilo dobro če bi Simona po svojem naboru poslancev malo pobrskala in
               pogledala njihove zgodovino, da ne bi tako vehementno kazala s prstom na druge.
               Pričakujem pa, gospod predsednik, da se ta proces najprej da na glasovanje, ker
               vidim, da ni nobenega razloga, da se ta odločanja ne prestavi na eno izmed naslednjih
               sej. Vsaj na čas, ko bo začel državni sekretar govoriti tudi na Kolegiju Državnega
               zbora. Hvala lepa.</p>
            </sp>
            <sp xml:id="SDT7-KPDZ-redna-91-2017-03-13.sp39">

               <speaker>PREDSEDNIK DR. MILAN BRGLEZ:</speaker>

               <p>Besedo ima Luka Mesec.</p>
            </sp>
            <sp xml:id="SDT7-KPDZ-redna-91-2017-03-13.sp40">

               <speaker>LUKA MESEC (PS ZL):</speaker>

               <p>Hvala.</p>
               <p>V bistvu sem dolgo razmišljal po intervenciji Simone Kustec Lipicer, če bi se sploh
               še oglasil, ker vidim, da enostavno se ne slišimo, se ne poslušamo in da tisti, ki
               noče slišati te argumentirane razprave, ki smo jo podali ali pa opozorili o tem, da
               stojimo pred projektom za katerega si je Vlada namenila izdelati posebno podjetje, ki
               bo uporabilo to milijardo evrov se pravi ne bodo gradili Slovenske železnice
               infrastruktura, ki gradijo železniške tire, ampak bomo naredili posebno podjetje ne
               bo šlo preko običajne zakonodaje, ampak bomo naredili / nerazumljivo/ drugi tir in
               vse skupaj bo v tej ekstra legalni zbrki toliko distancirano, da bo lahko podjetje
               2TDK če vam dam eden ocvirek iz zakona gospa Simona Kustec Lipicer opravljalo
               investicije do pol milijona ali pa nakupe do pol milijona evrov brez kakršnegakoli
               posvetovanja z Vlado kaj šele pristanka pomeni ne spet ne bo nihče kriv, potem ko
               bomo čez pet let imeli tukaj preiskovalno komisijo. Vi pravite, mi smo drugačni, mi
               bomo delali vse bolje kot so prej. V treh letih če ste kaj dokazali ste to, da niste.
               To, da sedaj uporabljate sedaj <stage type="mag"/>(nadaljevanje) prostor zato, da v kamero pač izvedete nek zares
               predvolilni nastop, pač to vam ne bo pomagalo, ker ravno s takimi projekti, kot ga
               boste zdaj izpeljali, z glavo skozi zid, mimo kakršnekoli javne razprave, pač
               izpeljati projekt težak milijardo evrov, to se pač ne more dobro končati. In mogoče
               še malo reality checka za konec o drugačnosti te Vlade. Zdaj števec kršitev
               Resolucije o normativni dejavnosti, ki ga lahko dosežete na internetu, na Googlu,
               pravi, da je zdajšnja Vlada resolucijo kršila v 59 % vseh predpisov Ministrstva za
               infrastrukturo, se pravi resorno ministrstvo, v tem primeru pa v 63 % vseh predpisov.
               Toliko o drugačnosti. Ampak saj pravim, nima pa očitno smisla nadaljevati neke
               argumentirane razprave o postopku, ker nekateri molčijo ampak ne vem več kaj je bolj
               iskreno.</p>
            </sp>
            <sp xml:id="SDT7-KPDZ-redna-91-2017-03-13.sp41">

               <speaker>PREDSEDNIK DR. MILAN BRGLEZ:</speaker>

               <p>Besedo ima mag. Alenka Bratušek.</p>
            </sp>
            <sp xml:id="SDT7-KPDZ-redna-91-2017-03-13.sp42">

               <speaker>MAG. ALENKA BRATUŠEK (PS ZL):</speaker>

               <p>Jaz bi lepo prosila državnega sekretarja, če lahko vsaj ne to eno zelo preprosto
               vprašanje odgovori – od kdaj do kdaj je rok za prijavo na evropski razpis, ker je to
               kakorkoli eden od vaših ključnih argumentov, da je nujni postopek potreben. Tako da
               vsaj ta en zelo, zelo kratek odgovor bi od državnega sekretarja, ki je danes z nami.
               Verjetno s tem razlogom, da nas prepriča, da je nujni postopek potreben, bi rada
               dobila…</p>
            </sp>
            <sp xml:id="SDT7-KPDZ-redna-91-2017-03-13.sp43">

               <speaker>PREDSEDNIK DR. MILAN BRGLEZ:</speaker>

               <p>Besedo ima generalna sekretarka Vlade, mag. Lilijana Kozlovič.</p>
            </sp>
            <sp xml:id="SDT7-KPDZ-redna-91-2017-03-13.sp44">

               <speaker>MAG. LILIJANA KOZLOVIČ:</speaker>

               <p>Hvala.</p>
               <p>Rada bi samo odgovorila na to vprašanje mag. Alenke Bratušek. V dopisu obrazložitvi
               nujnosti, razlogu za nujni postopek je navedeno, da je ta razpis v teku od 8. 2. do
               14. 7.</p>
               <p>Hvala.</p>
            </sp>
            <sp xml:id="SDT7-KPDZ-redna-91-2017-03-13.sp45">

               <speaker>PREDSEDNIK DR. MILAN BRGLEZ:</speaker>

               <p>Najprej bom povedal, da od tega trenutka naprej Poslansko skupino Desus predstavlja
               podpredsednik Državnega zbora, gospod Primož Hainz.</p>
               <p>Besedo ima mag. Alenka Bratušek.</p>
            </sp>
            <sp xml:id="SDT7-KPDZ-redna-91-2017-03-13.sp46">

               <speaker>MAG. ALENKA BRATUŠEK (PS NP):</speaker>

               <p>To pomeni torej, da je še 3 mesece časa do prijave za razpis in še ta argument, bom
               rekla, vam pade iz rok, da mora biti zakon sprejet na aprilski seji. Torej vas
               resnično prosim za razmislek o hitenju. Dodala besedico nepotrebnem, da ne uporabim
               kaj drugega. Če drži to, kar ste zapisali in zdaj na mojo željo, hvala, še enkrat
               povedali. 14. 7., če sem si prav zapomnila, nimate več argumentov za nujni postopek v
               rokah. Nimate. Imamo še majsko, junijsko in mimogrede, lahko tudi kakšno izredno sejo
               in ta zakon sprejmimo po normalnem rednem postopku, da bomo lahko slišali argumente.
               Že desetič povem, nisem, nisem nasprotnica tega, da se zakon sprejme, sem pa velika
               nasprotnica tega, da ga sprejemate na takšen način in silite, silite točno, točno
               silite po poti TEŠ 6. Potem se boste pa čez leto, dve čudili kako se je to lahko
               zgodilo, tako kot se zdaj dogaja na večih preiskovalnih komisijah. Ni. Argumentov
               preprosto ni. Pač ok, edini argument, ki ga imate, je argument moči. To je edini,
               edini argument.</p>
            </sp>
            <sp xml:id="SDT7-KPDZ-redna-91-2017-03-13.sp47">

               <speaker>PREDSEDNIK DR. MILAN BRGLEZ:</speaker>

               <p>Razpravo zaključujem, prehajamo na glasovanje.</p>
               <p>Na glasovanje dajem naslednji sklep: Predlog Zakona o izgradnji, upravljanju in
               gospodarjenju z drugim tirom železniške proge Divača-Koper, se obravnava po nujnem
               postopku.</p>
               <p>Kdo je za? (Desus, SD, SMC.) Kdo je proti? (SDS, Nova Slovenija, Združena levica in
               Nepovezani.)</p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – PREDLOG ZA OBRAVNAVO PREDLOGOV ZAKONOV PO
                  SKRAJŠANJEM POSTOPKU.</title>
               </p>
               <p>Razpravljali in odločali bomo o treh predlogih za obravnavo predloga zakona po
               skrajšanem postopku. Najprej o tem, da se po skrajšanem postopku obravnava Predlog
               zakona o spremembah in dopolnitvah Stanovanjskega zakona. <stage type="mag"/>(nadaljevanje) Želi besedo predstavnica Vlade, generalna
               sekretarka Vlade, mag. Lilijana Kozlovič? Prosim.</p>
            </sp>
            <sp xml:id="SDT7-KPDZ-redna-91-2017-03-13.sp48">

               <speaker>MAG. LILIJANA KOZLOVIČ:</speaker>

               <p>Hvala za besedo.</p>
               <p>Torej predlog za obravnavo po skrajšanem postopku je iz razloga, ker gre za spremembe
               in dopolnitve zakona v zvezi z odločbo Ustavnega sodišča, in s predlogom se odpravlja
               ugotovljena protiustavnost, izenačujejo upravičence do subvencij v neprofitnih in
               tržnih stanovanjih, odpravljajo se težave in nejasnosti, ki so se pokazale pri
               izvajanju obstoječega zakona v praksi na področju najemnin, povečuje se tudi obseg
               zadolževanja javnih stanovanjskih skladov, ki bo spodbujal graditev javnih najemnih
               stanovanj.</p>
               <p>Hvala.</p>
            </sp>
            <sp xml:id="SDT7-KPDZ-redna-91-2017-03-13.sp49">

               <speaker>PREDSEDNIK DR. MILAN BRGLEZ:</speaker>

               <p>Odpiram razpravo. Želi kdo besedo? Nihče. Potem razpravo zaključujem in prehajamo na
               glasovanje. Na glasovanje dajem naslednji sklep: Predlog zakona o spremembah in
               dopolnitvah Stanovanjskega zakona se obravnava po skrajšanem postopku.</p>
               <p>Kdo je za? (DeSUS, SD, SMC, Združena levica in narodnosti.) Je kdo proti?
               (Nihče.)</p>
               <p>Ugotavljam, da je sklep sprejet.</p>
               <p>Prehajam na <title>OBRAVNAVO PREDLOGA, DA SE PO SKRAJŠANEM POSTOPKU OBRAVNAVA PREDLOG
                  ZAKONA O DOPOLNITVI ZAKONA O OMEJEVANJU UPORABE TOBAČNIH IN POVEZANIH
                  IZDELKOV</title>. Želi besedo predstavnica predlagatelja, dr. Simona Kustec Lipicer?
               Prosim.</p>
            </sp>
            <sp xml:id="SDT7-KPDZ-redna-91-2017-03-13.sp50">

               <speaker>DR. SIMONA KUSTEC LIPICER (PS SMC):</speaker>

               <p>Najlepša hvala, predsednik.</p>
               <p>Z novelo se v besedilu veljavnega zakona doda en nov člen, ki uvaja izjemo glede
               določb 39. člena veljavnega zakona. S to predlagano spremembo se omogoča kajenje v
               zaprtih javnih prostorih, ki so namenjeni dejavnostim na področju kulture, in sicer s
               pomočjo zeliščnih izdelkov za kajenje, če je seveda kajenje del predstave s področja
               scenskih umetnosti. Tukaj bi želela posebej izpostaviti, da novela nikakor ne odstopa
               o načel, ki so bila upoštevana ob pripravi veljavnega zakona, da predlagana sprememba
               oziroma izjema nikakor ne krni prepovedi, ki ima z omejevanjem reklamiranja tobaka in
               tobačnih izdelkov cilj, da se omejuje zasvojenost in da umetniška dela niso namenjena
               promociji kajenja, ampak obliki umetniškega izražanja, ki je sedaj z obstoječo
               veljavno zakonodajo povsem onemogočena.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-91-2017-03-13.sp51">

               <speaker>PREDSEDNIK DR. MILAN BRGLEZ:</speaker>

               <p>Odpiram razpravo. Želi kdo besedo? Ni… Besedo ima gospod Jože Tanko.</p>
            </sp>
            <sp xml:id="SDT7-KPDZ-redna-91-2017-03-13.sp52">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Zdaj očitno bomo vsak mesec dobili na mizo en poslanski zakon. Za prejšnjič smo
               potrjevali Zakon o omejevanju porabe alkohola, ki ga je predlagal Jani Möderndorfer,
               in rešitev v tistem zakonu ni skladna z naslovom zakona. In danes imamo predlog na
               mizi drugega poslanca SMC kot prvopodpisanega, ki tudi predlaga rešitev, ki ni
               skladna z naslovom zakona. Zdaj tukaj ne gre za omejevanje uporabe tobačnih in
               povezanih izdelkov, ampak gre za razširjanje uporabe tobačnih in povezanih izdelkov,
               tudi na področje, ki je bilo do zdaj to onemogočeno oziroma prepovedano, podobno kot
               pri tistem zakonu, kar zadeva omejevanje uporabe alkohola.</p>
               <p>Skratka, ne vem no, zdaj take stvari bi se bilo treba nekako drugače lotiti in očitno
               prihaja čas posebnih rešitev za posamezne skupine, ki se jim pač poskuša nekako
               približati in dobiti njihovo podporo. Skratka, ne vem, Vlada bi se teh projektov,
               predvsem pa koalicija, ki bere vladna mnenja, o opozicijskih zakonih lotila tega bolj
               sistemsko. Taki parcialni ukrepi so nesistemski in vam predlagam, gospa Simona Kustec
               Lipicer, da svoje poslance opozorite, da so pri citiranju raznih mnenj Vlade glede
               celovitosti, sistemskosti in podobnih reči bolj previdni, zato ker sami počnete točno
               to, predlagate zakone, ki so neceloviti, nesistemski itd., itd.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-91-2017-03-13.sp53">

               <speaker>PREDSEDNIK DR. MILAN BRGLEZ:</speaker>

               <p>Besedo ima dr. Simona Kustec Lipicer.<stage type="mag"/>
               </p>
            </sp>
            <sp xml:id="SDT7-KPDZ-redna-91-2017-03-13.sp54">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa, predsednik.</p>
               <p>Bolj kot replika, verjamem, da bo potem to tudi na odboru še vsebinsko zelo natančno
               pojasnjeno, je pa dejstvo, da ko smo spreminjali sistemsko celoten ta zakon, da smo
               prezrli to ureditev oziroma to izjemo, ki pa ni izjema, ki bi bila kakorkoli
               neposredno povezana s tobačnimi izdelki ampak z zeliščnim nadomestkom in pač
               predstavlja en sestavni del umetniškega izražanja in na to so nas potem, ko je zakon
               zaživel v praksi, opozorili umetniški krogi in to je odziv na to in ja, se strinjam,
               popravljamo napako, na katero sami nismo bili dovolj pozorni in ki, kot rečeno, nima
               nikakršne neposredne povezave s promocijo in pa uporabo tobačnih izdelkov ampak samo
               zaščito in pa promocijo kulture in pa umetniškega izražanja.</p>
            </sp>
            <sp xml:id="SDT7-KPDZ-redna-91-2017-03-13.sp55">

               <speaker>PREDSEDNIK DR. MILAN BRGLEZ:</speaker>

               <p>Gospod Jože Tanko.</p>
            </sp>
            <sp xml:id="SDT7-KPDZ-redna-91-2017-03-13.sp56">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Torej, zdaj bo sistemsko urejeno končno to. Ni mi jasno kako ste mogli to spregledat
               in kljub temu govoriti, da je tisti zakon bil sistemski.</p>
            </sp>
            <sp xml:id="SDT7-KPDZ-redna-91-2017-03-13.sp57">

               <speaker>PREDSEDNIK DR. MILAN BRGLEZ:</speaker>

               <p>V vsakem sistemu se dogajajo napake. Zaključujem razpravo. In prehajamo na
               glasovanje. Na glasovanje dajem naslednji sklep: Predlog zakona o dopolnitvi zakona o
               omejevanju uporabe tobačnih in povezanih izdelkov se obravnava po skrajšanem
               postopku.</p>
               <p>Kdo je za? (Desus, SD, SMC in Narodnosti.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Prehajam na obravnavo predloga, da se po skrajšanem postopku obravnava Predlog zakona
               o spremembah in dopolnitvah Zakona o podpornem okolju za podjetništvo. Želi besedo
               predstavnica Vlade, generalna sekretarka Vlade, mag. Lilijana Kozlovič? Prosim.</p>
            </sp>
            <sp xml:id="SDT7-KPDZ-redna-91-2017-03-13.sp58">

               <speaker>MAG. LILIJANA KOZLOVIČ:</speaker>

               <p>Hvala za besedo. </p>
               <p>V tem primeru gre za manj zahtevne spremembe in dopolnitve zakona, v njem se pa tri
               bistvene izboljšave uvajajo v samem podpornem okolju. Prvič, gre za zagotovitev večje
               stabilnosti in kvalitete celovitih podpornih storitev z ureditvijo pravne podlage za
               izbor projektov s področja podpornih storitev za podjetniško in inovativno okolje.
               Druga taka izboljšava za Javni sklad Republike Slovenije za podjetništvo, kot nosilca
               finančnega okolja se uvajajo določila, ki se nanašajo na izdajanje poroštev in
               kapitalske naložbe v druge pravne osebe. In v zadnjem delu, poenostavlja se postopek
               dodeljevanja sredstev z ureditvijo javnega poziva.</p>
               <p>Hvala.</p>
            </sp>
            <sp xml:id="SDT7-KPDZ-redna-91-2017-03-13.sp59">

               <speaker>PREDSEDNIK DR. MILAN BRGLEZ:</speaker>

               <p>Odpiram razpravo. Gospod Jože Tanko.</p>
            </sp>
            <sp xml:id="SDT7-KPDZ-redna-91-2017-03-13.sp60">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Zdaj, tu, ko imate v uvodu obrazložen postopek, ste zapisali, da to kar ste povedali,
               da gre za manj zahtevne spremembe, ki prinašajo bistvene izboljšave. Zdaj mi pa
               razložite kako gre to skupaj. Mislim, ta postopek, tega jaz ne razumem.</p>
               <p>Hvala lepa.</p>
            </sp>
            <sp xml:id="SDT7-KPDZ-redna-91-2017-03-13.sp61">

               <speaker>PREDSEDNIK DR. MILAN BRGLEZ:</speaker>

               <p>Besedo ima generalna sekretarka Vlade, mag. Lilijana Kozlovič.</p>
            </sp>
            <sp xml:id="SDT7-KPDZ-redna-91-2017-03-13.sp62">

               <speaker>MAG. LILIJANA KOZLOVIČ:</speaker>

               <p>Torej, da se s preprostimi rešitvami da tudi zelo izboljšati podporno okolje za
               podjetništvo.</p>
               <p>Hvala.</p>
            </sp>
            <sp xml:id="SDT7-KPDZ-redna-91-2017-03-13.sp63">

               <speaker>PREDSEDNIK DR. MILAN BRGLEZ:</speaker>

               <p>Zaključujem razpravo in prehajamo na glasovanje. Na glasovanje dajem naslednji sklep:
               Predlog zakona o spremembah in dopolnitvah Zakona o podpornem okolju za podjetništvo
               se obravnava po skrajšanem postopku. Kdo je za? (Desus, SD, SMC in Narodnosti.) Je
               kdo proti? (Nihče.)</p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – TO JE NA DOGOVOR O PRIPRAVI SKLICA 29.
                  SEJE DRŽAVNEGA ZBORA, KI SE BO PRIČELA 20. APRILA 2017.</title> Novo gradivo k tej
               točki ste prejeli z dopisom včeraj, 12. 4. 2017.</p>
               <p>Glede na odločitev kolegija iz prve točke ugotavljam, da se na sklic 29. seje uvrsti
               Predlog zakona o izgradnji, upravljanju in gospodarjenju z drugim tirom železniške
               proge Divača-Koper, za katerega je kolegij odločil, da se obravnava po nujnem
               postopku. Obveščam vas še o sledečem. Na sklic aprilske seje zbora se uvrsti tudi
               predlog odloka o okviru za pripravo proračuna sektorja država za obdobje 2018-2022, v
               letu 2017, saj je <stage type="mag"/> (nadaljevanje)
               Odbor za finance in monetarno politiko včeraj opravil njegovo obravnavo. Aprilska
               seja Državnega zbora se bo tokrat izjemoma pričela v četrtek, 20. aprila ob 10. uri
               in ne ob 12. uri, kot je to predvideno v terminskem programu za mesec april. 1. točka
               dnevnega red, to so vprašanja poslank in poslancev, pa bo na vrsti v ponedeljek, 24.
               aprila 2017 ob 12.uri. Odpiram razpravo. želi kdo besedo? Nihče. Potem razpravo
               zaključujem in bom v skladu z dogovorom in tem kar sem pač povedal, pripravil sklic
               29. seje Državnega zbora.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA – NA TERMINSKI PROGRAM DELA DRŽAVNEGA ZBORA
                  ZA MAJ 2017</title> . Novo gradivo k tej točki ste prejeli z dopisom včeraj, 12. 4.
               2017. Glede na odločitve kolegija iz 2. točke ugotavljam, da je bil sprejet predlog,
               da se po skrajšanem postopku obravnavajo: Predlog zakona o spremembah in dopolnitvah
               Stanovanjskega zakona, Predlog zakona o dopolnitvi Zakona o omejevanju uporabe
               tobačnih in povezanih izdelkov ter Predlog zakona o spremembah in dopolnitvah Zakona
               o podpornem okolju za podjetništvo, zato ostanejo na terminskem programu za maj
               2017.</p>
               <p>Odpiram razpravo. Želi kdo besedo?</p>
               <p>Mag. Alenka Bratušek.</p>
            </sp>
            <sp xml:id="SDT7-KPDZ-redna-91-2017-03-13.sp64">

               <speaker>MAG. ALENKA BRATUŠEK (PS NP):</speaker>

               <p>Jaz imam eno zelo preprosto vprašanje. 24. februarja smo v postopek v Državnem zboru
               vložili Zakon o uravnoteženju javnih financ, ki bo uredil izplačilo regresa za vse
               upokojence, temu priložili deset poslanskih podpisov za zahtevo za splošno razpravo
               in do danes tako rekoč po dveh mesecih ne vem kaj se s tem zakonom dogaja, zato
               spoštovani predsednik sprašujem: Kdaj lahko pričakujem splošno razpravo, tako kot smo
               jo poslanci skladno s Poslovnikom zahtevali?</p>
               <p>Bi lahko vprašala to že pri aprilskem dnevnem redu, sem pustila za majskega, ampak
               zdaj bi rada pa zelo jasen in ekspliciten odgovor: Ali na majski seji lahko
               pričakujem splošno razpravo skladno s Poslovnikom?</p>
            </sp>
            <sp xml:id="SDT7-KPDZ-redna-91-2017-03-13.sp65">

               <speaker>PREDSEDNIK DR. MILAN BRGLEZ:</speaker>

               <p>Vse to je odvisno od tega kaj se bo zgodilo v vrstnem redu. Najprej, tukaj imam
               pripombe, ki so bile sicer že pripravljene za april, ker bi lahko že takrat vprašali,
               tako Zakon o spremembah in dopolnitvah Zakona o uravnoteženju javnih financ, torej ki
               ste ga vložili kot tudi predlog zakona o spremembah in dopolnitvah Zakona o
               nacionalni stanovanjski varčevalni shemi in subvencijam mladim družinam za prvo
               reševanje stanovanjskega vprašanja, ki ga je vložila Nova Slovenija oziroma
               prvopodpisana gospa Iva Dimic. Ker urejajo, mislim nista uvrščena gor, ker urejata
               isto družbeno razmerje kot Predlog zakona o spremembi Zakona o uravnoteženju javnih
               financ. Najprej mora v skladu s 117. členom Poslovnika Državni zbor opraviti ta Čušev
               zakon. Ta zadržuje zadevo. Tako mislim, da razumem celotno zadevo in je to tista
               osnovna stvar, ki jo je treba glede tega povedati, v bistvu zadržuje v vrsti. Potem
               pa je še dodatna komplikacija ZIPRS. In če bo Vlada hotela ZIPRS speljati tako,
               seveda obeta v tem primeru hibrid, tako da... Ampak je odvisno od odločitve matičnega
               delovnega telesa. To je, postopkovno tisto kar lahko s tem pozicije pač povem glede
               na to kakšna je praksa v parlamentu in glede na to kaj pravi naš Poslovnik.</p>
               <p>Mag. Alenka Bratušek.</p>
            </sp>
            <sp xml:id="SDT7-KPDZ-redna-91-2017-03-13.sp66">

               <speaker>MAG. ALENKA BRATUŠEK (PS NP):</speaker>

               <p>Ja. samo še glede splošne razprave me zanima, ker en tak primer na enem odboru za
               finance smo že imeli in takrat je bil argument predsednice odbora, da je kolegij
               odločil tako. Jaz mislim, da je nedopustno, da se splošna razprava skladno s
               Poslovnikom ne opravi. Potem pa vi, koalicija, delajte hibrid tako ali drugače. Deset
               podpisov zahteva Poslovnik, 10 podpisov je bilo priloženih, tako da jaz pričakujem,
               da bo splošna razprava o tem zakonu opravljena. Ne vem kako lahko nekdo kar tako
               povozi mimo Poslovnika <stage type="mag"/>(nadaljevanje)
               voljo poslank oziroma poslancev. Če namigujete na to. Nisem natančno razumela iz
               vašega odgovora ali namigujete na to, da splošne razprave o tem zakonu ne bo?</p>
            </sp>
            <sp xml:id="SDT7-KPDZ-redna-91-2017-03-13.sp67">

               <speaker>PREDSEDNIK DR. MILAN BRGLEZ:</speaker>

               <p>Ja v tem primeru je teoretično možno, da je ne bo. Zahteva za splošno razpravo v
               primeru, da na odboru izglasujejo hibrid, potem ni več možna. To je v skladu s
               parlamentarno prakso in imamo številne tovrstne primere in vedno v bistvu taka
               vprašanja ampak žal jaz tukaj ne morem narediti nič. Jaz samo pojasnjujem kaj se
               obeta glede na tisto kakšne so poslovniške možnosti. Lahko pa tudi tega ne bi
               povedal, pa mogoče tudi teh zadev potem ne imel ampak mislim, da je važno, da sem
               transparenten in povem. Imeli smo že take primere že v tem mandatu, tudi v prejšnjih
               mandatih, tako da tukaj nekaj nenavadnega ni, je pa žal to ena možnost, ki jo pač
               Poslovnik omogoča in dokler je Poslovnik takšen kot je in je parlamentarna praksa
               takšna kot je, jo mislim brez spremembe Poslovnika ne bomo spreminjali.</p>
               <p>Mag. Alenka Bratušek, čeprav je potem Luka Mesec zahteval besedo, ampak vem, da sva v
               dialogu tega vprašanja, pa da najprej okoli tega opraviva.</p>
            </sp>
            <sp xml:id="SDT7-KPDZ-redna-91-2017-03-13.sp68">

               <speaker>MAG. ALENKA BRATUŠEK (PS NP):</speaker>

               <p>Ja, gospod predsednik, pri prejšnji točki ste nas vi in kolegice iz SMC prepričevali
               kako je s SMC v tej državi vse drugače. Parlamentarna praksa se seveda da spremeniti.
               Pred tem ste rekel, žal Poslovnik omogoča. Ne pa določa. Poslovnik daje možnost in
               koalicijski poslanci bodo to izglasovali. Tako da, če bi imeli voljo in željo res
               narediti določene spremembe, je to absolutno tudi s tem poslovnikom možno. Sama pa še
               enkrat ocenjujem, da je nedopustno, da se kar tako povozi volja poslank in poslancev
               po splošni razpravi k nekemu zakonu. Mislim, da je tudi prav, da omenimo še enkrat na
               kaj se ta zakon o katerem jaz govorim nanaša, to je na izplačilo regresa, polnega
               regresa vsem upokojencem. Vladni zakon tega ne predvideva. Še vedno zahteva oziroma
               pričakuje v letu 2017 določene varčevalne ukrepe. Tudi pri upokojencih in ravno zato,
               da bi se o tem na boljši roki ravni pogovorili, smo predložili zahtevo za splošno
               razpravo, ki pa jo boste očitno po vaših besedah skladno s Poslovnikom onemogočili.
               Ampak še enkrat, to ni nujno, to je pot, ki jo izbere koalicija, da ne bo dvoma. Ker
               ste rekel žal Poslovnik, Poslovnik daje možnost, ne zahteva pa, da se to naredi tako.
               In še enkrat, dva meseca je ta naš predlog v proceduri. Danes smo govorili o zakonu,
               ki je v Državni zbor prišel pred desetimi dnevi pa bo že konec, bo še pred koncem
               aprila končal pot, mi pa dva meseca čakamo v vrsti, pa pač ne pridemo do tja oziroma
               do splošne razprave in če sem zdaj prav razumela tudi ne bomo.</p>
            </sp>
            <sp xml:id="SDT7-KPDZ-redna-91-2017-03-13.sp69">

               <speaker>PREDSEDNIK DR. MILAN BRGLEZ:</speaker>

               <p>Bom pustil, da boste imeli zadnjo besedo. Besedo ima Luka Mesec.</p>
            </sp>
            <sp xml:id="SDT7-KPDZ-redna-91-2017-03-13.sp70">

               <speaker>LUKA MESEC (PS ZL):</speaker>

               <p>Jaz seveda predlagam, da se na program uvrsti sklep o priznanju Palestine. Zdaj že
               dve leti in pol je minilo od sklepa Odbora za zunanjo politiko, ki je naložil Vladi
               priznanje Palestine zato je glasovala tudi koalicija, ampak ker se ta odločitev od
               Državnega zbora ni spoštovala, smo v Združeni levici vložili sklep o priznanju
               Palestine, zdaj pa še vedno čakamo, že dve leti, na to, da se v skladu z osnovnimi
               demokratičnimi standardi predlog uvrsti na terminski načrt in s tem omogoči, da se
               Državni zbor odloča, vsaj odloča o tem ali bo Slovenija priznala Palestino ali ne.
               Tako da prosim…/ prekinitev s strani predsednika/</p>
            </sp>
            <sp xml:id="SDT7-KPDZ-redna-91-2017-03-13.sp71">

               <speaker>PREDSEDNIK DR. MILAN BRGLEZ:</speaker>

               <p>Še kakšna razprava? Ker bomo oziroma še kakšna zahteva? Ne, potem o tem moramo
               glasovati.</p>
               <p>Torej odločamo o predlogu Poslanske skupine Združena levica, da se terminski program
               za maj vključi še predlog sklepa o priznanju Palestine, palestinskih ozemelj kot
               neodvisne in suverene države.</p>
               <p>Kdo je za? (Nova Slovenija, Združena levica in Nepovezani.) Kdo je proti?
               (Nihče.)</p>
               <p>Ugotavljam, da sklep ni sprejet.<stage type="mag"/>(nadaljevanje)Prehajamo na sprejem naslednjega sklepa oziroma odločanje
               o naslednjem sklepu: Sprejme se terminski program Državnega zbora za maj 2017.</p>
               <p>Kdo je za? (DeSUS, SD, SMC in Narodnosti.) Je kdo Proti? (Združena levica.)</p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA – OKVIRNI TERMINSKI PROGRAM DELA DRŽAVNEGA
                  ZBORA ZA JUNIJ 2017.</title> Odpiram razpravo. Želi kdo besedo? Luka Mesec.</p>
            </sp>
            <sp xml:id="SDT7-KPDZ-redna-91-2017-03-13.sp72">

               <speaker>LUKA MESEC (PS ZL):</speaker>

               <p>Ja, ponavljam…</p>
            </sp>
            <sp xml:id="SDT7-KPDZ-redna-91-2017-03-13.sp73">

               <speaker>PREDSEDNIK DR. MILAN BRGLEZ:</speaker>

               <p>Prav.</p>
            </sp>
            <sp xml:id="SDT7-KPDZ-redna-91-2017-03-13.sp74">

               <speaker>LUKA MESEC (PS ZL):</speaker>

               <p>Uvrstitev Palestine, pa prosim Vlado za opredelitev.</p>
            </sp>
            <sp xml:id="SDT7-KPDZ-redna-91-2017-03-13.sp75">

               <speaker>PREDSEDNIK DR. MILAN BRGLEZ:</speaker>

               <p>Želi še kdo besedo?</p>
               <p>Potem dajem na glasovanje naslednji sklep… / oglašanje iz dvorane/ Kako? A želi Vlada
               besedo? Potem ima besedo mag. Lilijana Kozlovič.</p>
            </sp>
            <sp xml:id="SDT7-KPDZ-redna-91-2017-03-13.sp76">

               <speaker>MAG. LILIJANA KOZLOVIČ:</speaker>

               <p>Torej v Državnem zboru je bila odločitev na Odboru za zunanjo politiko, da se glede
               tega vprašanja povabi kneset, da se tudi izjavijo, tako da bomo sledili tudi
               temu.</p>
               <p>Hvala.</p>
            </sp>
            <sp xml:id="SDT7-KPDZ-redna-91-2017-03-13.sp77">

               <speaker>PREDSEDNIK DR. MILAN BRGLEZ:</speaker>

               <p>Luka Mesec.</p>
            </sp>
            <sp xml:id="SDT7-KPDZ-redna-91-2017-03-13.sp78">

               <speaker>LUKA MESEC (PS ZL):</speaker>

               <p>Ja, kneset je bil že tu.</p>
            </sp>
            <sp xml:id="SDT7-KPDZ-redna-91-2017-03-13.sp79">

               <speaker>PREDSEDNIK DR. MILAN BRGLEZ:</speaker>

               <p>Ni več prijavljenih. / oglašanje iz dvorane/ No, še marsikaj drugega se glede
               tovrstnih zadev dogaja, veste, ampak to ni ravno za javno objavljanje vseh tovrstnih
               zadev. Marsikaj se v zunanji politiki dogaja diplomatsko, ampak neodvisno od tega,
               moramo pa javno tukaj to zadevo konstantno glasovati, kar je tudi fenomen za sebe,
               običajno ste bili zadovoljni z vsaj enim terminskim, tokrat zahtevate dva terminska,
               ampak neodvisno od tega postopek oziroma predlog je bil veljavno dan, zatorej najprej
               odločamo o predlogu Poslanske skupine Združena levica, da se v okvirni terminski
               program za junij vključi še predlog sklepa o priznanju Palestine, palestinskih
               ozemelj kot neodvisne in suverene države.</p>
               <p>Kdo je za? (Nova Slovenija, Združena levica in Nepovezani) Je kdo proti? (Nihče.)</p>
               <p>Ugotavljam, da predlog ni sprejet.</p>
               <p>Na glasovanje dajem še naslednji sklep: Sprejme se okvirni terminski program dela
               Državnega zbora za junij 2017.</p>
               <p>Kdo je za? (DeSUS, SD, SMC in Narodnosti) Je kdo proti? (Nihče.)</p>
               <p>Ugotavljam, da je program sprejet. </p>
               <p>S tem zaključujem to točko dnevnega reda.</p>
               <p>Prehajamo na <title>6. TOČKO DNEVNEGA REDA – PREDLOG SKLEPA O SPREMEMBAH SKLEPA O
                  DOLOČITVI ŠTEVILA MEST POSLANSKIH SKUPIN V DELOVNIH TELESIH DRŽAVNEGA ZBORA IN
                  DOLOČITVI POSLANSKIH SKUPIN, KI JIM PRIPADAJO MESTA PREDSEDNIKOV IN
                  PODPREDSEDNIKOV DELOVNIH TELES DRŽAVNEGA ZBORA.</title> Predlog sklepa, ki je
               pripravljen na podlagi dogovorov med poslanskimi skupinami oziroma dopisov Poslanske
               skupine Stranke modernega centra in Poslanske skupine Demokratične stranke
               upokojencev Slovenije z dne 22. 3. 2017, dopisa Poslanske skupine Demokratke stranke
               upokojencev Slovenije z dne 23. 3. 2017, dopisa Poslanske skupine Združena levica z
               dne 29. 3. 2017, dopisa Poslanske skupine Nepovezanih poslancev z dne 30. 3. 2017 ter
               dopisa Poslanske skupine Slovenske demokratske stranke z dne 4. 4. 2017, ste prejeli
               s sklicem seje.</p>
               <p>Odpiram razpravo. Želi kdo besedo? Nihče. Ker ne želi nihče razpravljati, razpravo
               zaključujem in prehajamo na glasovanje. Odločamo o predlogu sklepa o spremembah
               sklepa o določitvi števila mest poslanskih skupin v delovnih telesih Državnega zbora
               in o določitvi poslanskih skupin, ki jim pripadajo mesta predsednikov in
               podpredsednikov delovnih teles Državnega zbora.</p>
               <p>Kdo je za? (Soglasno vsi.)</p>
               <p>Ugotavljam, da je sklep sprejet.</p>
               <p>V skladu s sprejetimi spremembami bo pripravljen predlog sklepa o katerem bo zbor
               odločal na aprilski seji v okviru točke Mandatno-volilne zadeve in v katerega bodo
               vključene vse spremembe na podpredsedniških mestih delovnih teles.</p>
               <p>S tem zaključujem to točko dnevnega reda.</p>
               <p>Prehajamo na <title>ZADNJO TOČKO DNEVNEGA REDA – RAZNO.</title>
               </p>
               <p>Ugotavljam, da v skladu z dogovorom 2 uri pred sejo kolegija nisem prejel nobene
               zadeve za obravnavo <stage type="mag"/>(nadaljevanje)
               pod to točko. Želi kdo odpreti katero od zadev, ki je zgolj formalni oziroma tehnične
               narave? Luka Mesec najprej, potem pa podpredsednik.</p>
            </sp>
            <sp xml:id="SDT7-KPDZ-redna-91-2017-03-13.sp80">

               <speaker>LUKA MESEC (PS ZL):</speaker>

               <p>Hvala.</p>
               <p>Jaz imam vprašanje glede Ustavne komisije glede spreminjanja 57. člena Ustave. Ta
               Ustavna komisija je bila ustanovljena leta 2016 in sestala se je štirikrat. Na zadnje
               10. 3. 2016, kjer do glasovanja o sklepu, da se začne postopek spremembe Ustave ni
               bilo, saj je bilo potrebno sejo med razpravo prekiniti, zaradi začetka seje drugega
               odbora. Naslednje srečanje, na katerem bi se ta razprava in glasovanje o sklepu
               odvilo je bilo predvidno za 5. 5. 2016, ampak do njena ni prišlo. Člani pa so prejeli
               obvestilo, da je predvideno nadaljevanje preloženo in da bodo člani obveščeni o novem
               terminu. To je bilo 3. 5. 2016. Od takrat do danes se ni zgodilo nič. Predsednik, v
               tem primeru ste to vi, dr. Brglez ne skliče nadaljevanja seje Ustavne komisije in
               sedaj, ko je Vlada v Državni zbor poslala svoj zakon, katerega posledica bo pač
               slabitev javno šolske mreže in krepitev privatnih šol. Me zanima gospod predsednik
               zakaj ne skličete nadaljevanje seje Ustavne komisije? 10. 3. je minilo točno eno leto
               od zadnje seje. Obljubljeno je bilo, da se bo nadaljevala celo dvakrat tako, da me v
               tem smislu zanima kdaj jo boste sklicali?</p>
            </sp>
            <sp xml:id="SDT7-KPDZ-redna-91-2017-03-13.sp81">

               <speaker>PREDSEDNIK DR. MILAN BRGLEZ:</speaker>

               <p>Ja, res sem predsednik tudi Ustavne komisije in vse tiste zadeve, ki so bile so bile
               pač peljane s tistim, kar sem kot takšen dobil v obravnavo tako formalno kot
               neformalno. Vem, da so še nekateri predlogi in vem tudi to, da če bi dokončali na
               tisti točki takrat sejo bi to točko umaknili in se jo pravzaprav ne bi bilo več možno
               odpreti v tem mandatu, ker sem ocenil, da bi jo lahko zaprli oziroma ker sem ocenil,
               da je neproduktivno, da bi jo zapirali na tak način sem jo pustil odprto, ker bi
               glasovanje privedlo do tega, da ne bi bilo dvotretjinske večine. Preveril bom še
               enkrat ali obstajajo pogoji za to in če obstaja možnost, da se ta zadeva nadaljuje,
               potem bom nadaljevanje tudi sklical. Na tistem nadaljevanju se bo pravzaprav
               ugotovilo kaj je s tistim predlogom, ki je bil takrat vložen. Veste pa, da je vedno
               potrebno politično soglasje, ker je vsaj eden od sklepov, ki jih je treba v tem
               nadaljevanju sprejeti treba sprejeti z dvotretjinsko večino vseh navzočih. Luka Mesec
               očitno je isto.</p>
            </sp>
            <sp xml:id="SDT7-KPDZ-redna-91-2017-03-13.sp82">

               <speaker>LUKA MESEC (PS ZL):</speaker>

               <p>Ja, hvala.</p>
               <p>Sedaj to bom rekel na zadnji seji je bila izražena večinska podpora za začetek
               postopka spremembe Ustave, s katero bi zagotovili rešitev, ki preprečuje, da bi
               zasebno šolstvo in njegovo javno financiranje ogrozilo javno in vsem dostopno
               osnovnošolsko izobraževanje. V tem smislu sem presenečen ali pa tudi ne, da se je
               sedaj eno leto s tem odlašalo in da smo sedaj prišli do stanja, ko je Vlada že
               pripravila izvedbeni zakon, ki uresničuje oziroma udejanja tisto kar je Ustavno
               sodišče v svoji odločbi podalo pred dvema letoma in pol. Medtem, ko komisija, ki je
               bila ustanovljena ravno zato, da se preveri, če je v Državnem zboru politična volja
               za neko rešitev, ki bi preprečila to, da se…</p>
            </sp>
            <sp xml:id="SDT7-KPDZ-redna-91-2017-03-13.sp83">

               <speaker>PREDSEDNIK DR. MILAN BRGLEZ:</speaker>

               <p>Odločitev Ustavnega sodišča izvede…</p>
            </sp>
            <sp xml:id="SDT7-KPDZ-redna-91-2017-03-13.sp84">

               <speaker>LUKA MESEC (PS ZL):</speaker>

               <p>Tako ja. Me pa preseneča, da eno leto to ni bilo sklicano in vas zato pozivam, da čim
               prej to naredite, ker časa nam zmanjkuje.</p>
            </sp>
            <sp xml:id="SDT7-KPDZ-redna-91-2017-03-13.sp85">

               <speaker>PREDSEDNIK DR. MILAN BRGLEZ:</speaker>

               <p>Lepo sem vam pojasnil in tudi sami ste povedali, da je bila večinska volja ne pa
               dvotretjinska volja, ki je potrebna za to, da karkoli naredimo. Na tej točki bi
               najverjetneje končal… V povezavi z isto? Ali dovoliš, ker je pač ista tema, da
               zaključimo. Besedo ima gospod Matjaž Han. <stage type="mag"/>
               </p>
            </sp>
            <sp xml:id="SDT7-KPDZ-redna-91-2017-03-13.sp86">

               <speaker>MATJAŽ HAN (PS SD):</speaker>

               <p>Ja, jaz se sicer zahvaljujem Luki Mescu, da je na to opozoril, glede na to, da sem
               sam prvi podpisnik za to spremembo ustave, 57. člena. Je pa res, da je razlika med
               nama z Luko ta, da sem jaz ta moment realist in vem, da ta levica in leva sredina v
               tem Državnem zboru nima dveh tretjih in smo zaradi tega čakali, ker vidimo, kakšen
               zakon imamo danes v Državnem zboru. Je pač politična realnost takšna in verjetno bo
               kdaj drugič drugačna. In zdaj glede na to, da imamo zakon tukaj, bi bilo spreminjati
               ustavo, kljub temu, da smo lahko vsi… / oglašanje v ozadju/ Ne žalostni, nisem
               žalosten, v politiki ne smeš biti žalosten. V glavnem, namen je bil dosežen, no.
               Hvala lepa.</p>
            </sp>
            <sp xml:id="SDT7-KPDZ-redna-91-2017-03-13.sp87">

               <speaker>PREDSEDNIK DR. MILAN BRGLEZ:</speaker>

               <p>To je bil bolj odgovor njemu kot zastavljanje formalnih vprašanj. Prav.</p>
               <p>Besedo ima gospod Primož Hainz.</p>
            </sp>
            <sp xml:id="SDT7-KPDZ-redna-91-2017-03-13.sp88">

               <speaker>PRIMOŽ HAINZ (PS DeSUS):</speaker>

               <p>Hvala lepa, gospod predsednik.</p>
               <p>Hotel sem vprašati, mi smo enkrat sklenili, da bomo pisali zakon o državnem zboru, pa
               me malo zanima, kako daleč smo, da ne bo to predolgo trajalo. Ampak, seveda, ena reč
               je pa, na katero jaz opozarjam že približno dve leti in pol ali tri, namreč, zdaj je
               sodišče tudi šlo na posebno varovanje in tam seveda ni vprašanje, koliko denarja bo.
               V Državnem zboru je pa bil vedno argument, da ni denarja za to, da organizira svojo
               službo. Pa bi rad samo opozoril, da ne bi pozabili na ta vidik tega zakona, pa da bo
               čim prej.</p>
            </sp>
            <sp xml:id="SDT7-KPDZ-redna-91-2017-03-13.sp89">

               <speaker>PREDSEDNIK DR. MILAN BRGLEZ:</speaker>

               <p>Vem, da je ta zakon potreben, vem, da obstaja politična volja, vem pa tudi, da traja
               priprava, strokovna priprava tovrstnega zakona kar nekaj časa. Službe delajo na tem.
               In ker je to tudi, mislim, da na naši politični agendi, pravzaprav bolj ali manj
               usklajeni v tem kolegiju, mislim, da bomo v tem mandatu uspeli to zadevo izpeljati.
               Ta trenutek pa ne morem postavljati jasnih časovnic glede tega vprašanja, to pa je
               najverjetneje razumljivo, ker moramo priti do prvega osnutka, o katerem se lahko
               potem to soglasje izoblikuje.</p>
               <p>Luka Mesec, isto vprašanje oziroma drugo?</p>
            </sp>
            <sp xml:id="SDT7-KPDZ-redna-91-2017-03-13.sp90">

               <speaker>LUKA MESEC (PS ZL):</speaker>

               <p>Še eno zadevo imam. Par, ki je bil opozorjen s strani naših poslancev, da je bila na
               seji Odbora za notranje zadeve - so bili priče odkritemu spodbujanju sovraštva, ki ga
               predsedujoči ni niti poskusil zaustaviti, in potem še obračuna z Zakonodajno-pravno
               službo, proti kateremu prav tako predsedujoči ni nastopil. Naš poslanec Matej Vatovec
               je zato zaradi dogajanja in neukrepanja predsedujočega, na katerega je opozoril,
               protestno obstruiral to sejo. Jaz bi pa tu rad vas, gospod predsednik, opozoril na to
               dogajanje, da si preberete magnetogram in da ukrepate glede diskurza v Državnem
               zboru, za katerega moram, na žalost, ugotoviti, da iz meseca v mesec pada in da je to
               hujskanje vse hujše, ne gre več sploh za nek prefinjen sovražni govor, ampak za
               povsem odkrito ščuvanje na trenutke, in mislim, da tu moramo biti toliko zreli, da
               bomo temu naredili konec.</p>
            </sp>
            <sp xml:id="SDT7-KPDZ-redna-91-2017-03-13.sp91">

               <speaker>PREDSEDNIK DR. MILAN BRGLEZ:</speaker>

               <p>Hvala za opozorilo. Bom preveril, kaj se je zgodilo, in na podlagi tega izoblikoval
               mnenje, ker prej, dokler tega ne preverim, ne morem.</p>
               <p>Dr. Simona Kustec Lipicer.</p>
            </sp>
            <sp xml:id="SDT7-KPDZ-redna-91-2017-03-13.sp92">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa.</p>
               <p>Samo pritrjujem temu, kar je kolega Luka izpostavil, in prosim, da se to res preveri,
               tudi v luči tega, da bomo to razpravo ponavljali na plenarnem zasedanju in da je v
               resnici treba postaviti vsaj minimalne kriterije oziroma meje sprejemljivega govora v
               civilizirani demokraciji, kakršna je naša. Hvala lepa.</p>
            </sp>
            <sp xml:id="SDT7-KPDZ-redna-91-2017-03-13.sp93">

               <speaker>PREDSEDNIK DR. MILAN BRGLEZ:</speaker>

               <p>Kakršna je naša ali kakršna bi želela biti. To bom upošteval v pripravi tudi na redno
               sejo, ker očitno ta točka bo uvrščena.</p>
               <p>Gospod Jože Tanko bi pa hotel zadnjo besedo.</p>
            </sp>
            <sp xml:id="SDT7-KPDZ-redna-91-2017-03-13.sp94">

               <speaker>JOŽE TANKO (PS SDS):</speaker>

               <p>Ne, ne ravno, ampak samo eno pojasnilo bi rad. Zdaj ne vem, tako vsi nekam v rožicah
               govorijo o tej seji Odbora za notranje zadeve. Jaz sem nekje prebral, da je resnica
               postala že sovražni govor. Pa me zanima, ali se na to nanaša, ti komentarji, ki ste
               jih zdaj povedali.</p>
            </sp>
            <sp xml:id="SDT7-KPDZ-redna-91-2017-03-13.sp95">

               <speaker>PREDSEDNIK DR. MILAN BRGLEZ:</speaker>

               <p>O tem bom presojal takrat, ko bom videl magnetogram <stage type="mag"/>
               </p>
            </sp>
            <sp xml:id="SDT7-KPDZ-redna-91-2017-03-13.sp96">

               <speaker>PREDSEDNIK DR. MILAN BRGLEZ:</speaker>

               <p>O tem bom presojal takrat, ko bom videl magnetogram, ne morem prej. Kot sem rekel,
               hvala za opozorilo.</p>
               <p>Zaključujem to točko in tudi to sejo kolegija in si želim, da je to, da ne bi bila
               kakšna seja kolegija še daljša od te.</p>
               <p>Lep vikend vam želim pa lepe praznike seveda! Mislim, da si jih zdaj pa res
               zaslužite. <title>Seja je bila končana 13. aprila 2017 ob 12.22.</title>
               </p>
            </sp>
         </div>
      </body>
   </text>
</TEI>
