<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-MK-redna-36-2017-06-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">B131651F9C1E8D9DC1258132002926F6</idno>
               <idno type="custom" subtype="day">4F3730C16F0B6BECC12581480037DC7A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=4F3730C16F0B6BECC12581480037DC7A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-MK-redna-36-2017-06-15.MK" n="36">
               <name>redna seja</name>
               <date when="2017-06-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-MK-redna-36-2017-06-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-MK-redna-36-2017-06-15.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MANDATNO-VOLILNA KOMISIJA</stage>
            <stage type="session">36. seja</stage>
            <stage type="date">(15. junij 2017)</stage>
            <stage type="chairman">Sejo je vodil dr. Mitja Horvat, predsednik Mandatno-volilne komisije. </stage>
            <stage type="time">Seja se je pričela ob 9.01.</stage>


            <sp xml:id="SDT7-MK-redna-36-2017-06-15.sp1">

               <speaker>PREDSEDNIK DR. MITJA HORVAT:</speaker>

               <p>Spoštovani.</p>
               <p>Pričenjam 36. sejo Mandatno-volilne komisije. Vse članice, člane, vabljene in ostale
               prisotne prav lepo pozdravljam.</p>
               <p>Preden začnemo, naj vas obvestim, da na seji s pooblastili sodelujejo: namesto
               poslanca Matjaža Hana poslanka Marija Bačič, namesto poslanca Franca Jurše pa
               poslanec Uroš Prikl in še namesto dr. Simone Kustec Lipicer poslanka Anita
               Koleša.</p>
               <p>S sklicem seje ste prejeli naslednji dnevni red: 1. točka: Predlog za imenovanje
               člana strokovnega sveta Agencije za zavarovalni nadzor, 2. točka: Predlog za
               imenovanje članov sveta Agencije za energijo, 3. točka: Predlogi za izvolitev v
               sodniško funkcijo na sodniško mesto okrajne sodnice na Okrajnem sodišču v Ljubljani
               in 4. točka: Letno poročilo Komisije za preprečevanje korupcije za obdobje od 1. 1.
               2016 do 31. 12. 2016 in ocena stanja. 2. 6. 2017 ste prejeli predlog za razširitev
               dnevnega reda z novo 1.a točko, in sicer: Predlog za imenovanje članov nadzornega
               sveta Slovenskega državnega holdinga, d.d.</p>
               <p>Želi v imenu poslanske skupine glede tega predloga za razširitev kdo besedo?
               Ugotavljam, da ne, zato glasujemo o predlagani razširitvi dnevnega reda seje z novo
               1.a točko. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Nekatera gradiva za današnjo sejo ste prejeli v varovani predal v sistemu UDIS, saj
               vsebujejo osebne podatke, ki so varovani na podlagi zakona. V kolikor jih nameravate
               navajati oziroma v zvezi z njimi sprožati vprašanja, vas prosim za predhodno
               opozorilo, saj moram v takem primeru v skladu s 101. členom Poslovnika Državnega
               zbora sejo zapreti za javnost.</p>
               <p>Prehajamo na <title>1. TOČKO DNEVNEGA REDA, IN SICER NA PREDLOG ZA IMENOVANJE ČLANA
                  STROKOVNEGA SVETA AGENCIJE ZA ZAVAROVALNI NADZOR,</title>
               ki ga je Državnemu zboru predložila Vlada.</p>
               <p>Del gradiva je objavljen pri EPI, obrazložen predlog Vlade pa ste članice in člani
               zaradi varstva podatkov prejeli v varovani predal v sistemu UDIS.</p>
               <p>K tej točki dnevnega reda je vabljeno Ministrstvo za finance, predstavnike prav lepo
               pozdravljam v naši sredi.</p>
               <p>Naj vas uvodoma obvestim, da prvi odstavek 497. člena Zakona o zavarovalništvu
               določa, da člane strokovnega sveta agencije in direktorja agencije imenuje in
               razrešuje Državni zbor na predlog Vlade. Drugi odstavek istega člana pa, da so člani
               strokovnega sveta agencije in direktor agencije imenovani za šest let in so lahko
               ponovno imenovani.</p>
               <p>23. 5. 2017 je potekel mandat dr. Miranu Jusu, enemu od petih članov strokovnega
               sveta Agencije za zavarovalni nadzor, zato Vlada na podlagi 497. člena Zakona o
               zavarovalništvu Državnemu zboru predlaga, da za novega člana imenuje Florjana
               Lorgerja.</p>
               <p>Želite predstavniki predlagatelja predlog dodatno obrazložiti?</p>
            </sp>
            <sp xml:id="SDT7-MK-redna-36-2017-06-15.sp2">

               <speaker>MAG. MIRANDA GROFF FERJANČIČ:</speaker>

               <p>Najlepša hvala za besedo, spoštovani predsednik.<stage type="mag"/><stage>(nadaljevanje)</stage> Spoštovane poslanke in poslanci.</p>
               <p>Samo še nekaj dodatnih tehničnih obrazložitev, če lahko … Ministrstvo za finance je
               glede na to, kot ste že povedali, da je članu strokovnega sveta potekel mandat,
               objavil javni poziv zainteresiranim kandidatom, da kandidirajo za člana strokovnega
               sveta. Na poziv smo na Ministrstvu za finance prejeli prijave šestih kandidatov, ki
               so izpolnjevali pogoje in so bili uvrščeni v izbirni postopek. Pogoji, ki so jih
               morali kandidati izpolnjevati, in so določeni v zakonu, so naslednji: član
               strokovnega sveta mora biti državljan Republike Slovenije, imeti mora ustrezno
               izobrazbo druge stopnje, mora biti strokovnjak iz področja zavarovalništva in ne sme
               biti pravnomočno obsojen zaradi kaznivega dejanja. Prav tako funkcija člana
               strokovnega sveta ni združljiva s funkcijo oziroma položajem člana organa vodenja ali
               nadzora zavarovalnice ali z drugo funkcijo v zavarovalnici, prav tako je nezdružljiva
               ta funkcija s položajem ali delom v organih političnih strank. Funkcija ni združljiva
               z opravljanjem druge pridobitne dejavnosti, razen znanstveno zavarovalnega dela; če
               je ta dejavnost v nasprotju z interesi Agencije za zavarovalni nadzor; funkcija ni
               združljiva z opravljanjem drugega dela, ki bi lahko vplivala na neodvisnost člana
               strokovnega sveta. Prav tako pa član strokovnega sveta ne sme imeti v lasti delnic
               zavarovalnice.</p>
               <p>Kot že rečeno, ministrica za finance je predlagala gospoda Florjana Lorgerja za člana
               strokovnega sveta, kar je Vlada 18. maja tudi potrdila, zato je danes ta predlog…</p>
            </sp>
            <sp xml:id="SDT7-MK-redna-36-2017-06-15.sp3">

               <speaker>PREDSEDNIK DR. MITJA HORVAT:</speaker>

               <p>Prosim za mir v dvorani, da lahko gospa predstavi…</p>
            </sp>
            <sp xml:id="SDT7-MK-redna-36-2017-06-15.sp4">

               <speaker>MAG. MIRANDA GROFF FERJANČIČ:</speaker>

               <p>… na mizi Državnega zbora, ker gospod Lorger izpolnjuje vse predpisane pogoje,
               skladno z zakonom. </p>
               <p>Hvala.</p>
            </sp>
            <sp xml:id="SDT7-MK-redna-36-2017-06-15.sp5">

               <speaker>PREDSEDNIK DR. MITJA HORVAT:</speaker>

               <p>Najlepša hvala, državni sekretarki iz Ministrstva za finance, mag. Mirandi Ferjančič
               Groff za podano dodatno obrazložitev.</p>
               <p>Preden nadaljujemo, naj vas še obvestim, da namesto poslanca Matjaža Hanžka s
               pooblastilom na seji sodeluje poslanec dr. Matej T. Vatovec.</p>
               <p>Odpiram razpravo.</p>
               <p>Gospod Breznik, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp6">

               <speaker>FRANC BREZNIK (PS SDS):</speaker>

               <p>Najlepša hvala.</p>
               <p>Pričakoval sem neko širšo razpravo tudi pri tem kandidatu. Gospod Florjan Lorger…
               Zdaj, res moram priznati, da večina kandidatov danes, o katerih lahko govorimo,
               sovpada tudi s poročilom KPK za leto 2016, to je predvsem z ugotovitvami KPK na
               strani 31, kjer govori o problematiki nezakonitih vplivov v postopkih kadrovanja in
               na procese odločanja organov v družbah s kapitalsko naložbo države in tudi o ostalih
               organih javnega sektorja. Zdaj, Florjan Lorger seveda ni neznani kandidat. Kandidiral
               je na lokalnih volitvah 2014 na listi SMC, <stage>/ nerazumljivo/</stage>, da prihaja iz kvote SMC.
               Res je delal v zavarovalnici. Torej, seveda v tem primeru bo to službo zamrznil, šel
               v agencijo in potem se vrača to tako imenovano kolobarjenje tega kadra, tega
               privilegiranega dela določenih kandidatov. Poznamo, so znana in o tem ne rabimo kaj
               dosti govoriti. Bi pa vseeno spomnil, kolegice in kolegi, na strani 31, v kolikor ste
               prebrali poročilo o oceni stanja 2016, predvsem KPK eksplicitno opisuje o političnem
               dogovarjanju in pogajanjih kot tudi neformalno dogovarjanje glede kadrovskih kvot za
               posamezne politične stranke ob različnih interesih političnih strank in tako naprej.
               Govori, da to ne spada ne v SDH, ne v DUTB, niti v ostale funkcije, kjer ima predvsem
               Vlada ali pa država kapitalske naložbe, seveda pa širi to teorijo tudi, da velja
               enako za področje vplivanja na postopke imenovanj drugih uradnih oseb, funkcionarjev,
               uradnikov, na položajih drugih javnih uslužbencev, poslovodnih oseb in članov organov
               upravljanja, vodenja <stage type="mag"/><stage>(nadaljevanje)</stage>
               nadzornih subjektih javnega sektorja. Zaradi česa govori o politični nepristranskosti
               teh kandidatov, predvsem ene pomembne funkcije, kot je Agencija za zavarovalni
               nadzor, torej, kjer gre za regulatorno funkcijo in kjer se pričakuje, seveda poleg
               strokovnih kriterijev, katere ste danes jih predstavili, da kandidat je torej tudi
               politično neodvisen, da ni opravljal teh funkcij, da ni bil v nekih kvotah za lokalne
               volitve in tako naprej.</p>
               <p>Torej, nadaljujete neko paradigmo o tem, kar tu zaznavam. Lahko rečemo KPK in to je
               tudi z moje strani vse, torej lahko potrdimo tudi ta predvidevanja ali pa ta del <stage>/
               nerazumljivo/</stage> kadrovske politike v vseh organih upravljanja države in paradržavnega
               sektorja, ki ga predstavlja tudi agencija. Torej na področju tega mandata, predvsem
               pa na področju te vlade.</p>
               <p>Najlepša hvala.</p>
            </sp>
            <sp xml:id="SDT7-MK-redna-36-2017-06-15.sp7">

               <speaker>PREDSEDNIK DR. MITJA HORVAT:</speaker>

               <p>Gospa Anja Bah Žibert, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp8">

               <speaker>ANJA BAH ŽIBERT (PS SDS):</speaker>

               <p>Ja, glejte, jaz si bom dovolila kar prebrati del poročila KPK, zato ker je to zelo
               povezano z imenovanjem oziroma s predlogom, ki je tudi ta trenutek na mizi.</p>
               <p>Komisija je že v ocenah, tudi v preteklosti, glede korupcije že večkrat opozorila na
               problematiko nezakonitih vplivov na področju postopkov kadrovanja in nezakonitih
               vplivov na procese odločanja organov o družbah s kapitalsko naložbo države. Posebnost
               navedenega področja za leto 2016 predstavlja - spoštovani, predstavlja! -, vedno bolj
               javno izvajanje tovrstnih vplivov, pri čemer so konkretna pričakovanja in zahteve
               izražene brez zadržkov, predvsem s strani politike.</p>
               <p>Mi smo tukaj na tej komisiji že večkrat opozorili, da to počnete že prav brezsramno.
               Prav nič ne skrivate in prav nič vam ni mar. Zdaj, seveda, če bi bil predsednik
               komisije nekdo drug, bi verjetno to poročilo danes bilo že v vseh medijih in že ne
               vem koliko tiskovnih konferenc bi bilo na to temo, kajti gre za konkretno
               vplivanje.</p>
               <p>Zdaj mi pa, spoštovani, povejte. Glede na te reference, dosedanje, kandidata, ali
               drži alineja, da to, kar naj kandidat ne bi bil, ni združljivo z upravljanjem nekega
               dela ali dejavnosti, ki bi lahko vplivala na njeno neodvisnost? Kako lahko rečete, da
               njegova dosedanja področja dela pomenijo neodvisnost? Kje ste to v postopku - to
               sprašujem predstavnika Vlade -, kje ste to v postopku našli? Ali je neodvisnost to,
               da je nekdo kandidat na listi politične stranke? Kako bo deloval neodvisno? Ali je
               neodvisno to, da je bil kandidat direktor poslovalne enote Zavarovalnice Maribor?</p>
               <p>To je prav kolizija interesov, oprostite. Ta človek je bil na vodstvenih funkcijah v
               zavarovalnici. In kako lahko tukaj ocenite, da gre za neodvisnost? Pustimo, kdaj, in
               mi ni reci, bil je v preteklosti. Ampak dejstvo je, da je tako politično motiviran in
               dejstvo je, da tudi pri vsebini ne moremo reči, da gre za neodvisnost. Vprašanje je,
               kako bo lahko neodvisen tudi v primerjavi z drugimi zavarovalniškimi družbami in tako
               naprej. Gre le vendar za agencijo za zavarovalni nadzor, spoštovani. In zdaj bo on
               nadziral kaj? Lastne kolege in kolegice. Ali morda tudi svoje delo v preteklosti.</p>
               <p>Tako da, glejte, ne samo, da greste brezsramno v te postopke, ampak se mi zdi pa to -
               oprostite izrazu -, »too much« že. In potem pravite, da kandidat je v vseh pogojih,
               ki jih določa zakon, oziroma kakorkoli že, ima vse reference za to, da opravlja to
               funkcijo. Ne, poglejte, ima kar<stage type="mag"/><stage>(nadaljevanje)</stage> velik nahrbtnik, ki glede neodvisnosti kaže, da ta zadeva
               ni tako nedolžna. In jaz res sprašujem, kdaj se bo to nehalo? Ni vam sveto ne
               poročilo KPK, čeprav pri nekih drugih poročilih za vrednost, ne vem, 5 tisoč evrov
               ste si »pukali« lase, ko je šlo za kakšne politične osebnosti, tukaj, ko vam pa jasno
               povedo, da politika odloča neposredno in da je to velik problem korupcije v državi,
               delujete naprej kot da ni nič. Kot da za vas ni nobenih pravil, nobenih poročil,
               nobenega KPK več, samo zato - kaj? - ker Klemenčič ni več tam. V čem je pač problem,
               da se vas nič ne prime? Spoštovana predstavnica Vlade, glejte, težko mi boste rekli,
               da ta kandidat nima težav… Ali pa da ima ali pa nima, kakorkoli, s tem, da je
               neodvisen. Ima težave in meni boste težko, pa tudi državljankam in državljanom,
               povedali, da nekdo, ki je bil kandidat, in to v največji politični stranki, nekdo, ki
               je delal v zavarovalnici, da to ni problem. Je problem. Je problem in to velik
               problem.</p>
            </sp>
            <sp xml:id="SDT7-MK-redna-36-2017-06-15.sp9">

               <speaker>PREDSEDNIK DR. MITJA HORVAT:</speaker>

               <p>Ker vidim, da ni več prijavljenih k razpravi, sprašujem predstavnike ministrstva,
               Vlade, če želijo odgovoriti na postavljene dileme, vprašanja?</p>
               <p>Gospa Miranda Groff Ferjančič, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp10">

               <speaker>MAG. MIRANDA GROFF FERJANČIČ:</speaker>

               <p>Najlepša hvala za besedo.</p>
               <p>Še enkrat bi rada ponovila določbe zakona. Se pravi, za člana strokovnega sveta je
               lahko imenovana oseba, ki je strokovnjak s področja zavarovalništva, financ ali
               gospodarskega prava. Se pravi, oseba, ki bo član strokovnega sveta, mora delovati v
               teh segmentih, če ne pač ne izpolnjuje pogojev po zakonu, da ima izkušnje s področja
               zavarovalništva. Nenazadnje jih mora imeti, če hoče kvalitetno opravljati nadzor. Kar
               se drugih izpostavljenih zadev tiče, pa zakon jasno govori, da je ta funkcija
               nezdružljiva s funkcijo oziroma položajem člana organa vodenja ali delom v organih
               političnih strank. Iz življenjepisa kandidata izhaja, da ni imel funkcije oziroma
               položaja v organih političnih strank ter da zato, ker je bil direktor podružnice, ima
               izkušnje s področja zavarovalništva.</p>
               <p>Hvala.</p>
            </sp>
            <sp xml:id="SDT7-MK-redna-36-2017-06-15.sp11">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Gospa Anja Bah Žibert, samo trenutek. Preden nadaljujemo, naj vas še obvestim, da
               namesto poslanca dr. Bojana Dobovška na seji s pooblastilom sodeluje poslanka mag.
               Alenka Bratušek.</p>
               <p>Gospa Anja Bah Žibert, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp12">

               <speaker>ANJA BAH ŽIBERT (PS SDS):</speaker>

               <p>Hvala lepa.</p>
               <p>Ja, poglejte, gospa, zdaj ste zanalašč izpustili pomembno alinejo. Nezdružljivo je
               tudi z upravljanjem dejavnosti, ki bi lahko vplivala na njeno neodvisnost. Se pravi,
               gospod se je aktivno vključil v politiko in gospod je bil direktor. To ste sami
               povedali. Zdaj, če so to znanja, ja, prav, potem pa ne vem, zakaj piše, da tudi ne
               sme biti član organa vodenja ali nadzora zavarovalnice. Ali ni direktor podružnice
               tudi nek organ vodenja? Če je direktor … In bil je direktor. Zdaj pa tukaj vi
               govorite, da so to izkušnje. Zdaj se boste sklicevali, ne vem, da je bil enkrat
               takrat. Veste, smešni ste. To je problem neodvisnosti. Kaj, bo svoje lastno delo
               nadziral? Bo prvo, kar bo naredil, podružnico Celje začel nadzirati? Pa ne se smešit,
               no.</p>
            </sp>
            <sp xml:id="SDT7-MK-redna-36-2017-06-15.sp13">

               <speaker>PREDSEDNIK DR. MITJA HORVAT:</speaker>

               <p>Želite besedo?</p>
               <p>Gospa Miranda Groff Ferjančič, izvolite, imate besedo.<stage type="mag"/>
               </p>
            </sp>
            <sp xml:id="SDT7-MK-redna-36-2017-06-15.sp14">

               <speaker>MAG. MIRANDA GROFF FERJANČIČ:</speaker>

               <p>Če bi želela razpravljati o življenjepisu kandidata in njegovih izkušnjah, bi moralo
               zapreti sejo, nimamo pa nobenega problema teh podatkov posredovati.</p>
               <p>Mogoče samo še dopolnitev. Dejstvo je, da od 2015 ni več v zavarovalništvu.</p>
            </sp>
            <sp xml:id="SDT7-MK-redna-36-2017-06-15.sp15">

               <speaker>PREDSEDNIK DR. MITJA HORVAT:</speaker>

               <p>Gospa Anja Bah Žibert, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp16">

               <speaker>ANJA BAH ŽIBERT (PS SDS):</speaker>

               <p>Glejte, še enkrat. Prej ste rekli, da ravno zato, ker je to bil, ima kompetence, zdaj
               ste pa rekli, zdaj pa ni več. Glejte, sami sebi ste že nasprotje, tako da glejte,
               mislim, da sploh dodatna obrazlaga ni potrebna. Dejstvo je, da je ta neodvisnost
               problem. In povedala sem še enkrat. Gre za direktorja in gre za nekoga, ki se je
               aktivno odločil za politično delovanje, ne glede na to, ali mu je uspelo biti
               izvoljen ali ne. Odločil se je, da se bo aktivno šel v politiko.</p>
            </sp>
            <sp xml:id="SDT7-MK-redna-36-2017-06-15.sp17">

               <speaker>PREDSEDNIK DR. MITJA HORVAT:</speaker>

               <p>Gospod Tanko, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp18">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Zdaj ne vem, ali ste prezrli ali ne. Vi, ki vodite, in gospa Ferjančič, ki evropsko
               <stage>(?)</stage> odgovarja, ampak tu gre samo za obrazložitev razpisih pogojev. Ali tisti pogoji,
               ki jih kandidat izpolnjuje, predstavljajo kolizijo ali ne pri imenovanju na to
               funkcijo? Saj ne gre za drugo. Nas ne zanimajo rojstni podatki, nas ne zanima nič
               drugega, ampak obrazložitev točno te dileme, ki jo je odprla gospa Anja Bah Žibert.
               Nič drugo. In na to pričakujemo nek korekten, ustrezen odgovor in pojasnilo.</p>
               <p>In tu je pač odvisno, ali se bomo ustavili in bomo odločali v eno smer, ali pa se gre
               tako, kot do sedaj, da se da, da se malo zamiži, pa gre brezrezervno s postopkom
               naprej. In to pojasnilo potrebujemo tukaj.</p>
               <p>Hvala.</p>
            </sp>
            <sp xml:id="SDT7-MK-redna-36-2017-06-15.sp19">

               <speaker>PREDSEDNIK DR. MITJA HORVAT:</speaker>

               <p>Gospa Miranda Groff Ferjančič, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp20">

               <speaker>MAG. MIRANDA GROFF FERJANČIČ:</speaker>

               <p>Hvala.</p>
               <p>Za še enkrat, da bom bolj jasna. Gospod ima izkušnje s področja zavarovalništva, ker
               je deloval na področju zavarovalništva. Vendar od leta 2015 ni več v tem sektorju, se
               pravi, da ne opravlja te funkcije in prav tako, skladno z njegovo izjavo, ni
               politično aktiven oziroma ne deluje v organih političnih strank.</p>
            </sp>
            <sp xml:id="SDT7-MK-redna-36-2017-06-15.sp21">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Mislim, da smo izčrpali ta vprašanja, in razpravo zato zaključujem in na glasovanje
               dajem naslednji predlog sklepa: »Mandatno-volilna komisija predlaga Državnemu zboru,
               da sprejme sklep, s katerim se za člana strokovnega sveta Agencije za zavarovalni
               nadzor za dobo 6 let imenuje Florjan Lorger.«</p>
               <p>Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(5 članov.)</stage></p>
               <p>Ugotavljam, da je sklep sprejet.</p>
               <p>Zaključujem to točko dnevnega reda.</p>
               <p>In prehajam na <title>1.A TOČKO DNEVNEGA REDA, IN SICER NA PREDLOG ZA IMENOVANJE ČLANOV
                  NADZORNEGA SVETA SLOVENSKEGA DRŽAVNEGA HOLDINGA D. D.,</title> ki ga je Državnemu
               zboru predložila Vlada.</p>
               <p>Del gradiva je objavljen pri EPI, obrazložen predlog Vlade s prilogami pa ste članice
               in člani zaradi varstva podatkov prejeli v varovani predal v sistemu Udis.</p>
               <p>Tudi k tej točki dnevnega reda sem vabil Ministrstvo za finance.</p>
               <p>In uvodoma naj pojasnim: V skladu s prvim odstavkom 39. člena Zakona o Slovenskem
               državnem holdingu sestavlja nadzorni svet SDH 5 članov. Na podlagi prvega odstavka
               40. člena zakona vse člane nadzornega sveta SDH imenuje Državni zbor na predlog
               Vlade. Državni zbor daje soglasje k celotnemu predlogu Vlade in ga ne more
               spreminjati.</p>
               <p>Drugi odstavek 40. člena zakona nadalje določa, da je član nadzornega sveta SDH
               izvoljen za 5 let z možnostjo enkratne ponovne izvolitve.</p>
               <p>Zaradi predčasnega prenehanja mandata dveh članov nadzornega sveta SDH<stage type="mag"/><stage>(nadaljevanje)</stage> Vlada na podlagi prvega
               odstavka 40. člena Zakona o Slovenskem državnem holdingu Državnemu zboru predlaga, da
               za člana nadzornega sveta Slovenskega državnega holdinga, d.d. imenuje Andreja
               Bertonclja in Igorja Kržana.</p>
               <p>Želite predstavniki predlagatelja uvodoma dodatno obrazložiti predlog?</p>
               <p>Gospa mag. Miranda Groff Ferjančič, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp22">

               <speaker>MAG. MIRANDA GROFF FERJANČIČ:</speaker>

               <p>Najlepša hvala za besedo.</p>
               <p>Morda samo nekaj informacij glede postopka. Skladno z Zakonom o SDH je ministrica
               imenovala strokovno komisijo, ki je izvedla postopek za pridobitev kandidatov.
               Ponovno je bil objavljen javni poziv, na katerega se je prijavilo 24 kandidatov, od
               katerih je strokovna komisija preverila izpolnjevanje pogojev po zakonu in ugotovila,
               da 9 kandidatov teh pogojev ne izpolnjuje. V nadaljnjem postopku je 15 kandidatov, ki
               izpolnjujejo osnovne pogoje, ocenilo v skladu s smernicami za delovanje strokovne
               komisije glede izobrazbe, strokovnega znanja, delovnih in strokovnih izkušenj. Z 10
               najvišje ocenjenimi kandidati je strokovna komisija opravila posebne razgovore in
               dokončno ocenila vsakega kandidata v vseh elementih strokovnega profila. 5 najvišje
               uvrščenih kandidatov je obvestila o uvrstitvi v ožji krog in v ožji izbor ter jih
               pozvala k predložitvi vseh zahtevanih dokazil. Kandidati so pridobili in posredovali
               izjave pristojnih sodišč, da proti njim ni vložena pravnomočna obtožnica zaradi
               kaznivega dejanja, ki se preganja po uradni dolžnosti, in da proti njim ni izdana
               obsodilna sodba zaradi kaznivega dejanja, ki se preganja po uradni dolžnosti. Prav
               tako pa so predložili tudi izpis iz centralne kazenske evidence Ministrstva za
               pravosodje, da niso obsojeni za kazniva dejanja, kot jih določa Zakon o SDH. Po
               pridobitvi vseh dokazil je strokovna komisija, upoštevajoč strokovno sestavo
               trenutnih članov nadzornega sveta SDH, ministrici za finance predložila imena petih
               kandidatov. Ministrstvo je skrbno preučilo predloge strokovne komisije in predlagalo
               v potrditev Vladi za člana nadzornega sveta SDH gospoda Andreja Bertonclja in pa
               gospoda Igorja Kržana. Iz vseh predloženih dokazil in informacij izhaja, da oba
               kandidata izkazujeta ustrezne strokovne kompetence in pa izpolnjujeta vse predpisane
               pogoje za imenovanje za člana nadzornega sveta.</p>
               <p>Najlepša hvala.</p>
            </sp>
            <sp xml:id="SDT7-MK-redna-36-2017-06-15.sp23">

               <speaker>PREDSEDNIK DR. MITJA HORVAT:</speaker>

               <p>Najlepša hvala za dodatno obrazložitev.</p>
               <p>Odpiram razpravo. Ugotavljam, da ni potrebe za razpravo, zato zaključujem… O, gospod
               Breznik.</p>
               <p>Izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp24">

               <speaker>FRANC BREZNIK (PS SDS):</speaker>

               <p>Ja, najlepša hvala.</p>
               <p>Torej, bolj je pomembna funkcija, več milijard državnega premoženja se obrača, manj
               je razprave pod to Vlado, pod to koalicijo in zelo zanimivo s kakšno enostavnostjo
               gredo te zadeve skozi. Zdaj imamo dva kandidata za člana nadzornega sveta Slovenskega
               državnega holdinga. Eden je Andrej Bertoncelj. Torej, gre za nekoga, ki je bil s
               strani te Vlade že kandidat za viceguvernerja, je teoretik na področju menedžmenta.
               Drugi je gospod Kržan, ki je že bil kandidat s strani Stranke modernega centra, da
               nastopi funkcijo vodje UKC. Kot veste, se je gospod Kržan šel že afero glede
               koncesije. Torej, z ženo sta kupila eno izmed koncesij, kjer obstaja neka zakonska
               praznina na tem področju. Torej, ko gre za njegov žep in za žepe njegovih najbližjih,
               potem je zelo super, če bi vse privatizirali, ko gre za javni interes, potem pa
               nadaljujemo z državnim socializmom in tako naprej. To so znane zgodbe slovenske
               tranzicije in<stage type="mag"/><stage>(nadaljevanje)</stage> tudi oba ta
               kandidata sta tipičen primer, vsaj eden, tipičen primer te ocene stanja, kot sem
               danes omenil, KPK na strani 31, kjer govori o nekih univerzalnih kandidatih, ki vedno
               znova in znova nastopajo kot nesporni kandidati na vseh področjih. Torej, kot neki
               univerzalni strokovnjaki. Tako kot v prejšnjem primeru, da je nekdo, ki je vodja neke
               manjše zavarovalnice, strokovnjak za zavarovalništvo… Seveda to, s tem nič ne
               potrjuje. Tudi jaz sem lahko vodja UKC, pa še ne pomeni, da sem zdravnik ali pa
               specialist za zdravstvo. Mogoče sem bil šolan v nekem menedžmentu, ki se ukvarja z
               zdravstvenimi sistemi, ampak to še ne pomeni, da si specialist za določena
               področja.</p>
               <p>SDH ima pomembno nalogo, upravlja s tem premoženjem. Nadzorniki imajo pomembno nalogo
               to spremljati, tudi spremljanje, kar se tiče smernic, družb, ki so pomembne za
               državo, in tiste, ki se pripravljajo za prodajo. Smo v nekem odločilnem trenutku
               slovenske države, kaj je za nas pomembno in kaj ni, in tudi tisti, ki bodo
               nadzorovali delovanje uprave SDH, mislim, da morajo biti ljudje, ki imajo izkušnje,
               predvsem pa tudi mednarodne izkušnje s področjem vodenja v takšnih podjetjih, ki
               imajo občutek, kaj pomenijo podjetja, ki so sistemska, ki imajo občutek, kaj tudi
               pomenijo podjetja, ki nimajo 10, 20, 50, 100 zaposlenih ali pa imajo tisoč
               zaposlenih. Veste, psihološki premiki v glavah številnih ljudi, ko prestopiš, ko si
               vodja 50 ljudi, 100, 500 ali tisoč, so zelo veliki. Še posebej, ko greš po nekem
               vrstnem redu in potem ko lahko nadzoruješ neko upravo SDH, ki se odloča o pomembnih
               delovanjih teh podjetij v okviru SDH, da to nadzoruješ, potem pomeni, da moraš po
               mojem mnenju imeti neke izkušnje. Ker delujemo v mednarodnem prostoru, bi si tudi
               želel, da imamo na tem področju tudi ljudi, ki imajo mednarodne izkušnje. V tem
               primeru, gospod Bertoncelj, verjamem, da je predavatelj in izredni profesor na
               Fakulteti za menedžment, ampak večinoma gre za ljudi, kar je pomanjkanje v slovenskem
               prostoru, gre za ljudi, ki so največkrat teoretiki na nekem področju. Veste, med
               teorijo in prakso pa je velik problem, še posebej v državi, v kateri zaznavamo močno
               sistemsko korupcijo ravno preko delovanja državnih podjetij. Tukaj potrebujemo včasih
               pogled izven škatle, torej pogled ljudi, ki na Slovenijo gledajo izven meja ali pa
               preko meja in ki vidijo pač nekatere zadeve, ki jih ostali ne vidijo. V neki
               instituciji, v nekem nadzoru, kjer vsi enako vidijo, navadno ne vidi noben ali pa
               tam, kjer vsi enako mislijo, ne misli noben.</p>
               <p>Zaradi tega bi tudi omenil, da opozicija v tem primeru seveda sploh ne pride v
               pogovore glede tega, ali bi imela tudi opozicija kakršnokoli veljavo, da morda daje
               kakšnega svojega kandidata v SDH. Torej, z opozicijo se v tem mandatu sploh ne
               pogovarja o kadrovski politiki. Treba pa se je zavedati, da sta tako kolega Šircelj
               kot Pogačnik, ki sta v drugi Janševi Vladi vodila oba projekta, tako SDH kot DUTB, da
               sta sredi poletnih počitnic, če se spomnite, mislim, da je bilo to v letu 2012,
               vabila takratno celotno opozicijo na vse sestanke, na oblikovanje obeh zakonskih
               predlogov in na veliko možnosti, da opozicija sodeluje pri kadrovski politiki
               imenovanja tako nadzornikov kot članov SDH in DUTB. Pod to Vlado je bil seveda ta
               proces popolnoma prekinjen, torej sodelovanje koalicije in opozicije je pri tako
               pomembnih kadrovskih vprašanjih oteženo in kot predstavnik ene izmed največjih
               opozicijskih strank lahko samo rečem, da se strinjam z vsem tem, kar opisuje tudi KPK
               v svojem poročilu, kar bomo kasneje obravnavali.</p>
               <p>Zaradi tega oba kandidata Slovenskega demokratska stranka v sled vsega, kar sem
               povedal, seveda ne bo potrdila.</p>
               <p>Najlepša hvala.</p>
            </sp>
            <sp xml:id="SDT7-MK-redna-36-2017-06-15.sp25">

               <speaker>PREDSEDNIK DR. MITJA HORVAT:</speaker>

               <p>Gospod Lah, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp26">

               <speaker>ZVONKO LAH (PS NSi):</speaker>

               <p>Hvala lepa.</p>
               <p>No, jaz pa bom malo drugače razpravljal. Jaz enega od teh kandidatov poznam,<stage type="mag"/><stage>(nadaljevanje)</stage> gospoda Kržana. On se je
               kalil v gospodarstvu, v podjetju, ki je najboljše v Sloveniji, to je v Krki, tako
               doma kot v tujini, mislim, da je na področju gospodarstva pridobil veliko znanja.
               Malo bolj sem ga spoznal takrat, ko je bil predsednik uprave Trima Trebnje, v času,
               ko je šlo za prodajo tega podjetja. On je bil nekaj časa na čelu tega podjetja in je
               ostro nasprotoval prodaji tega podjetja, ker Trimo Trebnje ni podjetje kot Cimos ali
               Magna ali ne vem kaj še vse, ki so praktično hlapci tujim podjetjem, ampak je
               podjetje, ki ima kar nekaj patentov in svojo vizijo, svoj razvoj. Ko je po kalvariji
               iz tistih prejšnjih časov, ko je bilo na to firmo pripetih preveč pijavk in je šlo
               ogromno denarja v čudne stvari, je prišel na čelo gospod Kržan in firmo zelo dobro
               vodil, bil je na pravi poti, tik pred ciljem, pa so se banke kot lastnice odločile to
               podjetje prodati in to prodati konkurenčni firmi iz tujine, za katero se je vedelo,
               da hočejo samo njihove patente in potem ugasniti razvoj v tem podjetju. Tam sem se
               tudi sam vključil in bolje spoznal gospoda Kržana, na kar se je to prodalo nekemu
               skladu iz Poljske, ki je tudi vprašljiv, ampak podjetje zdaj dobro dela, ima
               pozitivno bilanco, ogromno dela, žalostno pa je, da je tem tujim lastnikom cilj samo
               kapital. Tu se strinjam s kolegi iz Združene levice, ker sem poudarjal kapital, pa
               kapital. Počasi mislim, da bo umrl razvoj v tem podjetju, dela imajo pa sicer
               ogromno. Gospod Kržan se je odločno postavil temu po robu, vendar so se pač banke kot
               naše banke, ki jim ni mar, za kakšno podjetje gre, ali ima perspektivo ali ne, pač
               odločile za prodajo in verjetno bo čez nekaj let prišlo do situacije, ko bo to
               podjetje prodano naprej. Vprašanje komu, ker so tuji lastniki in jaz mislim, da je
               takšnih ljudi, kot je gospod Kržan, ne gledam tukaj na politično opcijo ali pa
               stranko, sploh pa stranko, ki je tako kratkega veka, kot je SMC, ampak gledam kot
               človeka, ki ima izkušnje, ima občutek za vodenje podjetij in mislim, da ima občutek
               tudi varovati tisto naše premoženje, ki ima neko perspektivo, ki je izvirno naše, ki
               ima prihodnost. Mi bi morali v Sloveniji razlikovati podjetja, kot so Krka, Trimo,
               Brinox, pa še Gorenje in taka, od tistih, ki so zgolj samo hlapci tujim podjetjem, ki
               delajo sestavne dele in gre potem glavni dobiček ven, pri nas pa delavci dobijo samo
               tiste plače in prispevke, pa še država jim mora za nekaj let financirati delo. Tako
               da pozdravljam, mislim, da bi moralo biti v teh inštitucijah, ki upravljajo s takšnim
               državnim premoženjem, več takšnih ljudi, ki imajo nek občutek in izkušnje.</p>
               <p>Tako da jaz tukaj ne bi dal v isti koš nekega profesorja, ki ima vse izkušnje na
               fakulteti, od študentskih let naprej, pa nekoga, ki je deloval v gospodarstvu, po
               celem svetu in ve, kaj se v gospodarstvu dogaja. Zato jaz ločim ta dva kandidata. En
               ima doktorski naziv, drug pa ima mogoče dvakrat doktorski naziv - v praksi, v
               gospodarstvu. Tu podpiram gospoda Kržana, sicer pa je stvar koalicije, da zagotovi
               večino, da so pač izvoljeni, tudi <stage type="mag"/><stage>(nadaljevanje)</stage> odgovornost koalicije za ljudi, ki jih pač imenujejo v te
               organe.</p>
            </sp>
            <sp xml:id="SDT7-MK-redna-36-2017-06-15.sp27">

               <speaker>PREDSEDNIK DR. MITJA HORVAT:</speaker>

               <p>Gospa Bah Žibert, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp28">

               <speaker>ANJA BAH ŽIBERT (PS SDS):</speaker>

               <p>Ja, hvala lepa, predsedujoči.</p>
               <p>Zdaj, govorimo o članih nadzornega sveta Slovenskega državnega holdinga. Govorimo o
               zadevi, ki je vsekakor ključna za državo, govorimo o premoženju države, govorimo o
               tem, kako se upravlja, kakšen je nadzor. Jaz bi tukaj pričakovala, da se bo med
               kandidati iskalo res jagodni izbor. Zdaj pa ne vem, ali koaliciji že zmanjkuje kadra,
               ampak nekateri ljudje se kar naprej pojavljajo, ko jim ne gre nekje skozi, pa jih
               najdemo zopet pri drugih funkcijah. Eni se očitno v tej državi na vse spoznajo. Na
               primer, dr. Andrej Bertoncelj, res je, prihaja iz Fakultete za menedžment, ne morem
               dvomiti ali pa kakorkoli govoriti o njegovi profesuri, ampak poglejte, gospod je bil
               kandidat za viceguvernerja Banke Slovenije. Zdaj, očitno se spozna na Banko
               Slovenije, očitno se zdaj spozna tudi na holding. Ker tam ni uspel, je pogorel, zdaj
               pa se mu ponuja holding.</p>
               <p>Na drugi strani se pa s predhodnikom seveda ne strinjam, ker zame pri takšnih
               kandidaturah ne sme biti niti kančka dvoma. Pustimo to, da je bil Igor Kržan eden od
               opcij za kandidata za UKC Ljubljana, tam ne vem, zakaj ni prišel čez vaša sita, tako
               kot ste si želeli, ampak nekam ga je treba dati in zdaj se najde tukaj kot kandidat,
               ampak, poglejte, tukaj je pač ta spornost glede njegovega solastništva pri podjetju s
               koncesijo za splošno medicino znana. Tukaj je bila dilema in tukaj stvar ni čista.
               Tukaj pa govorimo o nadzoru upravljanja premoženja države, spoštovani. Ne glede na
               to, da je nekdo lahko vodil neke stvari zelo dobro, pač pri tej zadevi stvari niso
               bile čiste. Postal je solastnik podjetja, za katerega se ve, da stvar ni tekla, tako
               kot bi morala, pa govorimo o ključnih funkcijah v državi. Zdaj jaz ne vem, ali vam
               res že zmanjkuje kadrovskega nabora ali pa je dejansko elita tako močna, da mora
               nekatere stvari ali pa ljudi postaviti na mesta, pa naj stane, kar hoče. Če ni šlo v
               Banko Slovenije, bo šlo pa v holding; če ne gre v UKC ali pa kam drugam, bo šlo pa v
               holding. Ampak poglejte, tukaj bi človek res pričakoval nabor imen, kjer bi vsi samo
               zaploskali, pa rekli: »Glejte, to je to.« Tudi opozicija ne bi imela nobenih težav
               podpreti, če bi šlo za kandidate, ki bi bili res neka velika dodana vrednosti pri
               tako pomembnih funkcijah. Ampak tukaj se pač daje občutek, da gre res samo zato, da
               se neke ljudi neka umesti. Ko jim nekje drugje ne uspe, pa potem poskušate nekje
               drugje. Jaz ne vem, včasih se res sprašujem, kdo pravzaprav upravlja s to državo, ker
               dvomim, da koalicija tudi sama. Ali je tako naivna ali pa dejansko sledi, da je treba
               pač iste ljudi predlagati toliko časa, dokler jih ne spravite nekam. Ampak to je
               dvom. To je dvom v to, ali gre res za kandidate tistega najboljšega, kot sem prej
               rekla, jagodnega izbora. Jaz mislim, da ne gre glede na to, da se kar naprej
               pojavljajo v nekih drugih vlogah kot kandidati. Zdaj, ko pa ni drugega, bo šlo pa
               tukaj čez, zato ker pač valjar koalicije dela po svoje, ampak dajte se zamisliti,
               govorimo o premoženju države.</p>
            </sp>
            <sp xml:id="SDT7-MK-redna-36-2017-06-15.sp29">

               <speaker>PREDSEDNIK DR. MITJA HORVAT:</speaker>

               <p>Gospod Lah, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp30">

               <speaker>ZVONKO LAH (PS NSi):</speaker>

               <p>Ja, jaz se ne strinjam. Kolegica, ne razumem, kako iščete samo negativne stvari. Jaz
               mislim, da je pri ljudeh treba tehtati tako pozitivne strani, izkušnje, kot negativne
               strani. Zdaj, če je dokazano, da je počel kaj protizakonitega ali kakorkoli, da pa je
               nekdo solastnik v nekem podjetju, pa še ni rečeno, da je <stage type="mag"/><stage>(nadaljevanje)</stage> kriv za vse v tem podjetju.</p>
               <p>Mislim, da mora biti, po vašem bi potem bil kandidat čisto čist tisti, ki nikoli ni
               še nič delal v gospodarstvu. Tak je najbolj čist in nič za nobeno stvar odgovarjal.
               Ta bi bil najbolj primeren, pa ima visoko izobrazbo. Po navadi so takšni, imajo mama
               hotel pri 40. letih. In res niso krivi, ampak tudi nikoli za nobeno stvar ne bodo
               odgovarjali. In takšnih si ne smemo želeti. Pri nas bi morali enkrat zbrati ljudi, ki
               so odgovorni, ki znajo po mizi udariti pa red narediti. To pa lahko naredijo samo
               takšni, ki imajo dolgoletne izkušnje in so že kaj takšnega počeli v gospodarstvu.</p>
               <p>Drugače mislim, da ni nobenega več v Sloveniji, da bi bil čisto čist, pa da bi bil
               primeren, povsem primeren kandidat. Ne vem, nekdo se očitno v tej politiki, ali pa
               tisti iz ozadja, to hočejo, da lahko pometajo potem z vsemi ljudmi, ker se jim nihče
               ne upre. Upre se lahko pa samo nekdo, ki je trden, ki ima izkušnje, in ki je izšel iz
               nekih borb v gospodarstvu. Tako jaz gledam na ljudi. In če, zato pa nihče noče
               kandidirati, ko pride sem na ta odbor, potem pa se potegne ven in iz muhe naredi
               slona. Zakaj bi si mazali svoje ime, ljudje pa kandidirali na take položaje? Če potem
               jih tukaj, tudi tisti, ki nimajo, nikoli ni imel nobenih izkušenj, potem zlivajo
               gnojnico po njih. Tako ne bomo nikogar dobili.</p>
               <p>Jaz zagovarjam samo enega človeka, ki ga poznam kot človeka, kot uspešnega v
               gospodarstvu. Tako da, mislim, da moramo gledati tudi na pozitivne stvari, pa
               povedati, da je tudi kaj dobrega o ljudeh, ne pa samo slabo. Pa čeprav smo v
               opoziciji.</p>
            </sp>
            <sp xml:id="SDT7-MK-redna-36-2017-06-15.sp31">

               <speaker>PREDSEDNIK DR. MITJA HORVAT:</speaker>

               <p>Gospa Bah Žibert. Pardon, se opravičujem.</p>
               <p>Mag. Alenka Bratušek, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp32">

               <speaker>MAG. ALENKA BRATUŠEK (PS NP):</speaker>

               <p>Ja, najlepša hvala.</p>
               <p>Saj, bom rekla, se kar pridružujem mnenju kolega, ki je govoril pred mano. Tudi v
               naši poslanski skupini smo na željo gospodov, ki so v tem trenutku na mizi, z njimi
               opravili razgovor ali pa pogovor. In dejstvo je, da oba izkazujeta izkušnje pri
               upravljanju s premoženjem, ampak jaz bi si želela, da bi tudi koalicija pokazala malo
               volje, pa kakšno lepo besedo o teh gospodih povedala, ker konec koncev je to njihova
               stvar - obveza, zaveza in tudi odgovornost, da sta ta dva gospoda primerna in da
               bosta z državnim premoženjem upravljala tako, kot je treba.</p>
               <p>Bi pa tukaj želela opozoriti na dejstvo, da je SDH tako rekoč od zamenjave nadzornega
               sveta, ki ga je izpeljala Vlada Mira Cerarja in koalicija, pravzaprav nepopoln. Da se
               posamezni člani izločajo, da je o prodaji oziroma neprodaji največje banke odločalo
               komaj sklepčno število članov nadzornega sveta, da je enega od teh gospodov v
               nadzorni svet moralo imenovati celo sodišče. To se je zgodilo prvič v zgodovini
               države, da namesto lastnika - države, Vlade, koalicije -, to naredi sodišče. In
               takšne stvari so zame nedopustne in konec koncev tudi to, ali je prav, gospe in
               gospodje, da si tako rekoč tik pred koncem mandata v organe upravljanja nastavljate
               svoje ljudi. Zakaj? Če je bilo 3 leta dobro, da je posloval, tako kot je, bi pač še
               počakali, pa bi naslednja vlada naredila tako, kot misli, da bi bilo prav. To so
               stvari, ki mene motijo, in na kar opozarjam že več časa.</p>
               <p>Kar pa se tiče teh dveh konkretnih imen. Tako, kot sem rekla, nimam posebnih, bom
               rekla, ne bom jih hvalila, ne bom tudi iskala dlake v jajcu. Bi pa vseeno bilo
               verjetno prav, da tudi iz koalicije kakšno mnenje slišimo ali pa <stage type="mag"/><stage>(nadaljevanje)</stage> pohvalo. Zdaj zgleda, kot da moramo v
               vsaj delčku opozicije braniti vaše ljudi, kar ni, bom rekla, najbolj navadno v tem
               državnem zboru.</p>
            </sp>
            <sp xml:id="SDT7-MK-redna-36-2017-06-15.sp33">

               <speaker>PREDSEDNIK DR. MITJA HORVAT:</speaker>

               <p>Gospa Bah Žibert, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp34">

               <speaker>ANJA BAH ŽIBERT (PS SDS):</speaker>

               <p>Hvala lepa.</p>
               <p>Ravno zato, kar se dogaja v SDH in kar smo gledali cel mandat, je po mojem zelo
               pomembno, da, če se že odloča, zdaj res tik pred koncem mandata, o nekih novih
               imenih, da bi šlo za nespornost, kar se tiče tudi same kakovosti v smislu res tistega
               najboljšega izbora. In jaz sem povedala dvome tako pri dr. Andreju Bertonclju. Gre
               namreč za to, da se ime pojavlja večkrat in da je občutek, da nekam mora priti.</p>
               <p>Kar se pa tiče gospoda Kržana in tega, kar je tako zagovarjal gospod Lah - ker sem
               imela že en trenutek občutek, da je predlagatelj kandidata -, pa govorimo o spornem
               načinu tega, da je postal solastnik - ne vodenje podjetja -, solastništva. Tukaj je
               bil problem. To podjetje ne bi smelo priti v solastništvo, ker gre za koncesijo za
               splošno medicino. In zdaj, a veste, če se že pri takšnih, nekdo bo rekel, da so to
               dlake v jajcu, jaz pa trdim, da ne. Da gre za to, ali se upošteva zakonodaja ali ne,
               ker tukaj bomo pa govorili o mnogo hujših stvareh, o mnogo večjih vložkih.</p>
               <p>In zame bi morali biti na takšna mesta imenovani ljudje, ki ne puščajo nobenega
               dvoma. Samo za to gre. In ne gre za to, da bi bili proti za to, »a priori«, da smo
               proti. To ni res. Mi bomo vedno podprli predloge in smo jih. In smo jih in jih tudi
               še bomo, ampak, ko pa gre za nekatere stvari, ki kažejo nek dvom, pa seveda je prav,
               da smo pozorni. Vsi bi morali biti pozorni, kajti govorimo o premoženju države.</p>
            </sp>
            <sp xml:id="SDT7-MK-redna-36-2017-06-15.sp35">

               <speaker>PREDSEDNIK DR. MITJA HORVAT:</speaker>

               <p>Gospa Bačič, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp36">

               <speaker>MARIJA BAČIČ (PS SD):</speaker>

               <p>Hvala lepa, gospod predsednik. Lepo pozdravljeni tudi vsi v mojem imenu.</p>
               <p>Jaz bi za ta dva kandidata povedala, da sta se predstavila tudi naši poslanski
               skupini. V predstavitvi sta bila res strokovna, kvalitetna in, kar je najbolj važno,
               mislim, da nimata nahrbtnika, čeprav smo zdaj že našli nekaj da, pač nekaj spet ne
               »štima«. Ampak oba kandidata imata dolgoletne izkušnje, kar mislim, da tudi šteje.
               Ker včasih rečemo, da samo tisti, ki imajo teoretično znanje, niso dovolj dobri v
               gospodarstvu. In zato menimo in smo ocenili tudi v naši poslanski skupini, da s tem
               izkušnjami, ki jih imata, da s svojo strokovnostjo in s tem, kar sta do zdaj delala,
               sta pravzaprav dobra kandidata in menimo, da bosta tudi delo, zelo strokovno delo,
               odgovorno delo, kot nadzornika SDH tudi kvalitetno in dobro opravljala.</p>
               <p>Tako da bomo mi, v poslanski skupini, oba kandidata tudi podprli, ker smo ocenili, da
               sta res v redu.</p>
               <p>Hvala lepa.</p>
            </sp>
            <sp xml:id="SDT7-MK-redna-36-2017-06-15.sp37">

               <speaker>PREDSEDNIK DR. MITJA HORVAT:</speaker>

               <p>Gospod Logar, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp38">

               <speaker>DR. ANŽE LOGAR (PS SDS):</speaker>

               <p>Ja, hvala predsednik.</p>
               <p>Glejte, če primerjate to gradivo, ki ga je Ministrstvo za finance pripravilo za
               današnje odločanje, potem lahko ugotovimo nekaj. Da so bili prejšnji trije kandidati
               za nadzorni svet SDH slabo izbrani.</p>
               <p>Recimo, ko imate tu štiri kategorije, ki jih mora posamezni kandidat izpolnjevati,
               vidite, da ima en kandidat samo eno kategorijo pokrito, pa ste ga kljub temu
               imenovali. In zdaj kar naenkrat sta pa dva kandidata, ki pokrivata kar tri od štirih
               zahtevanih kategorij, ki jih morajo imeti člani komplementarno v nadzornem svetu. To
               pomeni, da je bil že v začetku popolnoma zgrešen sistem imenovanja kandidatov za
               nadzorni svet.</p>
               <p>Vprašanje, ki se pri tem imenovanju poraja, je to: Kaj je pomembnejše za državo? UKC
               ali upravljanje 14 milijard državnega premoženja? Kaj je pomembnejše, ne vem,
               viceguverner Banke Slovenije ali nadzor nad upravljanjem s 14 milijard evrov
               državnega premoženja? Zakaj to postavljam?<stage type="mag"/><stage>(nadaljevanje)</stage> Zdaj, če sta ta dva kandidata tako dobra in sta se
               potem tam prijavila in nista bila ustrezna za vodenje UKC ali pa za, ne vem, za
               viceguvernerja Banke Slovenije. Ne samo, da nista bila dobra, še celo nihče ju ni
               predlagal. Recimo, gospoda Bertonclja, če se ne motim, ni predlagala nobena poslanska
               skupina za viceguvernerja Banke Slovenije. Torej, tam je bil izven konkurence, ker ni
               dosegal standardov, ki se jih pričakuje za nadzorovanje bančnega poslovanja, zdaj pa
               je kar naenkrat najboljši izbor za 14 milijard evrov. Ali pa je kadrovska politika
               taka, da moraš petkrat kandidirati, preden ti potem Vlada Mira Cerarja nameni neko
               funkcijo? To, kar se je sedaj zgodilo z večnim kandidatom Cviklom, ko ste mu končno
               našli neko službo! Spet dobro plačano v tujini, ko se svaljka po funkcijah zaradi
               zaslug, ki jih je imel v mandatu 2004-2008 ob rušenju neke Vlade.</p>
               <p>Moje vprašanje je zelo enostavno … Ta strokovna komisija je naredila seznam, torej, z
               desetimi kandidati je potem opravila razgovor in je naredila seznam petih kandidatov,
               ki jih je predlagala Ministrstvu za finance v izbor. Verjetno jih je rangirala od
               prvega do petega. Ministrica se je odločila za dva od teh kandidatov. Katera dva na
               tej rangirani lestvici sta bila ta dva kandidata? Sta bila to prvi in drugi? Sta bila
               to četrti in peti? Tretji in peti? In na podlagi česa je potem, če je uporabila izbor
               teh petih ministrica za finance kot paravan za izbor svojega jagodnega izbora, na
               podlagi česa se je potem ministrica za finance odločila za točno ta dva
               kandidata?</p>
               <p>Hvala.</p>
            </sp>
            <sp xml:id="SDT7-MK-redna-36-2017-06-15.sp39">

               <speaker>PREDSEDNIK DR. MITJA HORVAT:</speaker>

               <p>Gospod Prikl, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp40">

               <speaker>UROŠ PRIKL (PS DeSUS):</speaker>

               <p>Hvala lepa. Lep pozdrav vsem.</p>
               <p>Mi v Desusu bomo seveda podprli oba kandidata. Zakaj? Iz razpoložljivega gradiva, ki
               nam je vsem skupaj na voljo, pač izkazujeta kompetence in na podlagi tega seveda
               ocenjujemo, da sta primerna. Ob tem sta bila tudi pri nas na »hearingu« v poslanski
               skupini. Zdaj, če se smem malo bolj direktno izraziti, smo jih kar »fajn pošraufali«.
               Odgovori, ki sta jih oba dala, sta nas, poslanke in poslance v Desusu, prepričali, da
               bosta zmogla biti kos izzivom, ki so na SDH pred njima. To je to. Brezpogojne podpore
               mi v Desusu nikomur ne dajemo. Če bi se pa seveda, govorim tu za kandidata nadzornega
               sveta SDH in kogarkoli v katerokoli drugo izpostavljeno funkcijo, v nadaljevanju
               izkazalo, da so kakšne težave, da obstaja kakšna nezdružljivost, da je kdorkoli kje v
               nasprotju z zakonom, pa seveda takšno podporo potem v Desusu odrekamo. Tukaj smo oba
               kandidata, kot rečeno, vprašali, izprašali in ne vidimo nobene težave, da ne bi
               zmogla biti kos izzivom, ki so pred njima. Me pa osebno pri vseh teh zadevah, ko se
               pogovarjamo o nekih kadrovskih rešitvah na teh in drugih izpostavljenih državnih
               funkcijah, ne glede na to, da grejo skozi neke postopke, formalne, takšne in drugače,
               pri katerih se od kandidatov marsikaj zahteva. Tako mimogrede, sedem nekih dokazil,
               sedem nekih izjav, pa verjetno sem kakšno izpustil, je moral vsak od teh kandidat
               izpolnit, pa CV, pa cel kup nekih predlogov, pa vendarle se potem praktično pri
               vsakem izkaže… No, recimo, danes se je izkazalo po mnenju kolegic in kolegov iz
               opozicije, da to pa to ni v redu pri kandidatu za svet Agencije za zavarovalni
               nadzor. Verjamem, da se bo tudi v naslednji točki pokazalo ali pa da bo kdo
               polemiziral, da tudi ta in ta kandidatka ni primerna za funkcijo pri Agenciji za
               energijo, pa za sodniške funkcije. Kaj hočem povedati? Zdi se mi, da je ta negativna
               selekcija zelo velik problem v tej državi. Jaz nobenega ne bom brezpogojno podpiral,
               ampak vendarle, če dobimo neke ljudi, neke strokovnjake z izkušnjami, znanjem,
               formalno izobrazbo, pa se mi vendarle zdi, in tu podpišem, kar je <stage type="mag"/><stage>(nadaljevanje)</stage> kolega Lah povedal, treba je seveda
               stehtati, pogledati pozitivne in negativne. Če nekdo pride iz fakultete, brez dneva
               delovnih izkušenj, najbrž ne bo primeren, ker rabiš neke izkušnje, da »furaš« ali pa
               da nadziraš 14 milijard državne zlatnine, srebrnine, kakorkoli hočete. Če je nekdo
               star 60 plus, verjetno ni primeren, po mnenju nekoga, ker je že prestar, pa ne zmore,
               pa tako dalje. Kdaj pa je potem primeren? Mislim, te negativne selekcije sem jaz
               počasi sit. Pa ne mislim nikogar branit, opravičit in na karkoli aludirat, ampak
               vendarle, dajmo ljudem priložnost in seveda vsi ti ljudje, ki opravljajo te pomembne
               in odgovorne naloge, se morajo tega tudi zavedati. Če se pregrešijo, pa se ve, da
               morajo tudi kazensko odgovarjat in biti sankcionirani. Sprašujem se, če bo takšna
               negativna selekcija, kdo se pa še bo hotel izpostaviti, kdo pa še bo hotel priti pred
               to komisijo, pred ta Državni zbor, če ga dobesedno povozimo in mu nemalokrat naredimo
               tudi krivico.</p>
               <p>Tako da, rezime … Mi bomo oba kandidata podprli, ker ocenjujemo, da izpolnjujeta vse
               kriterije in da bosta kos nalogam.</p>
            </sp>
            <sp xml:id="SDT7-MK-redna-36-2017-06-15.sp41">

               <speaker>PREDSEDNIK DR. MITJA HORVAT:</speaker>

               <p>Replika gospod Logar, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp42">

               <speaker>DR. ANŽE LOGAR (PS SDS):</speaker>

               <p>Ja, jaz ne vem, če sem čisto dobro razumel, gospoda Prikla. Namreč, on govori o
               negativni selekciji. Negativna selekcija pomeni, da slabi kandidati dobivajo
               položaje. Če njega že moti ta negativna selekcija, to pomeni, da se razburja nad
               kadrovsko politiko te Vlade v zadnjih treh letih. Ko pravi, da je treba z negativno
               selekcijo napraviti konec, pomeni, da se zavzema za drugačno obliko kadrovanja, torej
               ne takšno, kot piše v poročilu protikorupcijske komisije. Gospod Prikl, opozarjanje
               na nepravilnosti pri posameznih kandidatih ni negativna selekcija. Negativna
               selekcija je, če kljub resnim opozorilom potem Vlada oziroma tisti, ki v imenu Vlade
               imenuje, takšnega kandidata da na pozicijo. In takšnih v teh mandatu je bilo pa res
               celo morje, začenši od nekdanjega predsednika uprave SDH, predlogov za nadzornike
               Nove ljubljanske banke, predlogov za člane nadzornega sveta SDH, predloge za, ne vem,
               ja, tele, kaj so že, nadzornike, programske svetnike RTV, predloge za Fiskalni svet.
               Jaz vam lahko naštevam cel dan. Res. Predloge za svete zavodov, ki potem po naročilu
               politike razrešujejo uspešne direktorje, kot je bilo zdaj v primeru desanta na
               ljubljansko Filharmonijo. Celo morje imate te negativne selekcije v času vašega
               mandata in če vam je dovolj te negativne selekcije, potem naredite konec temu. Vi ste
               poslanec poslanske skupine, ki zagotavlja večino tej Vladi. Torej, če ima vseh deset
               poslancev dovolj negativne selekcije te Vlade, potegnite zavoro, imate to možnost. Ne
               pa govoriti, če nekdo opozarja na nepravilnosti, da imate dovolj te negativne
               selekcije. Negativna selekcija je pri vas, odločevalcih, tistih, ki lahko
               odločajo.</p>
            </sp>
            <sp xml:id="SDT7-MK-redna-36-2017-06-15.sp43">

               <speaker>PREDSEDNIK DR. MITJA HORVAT:</speaker>

               <p>Ja, to pa res ni bila replika, tako da vas v bodoče prosim, da se prijavite k
               razpravi.</p>
               <p>Gospod Prikl, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp44">

               <speaker>UROŠ PRIKL (PS DeSUS):</speaker>

               <p>Hvala lepa.</p>
               <p>Jaz verjamem, kolega Logar, da bi lahko tudi iz prejšnjih mandatov prejšnjih vlad
               porabil še kakšen dan več za naštevanje negativnih kadrovskih rešitev… <stage>/ oglašanje iz
               dvorane/</stage> Ampak jaz mislim, da zdaj ni primerna… Ja, pa tudi kritika, seveda, tej
               Vladi. Jaz osebno, bom povedal, z vsemi kadrovskimi rešitvami nisem bil zadovoljen.
               To je seveda dejstvo. Takrat smo tudi potegnili ročno. Mislim, da ni primerno, da
               zdaj razpravljamo o vseh možnih funkcijah in o vseh možnih kadrovskih rešitvah za
               naprej in nazaj, jaz mislim, da je potrebno, če smo pri tej točki, ko imenujemo
               oziroma potrjujemo nadzornike SDH, da je prav, da se fokusiramo na Kržana in
               Bertonclja. Kot rečeno, podatki so nam na voljo, izjave, Europass, cel kup nekih
               prilog so kandidati izpolnili. Mi smo jih poslušali, mi smo jih, kot sem se prej
               izrazil, zaslišali oziroma imeli z njimi »hearing«. Glejte, nas so prepričali in jaz
               tukaj ne vidim nobenega razloga, da jim ne bi dali možnosti in priložnosti. Verjamem
               pa, verjamem pa, da se ljudje zavedajo, na kakšno pozicijo, v kakšne čevlje stopajo
               in kakšna je njihova odgovornost. Danes jih imenujemo in naslednji trenutek, ko bodo
               imenovani, verjamem, da se tega zavedajo, da bodo korektno opravili svoje naloge. Ker
               eno je seveda slast neke funkcije,<stage type="mag"/><stage>(nadaljevanje)</stage> nekega položaja, drugo pa je zavedanje odgovornosti in
               tega, da nosijo vse konsekvence za svoje odločitve in za svoja dejanja.</p>
            </sp>
            <sp xml:id="SDT7-MK-redna-36-2017-06-15.sp45">

               <speaker>PREDSEDNIK DR. MITJA HORVAT:</speaker>

               <p>Gospa Bah Žibert, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp46">

               <speaker>ANJA BAH ŽIBERT (PS SDS):</speaker>

               <p>Ja, glejte, se bom še enkrat oglasila. Zdaj, vi poskušate zdaj, ker vas je nekdo
               pozval, kolegice iz opozicije, da mora zdaj koalicija začeti braniti predlagane
               kandidate, kar je smešno. Dobro blago se »itak« samo hvali, ampak poslušajte … Če mi
               opozarjamo, da nekaj ni »štimalo« pri enem od kandidatov, glejte… Dobro, imeli ste…
               Vi ste rekli, da ste imeli »hearinge«, pa ste jih »šraufali«, ne vem. Dajte potem
               povedati, kaj so odgovorili na to spornost, če ste jih tako dobro »šraufali«. Ker po
               drugi strani ste pa rekli, da neke stvari mi tukaj vlečemo samo zato, da jih vlečemo,
               pa jih najdemo. Ja, čakajte malo, če ste jih tako dobro »zašraufali«, so vam verjetno
               tudi na takšne stvari odgovarjali. Ali pa vas sploh niso zanimale. Tako kot je že
               kolega Logar rekel, trenutno govorimo o mnogo večjem vložku kot pri tistih, kamor so
               bili ti kandidati namenjeni tudi po vaše, ampak niso šli skozi. Zakaj, to pač zdaj
               pustimo, je za kakšno drugo sejo. Ampak prosim vas, ne govoriti, da smo mi tukaj
               negativno nastrojeni, pa da, ne vem, ne podpiramo vaših predlogov. Ja, hvala bogu,
               jaz sem zdaj še enkrat vesela, da vseh tistih predlogov, ko ste jih dali, nisem
               podprla, zato ker v poročilu KPK jasno piše, da delate narobe in da delate zgolj
               politično in ne strokovno. Jaz bi se v prvi vrsti zamislila nad sabo, če bi vedno na
               te gumbe »za« pritiskala. Tukaj se vi zamislite, ne mi. Mi vam pač skušamo samo
               odpreti oči, da so kakšne stvari, ki niso dobre. Poglejte, če je nek dvom, vi se pač
               odločite. Tako kot sem povedala, imate večino, ali imate »hearing« ali pa ne. Vi
               »itak« naredite tako, kakor hočete, tako, da jaz mislim, da se za »hearingi« pa
               predstavitvami res ni treba skrivati, zato ker se je pač nekdo že odločil, da se
               predlaga te kandidate.</p>
            </sp>
            <sp xml:id="SDT7-MK-redna-36-2017-06-15.sp47">

               <speaker>PREDSEDNIK DR. MITJA HORVAT:</speaker>

               <p>Kar nekaj vprašanj, dilem se je nabralo, zato sprašujem predstavnika predlagatelja,
               če bi želela besedo, da odgovorita na kakšno od postavljenih dilem?</p>
               <p>Gospa Groff Ferjančič, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp48">

               <speaker>MAG. MIRANDA GROFF FERJANČIČ:</speaker>

               <p>Mogoče samo pojasnilo … Pet izbranih kandidatov, ki jih je dobila ministrica na mizo,
               je pogledala, Ministrstvo za finance je presojalo kandidate in skupaj z ministrico
               oziroma ministrica je skladno z zakonom po lastni presoji predlagala dva, ki sta se
               ji zdela, da najbolj ustrezata razpisnim pogojem in da sta od izbranih kandidatov
               najboljša.</p>
            </sp>
            <sp xml:id="SDT7-MK-redna-36-2017-06-15.sp49">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Gospod Logar, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp50">

               <speaker>DR. ANŽE LOGAR (PS SDS):</speaker>

               <p>No, zdaj je očitno, da nista bila na prvem in drugem mestu. Ker če bi bila na prvem
               in drugem mestu, bi državna sekretarka to povedala. Kaj, ali sta bila na četrtem in
               petem ali mogoče šestem in sedmem od desetih zaslišanih? Mislim, da toliko poštenja
               za upravljanje 14 milijard državnega premoženja pa že mora biti s strani Ministrstva
               za finance, da pove, če se je že državna sekretarka sklicevala na predlog strokovne
               komisije, ki je oblikovala ta predlog, na katerem mestu je strokovna komisija
               uvrstila ta dva kandidata. Tako da terjam odgovor od državne sekretarke.</p>
            </sp>
            <sp xml:id="SDT7-MK-redna-36-2017-06-15.sp51">

               <speaker>PREDSEDNIK DR. MITJA HORVAT:</speaker>

               <p>Izvolite, gospa Groff Ferjančič.</p>
            </sp>
            <sp xml:id="SDT7-MK-redna-36-2017-06-15.sp52">

               <speaker>MAG. MIRANDA GROFF FERJANČIČ:</speaker>

               <p>Hvala.</p>
               <p>Kandidati so bili ministrici posredovani po abecednem vrstnem redu. <stage>/ smeh v
               dvorani/</stage></p>
            </sp>
            <sp xml:id="SDT7-MK-redna-36-2017-06-15.sp53">

               <speaker>PREDSEDNIK DR. MITJA HORVAT:</speaker>

               <p>Najlepša hvala. <stage>/ hrup v dvorani/</stage> Ugotavljam, da smo izčrpali razpravo, zato… <stage>/
               oglašanje iz dvorane/</stage></p>
               <p>Gospod Logar, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp54">

               <speaker>DR. ANŽE LOGAR (PS SDS):</speaker>

               <p>Glejte, ne se hecati iz vašega lastnega gradiva. Piše, da je potem z desetimi
               najvišje ocenjenimi kandidati strokovna komisija opravila razgovore. Vseh pet
               najvišje uvrščenih kandidatov pa je potem dobila ministrica in izbrala dva. Kako so
               pa lahko najvišje uvrščeni po abecednem redu? A to je bilo tudi<stage type="mag"/><stage>(nadaljevanje)</stage> prej tistih deset kandidatov uvrščenih po
               abecednem redu? Najvišje torej, A, jaz bi bil na prvem mestu, če je šlo po imenu, če
               je šlo po priimku, pa ne vem… Aja, Bertoncelj je na B, ali kako? Kržan je pa na K,
               potem so bili pa priimki od K naprej ali kako? Glejte, ne se hecati pri upravljanju
               državnega premoženja. Če nimate slabe vesti pri izboru in če imate argumente, boste
               povedali, na katerem mestu sta bila ta dva kandidata od petih, tako kot piše v
               gradivu, najvišje uvrščenih kandidatov. Terjam odgovor, še enkrat.</p>
            </sp>
            <sp xml:id="SDT7-MK-redna-36-2017-06-15.sp55">

               <speaker>PREDSEDNIK DR. MITJA HORVAT:</speaker>

               <p>Vseeno moram resnici na ljubo reči, da se moramo malce umiriti, da nismo na
               preiskovalni komisiji. Seveda je vprašanje postavljeno…</p>
            </sp>
            <sp xml:id="SDT7-MK-redna-36-2017-06-15.sp56">

               <speaker>DR. ANŽE LOGAR (PS SDS):</speaker>

               <p><stage>/ izklopljen mikrofon/</stage> Ne še <stage>(?)</stage>… <stage>/ smeh v dvorani/</stage></p>
            </sp>
            <sp xml:id="SDT7-MK-redna-36-2017-06-15.sp57">

               <speaker>PREDSEDNIK DR. MITJA HORVAT:</speaker>

               <p>… in je prepuščeno seveda gospe Groff Ferjančič, ki je pripravljena odgovoriti tudi
               na to vprašanje.</p>
            </sp>
            <sp xml:id="SDT7-MK-redna-36-2017-06-15.sp58">

               <speaker>MAG. MIRANDA GROFF FERJANČIČ:</speaker>

               <p>Hvala.</p>
               <p>Ministrica osebno je dobila seznam strokovne komisije in po mojem vedenju je
               strokovna komisija točkovala kandidate, deset najboljših povabila na razgovor, pet
               jih je poslala naprej, ampak ministrica, po mojih informacijah, ni dobila točk zraven
               pri posameznem kandidatu. Najboljši kandidati so bili predloženi ministrici v lastno
               presojo in ministrica je odločila, kot je odločila. To je bilo pet kandidatov, ki jih
               je komisija ocenila kot najboljše. Zato, da ne bi vplivali na ministrico, so pa pet
               svojih predlogov, najvišje ocenjenih, posredovali ministrici v njeno presojo.</p>
            </sp>
            <sp xml:id="SDT7-MK-redna-36-2017-06-15.sp59">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Gospod Logar, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp60">

               <speaker>DR. ANŽE LOGAR (PS SDS):</speaker>

               <p>Glejte, to pa dam skoraj roko v ogenj, no, da ne drži. V dveh vladah sem bil zraven
               neposredno pri odločanju. Vedno, ko je bilo točkovanje, in vedno, ko so bili
               kandidati, je bila poleg vsakega kandidata, če je šlo po takem postopku, ocena.
               Recimo, od lestvice 1 do 100, koliko točk je pri tem postopku dobil. Iz enega
               preprostega razloga, ker če se je minister, ki prevzema za to odgovornost, drugače
               odločil, kot je predlagala strokovna komisija, torej, po drugačnem vrstnem redu, je
               moral ta razlog, ta kriterij svoje izbire opredelit. Ker drugače pa imamo lahko
               žrebanje. Drugače pa imamo res lahko žrebanje. Med petnajstimi kandidati vsi dosežejo
               deset točk in potem bo ministrica izžrebala znotraj tega, kateri kandidati pridejo.
               Že to, da pravite, da »po mojem mnenju oziroma vedenju«, torej, ne zatrdite, pomeni,
               da iščete izgovor, zato da tu ne bi povedali, na katerem mestu sta bila omenjena
               izbrana kandidata.</p>
               <p>Samo še dodatno … Če ste vi tako »šraufali« ta dva kandidata na zagovorih,
               neverjetno, da tega niste ugotovili že med tem »šraufanjem«.</p>
               <p>Hvala.</p>
            </sp>
            <sp xml:id="SDT7-MK-redna-36-2017-06-15.sp61">

               <speaker>PREDSEDNIK DR. MITJA HORVAT:</speaker>

               <p><stage>/ oglašanje iz dvorane/</stage> Saj, je v redu, to bosta lahko tudi po seji razrešila v
               medsebojnem pogovoru. To ni treba, da zdajle na seji razrešujemo.</p>
               <p>Torej, zaključujem razpravo in na glasovanje dajem naslednji predlog sklepa:
               »Mandatno-volilna komisija predlaga Državnemu zboru, da sprejme sklep, s katerim se
               za člana nadzornega sveta Slovenskega državnega holdinga, d.d. za dobo petih let
               imenujeta dr. Andrej Bertoncelj in Igor Kržan.« Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(5 članov.)</stage></p>
               <p>Ugotavljam, da je predlog sprejet.</p>
               <p>Zaključujem to točko dnevnega reda in se zahvaljujem za sodelovanje predstavnikoma
               Ministrstva za finance in želim uspešno delo v nadaljevanju.</p>
               <p>Prehajamo na <title>2. TOČKO DNEVENGA REDA, IN SICER NA PREDLOG ZA IMENOVANJE ČLANOV
                  SVETA AGENCIJE ZA ENERGIJO</title>
               ki ga je Državnemu zboru predložila Vlada.</p>
               <p>Del gradiva je objavljen pri EPI, obrazložen predlog Vlade pa ste članice in člani
               zaradi varstva podatkov prejeli v varovani predal v sistemu UDIS.</p>
               <p>K tej točki dnevnega reda sem vabil Ministrstvo za infrastrukturo.</p>
               <p>Uvodoma naj pojasnim, da drugi odstavek 392. člena Energetskega zakona določa, da
               predsednika in pet članov sveta Agencije za energijo imenuje in razrešuje Državni
               zbor na predlog Vlade. <stage type="mag"/><stage>(nadaljevanje)</stage>
               V skladu z osmim odstavkom 392. člena se predsednika ali člana sveta imenuje za dobo
               šestih let. Član sveta je lahko še enkrat ponovno imenovan, pri čemer se imenovanje
               za predsednika šteje tudi za imenovanje za člana sveta. Deveti odstavek istega člena
               določa, da se vsaka tri leta imenuje polovico članov sveta.</p>
               <p>V skladu s šestim odstavkov 392. člena Državni zbor glasuje o predlaganem kandidatu
               za člana sveta v tridesetih dneh po prejemu predloga Vlade.</p>
               <p>12. 6. 2017 je potekel mandat trem članom sveta Agencije za energijo, zato Vlada na
               podlagi 392. člena Energetskega zakona Državnemu zboru predlaga, da za člane sveta
               Agencije za energijo imenuje: dr. Maksa Babuderja, Sandija Šterpina in Andreja
               Knupleža.</p>
               <p>Preden nadaljujemo, naj vas obvestim, da na seji s pooblastilom namesto poslanca
               Kamala Izidorja Shakerja sodeluje poslanka Teja Ljubič.</p>
               <p>Odpiram razpravo. Aha, pardon, se opravičujem, želite dodatno obrazložiti
               predlog?</p>
               <p>Izvolite in prosim, da se predstavite za magnetogram.</p>
            </sp>
            <sp xml:id="SDT7-MK-redna-36-2017-06-15.sp62">

               <speaker>JASNA AVBELJ-HAMZIČ:</speaker>

               <p>Ja, hvala. Jasna Avbelj-Hamzič, višja sekretarka na Ministrstvu za infrastrukturo. </p>
               <p>Če pojasnim postopek, po katerem je Vlada potem Državnemu zboru predlagala kandidate
               … Ministrstvo je v decembru obvestilo Vlado in pa Državni zbor, da v letošnjem letu
               preneha mandat trem kandidatom, ki so bili v prvem roku po Energetskem zakonu
               imenovani samo za tri leta, zato ker je sistem sveta Agencije za energijo določen na
               tak način, da se menjavajo trije člani vsake tri leta, imenovani pa so za šest let.
               Prvi mandat pa so bili trije člani imenovani samo za tri leta in tem trem članom je
               pretekel mandat. Potem je minister imenoval strokovno komisijo, ki je pripravila in
               objavila javni poziv. Na javni poziv se je javilo sedem kandidatov. Dva izmed teh
               kandidatov nista izpolnjevala pogojev glede izobrazbe, zato sta bila izločena, pet
               kandidatov pa je ministrstvo predlagalo Vladi v obravnavo, ker po Energetskem zakonu
               ministrstvo pripravi listo kandidatov in to listo kandidatov je Vlada obravnavala,
               potrdila in predlagala tri kandidate Državnemu zboru v sprejem. Po Energetskem zakonu
               je Državni zbor neodvisen in je neodvisen tudi od predloga Vlade, kar pomeni, da
               Državni zbor obravnava listo kandidatov, ki jo imate tudi v gradivu, to se pravi teh
               pet kandidatov. Je pa Državni zbor vezan na to, da mora biti sestava sveta oblikovana
               na tak način, da vsak izmed kandidatov izpolnjuje pogoje glede posebne vrste
               izobrazbe - ali je to strojnik, elektro, ali je ekonomist oziroma pravnik. Glede na
               to je Vlada sicer pripravila predlog, za katerega je prepričana, da je najbolj
               primeren, seveda pa je to vaša odločitev. Vseh teh pet kandidatov izpolnjuje pogoje,
               s tem, da je dr. Babuder predlagan drugič v mandat. On je bil imenovan že za tri
               leta, mu je mandat potekel in Vlada predlaga tega kandidata še za nadaljnjih šest
               let.</p>
               <p>Hvala.</p>
            </sp>
            <sp xml:id="SDT7-MK-redna-36-2017-06-15.sp63">

               <speaker>PREDSEDNIK DR. MITJA HORVAT:</speaker>

               <p>Najlepša hvala za dodatno obrazložitev.</p>
               <p>Odpiram razpravo. Ugotavljam, da ni potrebe po razpravi, zato zaključujem razpravo in
               na glasovanje dajem naslednji predlog sklepa: »Mandatno-volilna komisija predlaga
               Državnemu zboru, da sprejme sklep, s katerim se za člane sveta Agencije za energijo
               za dobo šestih let imenujejo: dr. Maks Babuder, Andrej Knuplež in Sandi Šterpin.«
               Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zaključujem to točko dnevnega reda in se <stage type="mag"/><stage>(nadaljevanje)</stage> predstavnici ministrstva najlepše zahvaljujem za
               sodelovanje in želim obilo uspeha pri nadaljnjem delu.</p>
               <p>Prehajamo na <title>3. TOČKO DNEVNEGA REDA, IN SICER NA PREDLOGE ZA IZVOLITEV V
                  SODNIŠKO FUNKCIJO NA SODNIŠKO MESTO OKRAJNE SODNICE NA OKRAJNEM SODIŠČU V
                  LJUBLJANI,</title> ki jih je Državnemu zboru predložil Sodni svet.</p>
               <p>Del gradiva je objavljen pri EPI, obrazložene predloge Sodnega sveta pa ste članice
               in člani zaradi varstva podatkov prejeli v varovani predal v sistemu UDIS.</p>
               <p>K tej točki sem vabil in v naši sredi pozdravljam dr. Marka Novaka, predsednika
               Sodnega sveta.</p>
               <p>Uvodoma naj pojasnim, da Sodni svet na podlagi 28. člena Zakona o sodiščih in 19.
               člena Zakona o sodniški službi Državnemu zboru predlaga, da v sodniško funkcijo na
               sodniška mesta okrajnih sodnic na Okrajnem sodišču v Ljubljani izvoli: mag. Barbaro
               Mazovec-Kšela, mag. Polono Kukovec in Barbaro Toldi.</p>
               <p>Želi dr. Marko Novak, predsednik Sodnega sveta, predloge dodatno obrazložiti?</p>
            </sp>
            <sp xml:id="SDT7-MK-redna-36-2017-06-15.sp64">

               <speaker>DR. MARKO NOVAK:</speaker>

               <p>Bi, hvala lepa.</p>
            </sp>
            <sp xml:id="SDT7-MK-redna-36-2017-06-15.sp65">

               <speaker>PREDSEDNIK DR. MITJA HORVAT:</speaker>

               <p>Izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp66">

               <speaker>DR. MARKO NOVAK:</speaker>

               <p>Pozdravljen predsednik, poslanke in poslanci.</p>
               <p>Seveda bi rad majčkeno bolj pojasnil cel postopek izbire teh kandidatk za sodniško
               mesto poleg tega pisnega gradiva, ki smo ga poslali.</p>
               <p>Tukaj gre seveda za tri mesta na Okrajnem sodišču v Ljubljani. Treba je vedeti, da je
               to največje okrajno sodišče, tudi po številu sodnikov je tudi največje sodišče v
               državi. Eno mesto je bilo predvideno za civilno-izvršilni oddelek, dve pa za kazenski
               oddelek. Mi smo prejeli te kandidature, seveda, Vrhovno sodišče je objavilo razpis na
               predlog samega Okrajnega sodišča v Ljubljani, kjer so prosili za okrepitve glede na
               to, da število kazenskih zadev na tem sodišču ni upadlo, čeprav opažamo, da sicer na
               okrajnih sodiščih upada, ampak na teh največjih pa temu ni tako. Potem tudi zaradi
               odhoda nekaterih sodnikov na okrožna sodišča, potem so tudi obrazložili, da tudi
               sistematizacija, ki tukaj obstaja, ni bila v popolnosti zasedena. K temu pa bi dodal,
               da, kot ste mogoče opazili, iz tega zadnjega poročila Evropske komisije »Justice
               Scoreboard« za 2016, Slovenija ni več prva po številu sodnikov na 100 tisoč
               prebivalcev v Evropski uniji, ampak smo zdaj na tretjem mestu. Seveda se tudi s tem
               ni za hvaliti, vendar je trend vseeno nekako v izboljševanju. Tukaj je bilo pozitivno
               mnenje tudi predsednika Višjega sodišča in seveda tako je šlo potem Vrhovno v razpis.
               To nas je nekako zadovoljilo, vsa ta pojasnila. Seveda ponovno dodajam, da zelo
               skrbno gledamo na te razpise, še posebej, če je večje število kandidatov oziroma
               sodnikov v igri.</p>
               <p>Na to mesto je bilo prijavljenih kar 60 kandidatov in kandidatk. Ker je to pravzaprav
               najnižje sodišče, so bili med temi kandidatkami in kandidati v glavnem bodisi
               strokovni sodelavci, kakšni mlajši odvetniki, pa potem tudi pravniki iz nekaterih
               drugih pravnih poklicev. Potem seveda v tej prvi fazi smo preverili vso to
               dokumentacijo, tudi upoštevali mnenja predsednika Okrajnega sodišča, ki je opravil
               najprej razgovor s temi kandidati, in smo na razgovor povabili 22 kandidatk in
               kandidatov. Tukaj naš izbor ni kar tako po domače, če lahko tako rečem, ampak imamo
               določene kriterije. Obvezno upoštevamo kandidate, ki jih predlaga predsednik sodišča
               oziroma predsednica. Te obvezno vabimo, potem pa še upoštevamo<stage type="mag"/><stage>(nadaljevanje)</stage> povprečne ocene tako na fakulteti, kot
               tudi na pravniškem državnem izpitu, potem pa tudi seveda delovno dobo, ker so nam
               delovne izkušnje zelo pomembne. Zdaj bi tukaj pojasnil, mislim, da so za poslanke in
               poslance te informacije poleg samega mnenja, ki ga posredujemo, koristne, da tudi na
               ta najnižja sodniška mesta nekako izbiramo kandidate, ki imajo, vedno bolj se
               približujemo temu, deset let izkušenj. To pa so že profilirani kandidati za razliko
               od začetnikov, ker se moramo zavedati, da je tudi starost, nekako vedno bolj se
               približuje 40. letu… Seveda, zakon pa dovoljuje 30. leto starosti. Vendar saj pravim,
               vedno bolj se oddaljujemo od te zakonske številke, pač nekako praksa to izkazuje.
               Seveda nam po eni strani ta izkušenost, kilometrina uprav, ki je tako pomembna, to ni
               nič slabega, mogoče edino en problem, pa bi ga tukaj na tem mestu izpostavil, kar bo
               tudi sledilo sicer za neko drugo delovno telo parlamenta, za Odbor za pravosodje, ki
               bo obravnaval letno poročilo Vrhovnega sodišča o delu sodišč, kjer je posebej
               izpostavljena tako imenovana generacijska vrzel. Zgodilo se bo… Seveda, idealen bi
               bil dotok novih sodnikov približno po neki starostni progresivni lestvici, ampak v
               nekem obdobju bi znale nastati neke velike generacijske luknje, ampak saj pravim, to
               je zadeva za neko drugo telo.</p>
               <p>Ja, na podlagi vseh… Seveda, potem smo opravili tudi razgovor s temi 22 kandidati. To
               so bila predvsem strokovna vprašanja, izključno strokovna vprašanja. Nekako smo tukaj
               zastavljala vprašanja, ki so del tudi našega zapisnika, tako, kar se tiče področja
               civilno-izvršilnega prava glede tistih kandidatov, ki so pretendirali na tem mestu,
               kot tudi kazenskega prava. Na koncu smo nekako soglasno ocenili, da predlagamo v
               izvolitev Državnemu zboru omenjene tri kandidatke. Tukaj smo res ocenjevali delovne
               izkušnje, ocene, pa seveda tudi na samem razgovoru kvaliteto odgovorov na
               vprašanja.</p>
               <p>Če ste mogoče opazili, ko ste brali te naše predloge, ste opazili, da smo tudi
               posebej obrazložili potrebo po teh sodniških mestih. Tudi sama obrazložitev se mi zdi
               nekoliko daljša, da smo pri vsakem kandidatu izpostavili vsaj tiste pozitivne stvari,
               ki izstopajo glede na druge kandidate, vendar pri številki 60 so primerjave vsakega z
               vsakim nemogoče. Tako da ti kriteriji so tukaj izpostavljeni.</p>
               <p>Če grem nekako posebej po posameznih kandidatih, ne bi šel toliko v detajle, mogoče
               bi čisto na kratko izpostavil nekaj podatkov. Najprej, kandidatka mag. Barbara
               Mazovec-Kšela, rojena 1978. leta, pretendira sicer na mestu civilne sodnice na
               Okrajnem sodišču v Ljubljani. Diplomirala leta 2003 s povprečno oceno 8, potem tudi
               opravila pravni državniški izpit s povprečjem 8,33. Opravljen ima tudi magisterij.
               Dolgoletni staž kot strokovna sodelavka, predvsem na področju civilnega prava,
               izvršilni postopek, nepravdni postopek, zemljiškoknjižni postopek, zapuščinski
               postopek. Potem je tudi publicistično aktivna z določenimi prispevki. <stage type="mag"/><stage>(nadaljevanje)</stage> To nam je pa pomembno
               predvsem glede njenega pravnega znanja, da pravzaprav v teh, v razvijanju, predvsem v
               določenih praktičnih pravnih problemov, ki jih je objavljala v Pravni praksi, seveda
               to ni nekaj teoretična revija, ampak so to predvsem praktični problemi, ki jih
               sodniki, pa tudi drugi pravniki tam opravljajo. Potem tudi njeno kandidaturo
               podpirajo tudi seveda vsi ti sodniki s katerimi je sodelovala. Potem tudi vsi ti
               kandidati predložijo določene pisne izdelke k svojim vlogam. Ta pisni izdelek, ki je
               tu, je osnutek sodbe, ki jo je pripravila za sodnika. Seveda taka strokovna delavka
               ne more sama izdati sodbe, vendar pomaga sodnikom in pripravlja kvalitetne osnutke.
               Seveda nas je pa predvsem to znanje iz civilno-pravnega področja prepričalo pri tej
               kandidatki, zato jo podpiramo, mislim, jo predlagamo Državnemu zboru v izvolitev na
               omenjeno sodniško mesto.</p>
               <p>Potem naslednja kandidatka, tudi magistra Polona Kukovec, rojena leta 1976. Ima tudi
               kar nekaj let delovnih izkušenj, mislim tam nekako deset let. Potem ima tudi
               izobrazbo magisterij iz tujine. Je pač magistrirala na Queen Mary and westwell
               college, University of London. Opažamo, da tudi pridobivamo kandidate, ki z
               diplomami, vsaj v neki fazi izobraževanja tudi iz tujih institucij, seveda kar
               nedvomno k neki širini potem prispeva. Ja, že seveda ona je bila strokovna sodelavka
               na Vrhovnem sodišču, k vlogi je priložila priporočila. Več oddelkov Vrhovnega
               sodišča. Tako upravnega, civilnega, gospodarskega, kjer je seveda sodelovala in tudi
               pripravljala osnutke odločitev za te sodnike. Tako da, ocenjujemo seveda, da ima
               glede na ostale kandidate poglobljeno pravno znanje, tudi se je kot strokovna
               sodelavka že precej izkazala v svojem dosedanjem delu in odstopa od ostalih
               kandidatk. Tudi njo predlagamo v izvolitev na mesto okrajne sodnice v Okrajnem
               sodišču v Ljubljani.</p>
               <p>Naposled potem še kandidatka Barbara Toldi, rojena 1971. Tudi z dolgoletno, več kot
               desetletno prakso, predvsem na kazenskem oddelku. Je tudi vodja strokovnih
               sodelavcev, že nekaj let na tem sodišču. Tako da, to je seveda vsekakor kandidatka,
               ki lahko precej hitro nastopi delo okrajne sodnice, brez nekih posebnih dodatnih
               izobraževanj. Tudi ona je pridobila podporo predsednika ostalih sodnikov, s katerimi
               je sodelovala. Tudi njeni izdelki so bili več kot primerni. Tako da, glede na njeno
               strokovno znanje, delovne izkušnje ter dosedanje izkazane sposobnosti, tudi njo
               predlagamo Državnemu zboru v izvolitev na mesto okrajne sodnice v Okrajnem sodišču v
               Ljubljani.</p>
               <p>Toliko za enkrat, pa če je potreba se še oglasim.</p>
               <p>Hvala lepa.</p>
            </sp>
            <sp xml:id="SDT7-MK-redna-36-2017-06-15.sp67">

               <speaker>PREDSEDNIK DR. MITJA HORVAT:</speaker>

               <p>Najlepša hvala za dodatno obrazložitev. </p>
               <p>Odpiram razpravo. Ugotavljam, da ni potrebe, zato zaključujem razpravo in na
               glasovanje dajem naslednje predloge sklepov:</p>
               <p>1. "Mandatno-volilna komisija predlaga Državnemu zboru, da sprejme sklep, s katerim
               se v sodniško funkcijo na sodniško mesto okrajne sodnice na Okrajnem sodišču v
               Ljubljani izvoli mag. Barbara Mazovec Kšela."</p>
               <p>Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>2. "Mandatno-volilna komisija predlaga Državnemu zboru, da sprejme sklep, s katerim
               se v sodniško funkcijo na sodniško mesto okrajne sodnice na Okrajnem sodišču v
               Ljubljani izvoli mag. Polono Kukovec.«<stage type="mag"/><stage>(nadaljevanje)</stage> Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>3. "Mandatno-volilna komisija predlaga Državnemu zboru, da sprejme sklep s katerim se
               v sodniško funkcijo na sodniško mesto okrajne sodnice na Okrajnem sodišču v Ljubljani
               izvoli Barbara Toldi."</p>
               <p>Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zaključujem to točko dnevnega reda.</p>
               <p>Glede na to, da sem zaznal kar precej nemira v dvorani, zlasti prometno pri vratih,
               se zahvaljujem predsedniku Sodnega sveta za sodelovanje pri tej točki in želim obilo
               uspeha pri nadaljnjem delu.</p>
               <p>Sejo prekinjam za 15 minut, da se lahko potem spet posvetimo koncentrirano delu.</p>
               <p>Najlepša hvala.</p>
               <p><stage type="time">(Seja je bila prekinjena ob 10.37.)</stage><stage type="mag"/>
               </p>
               <stage type="time">(Seja se je nadaljevala ob 10.51.)</stage>
            </sp>
            <sp xml:id="SDT7-MK-redna-36-2017-06-15.sp68">

               <speaker>PREDSEDNIK DR. MITJA HORVAT:</speaker>

               <p>Nadaljujemo sejo.</p>
               <p>Prehajamo na <title>4. TOČKO DNEVNEGA REDA – LETNO POROČILO KOMISIJE ZA PREPREČEVANJE
                  KORUPCIJE, ZA OBDOBJE OD 1. 1. 2016 DO 31. 12. 2016 IN OCENO STANJA, KI GA JE
                  DRŽAVNEMU ZBORU PREDLOŽILA KOMISIJA ZA PREPREČEVANJE KORUPCIJE.</title>
               </p>
               <p>Med gradivom ste prejeli navedeno letno poročilo in oceno stanja, ki sta objavljeni v
               Poročevalcu, z dne 29. 5. 2017, ločeno mnenje k letnemu poročilu, ki nam ga je 12. 6.
               2017 posredovala dr. Alma Maruška Sedlar, namestnica predsednika komisije, dopis
               predsednika Sindikata državnih organov Slovenije, ki nam ga je posredoval 13. 6. 2017
               in mnenje Državnega sveta z dne 14. 6. 2017.</p>
               <p>K tej točki dnevnega reda sem vabil: gospoda Borisa Štefaneca, predsednika Komisije
               za preprečevanje korupcije, dr. Igorja Lambergerja in dr. Almo Maruško Sedlar,
               namestnika predsednika komisije za preprečevanje korupcije, Državni svet za katerega
               je z nami gospod Jernej Verbič in dodatno sem vabil še gospoda Frančiška Verka,
               predsednika Sindikata državnih organov Slovenije, ki se je 13. 6. 2017 name obrnil s
               prošnjo za sodelovanje na seji. Vse vabljene prav lepo pozdravljam v naši sredi!</p>
               <p>Uvodoma naj navedem, da letno poročilo in ocena stanja, ki ga je Državnemu zboru v
               obravnavo predložila komisija za preprečevanje korupcije na podlagi 9. člena Zakona o
               integriteti in preprečevanju korupcije, ki določa, da komisija v svojem delu enkrat
               letno poroča Državnemu zboru, in sicer mora letno poročilo predložiti najkasneje do
               31. maja tekočega leta za preteklo leto. Prvi odstavek 20. člena zakona nadalje
               določa, da nadzor nad opravljanjem nalog komisije opravlja Državni zbor. Predsednik
               komisije enkrat letno poroča Državnemu zboru brez navajanja podatkov, ki bi omogočali
               identifikacijo obravnavanih fizičnih ali pravnih oseb o vsebini in obsegu dela, o
               svojih sklepih ugotovitvah, mnenjih komisije, povezanih s pristojnostmi komisije, ter
               poda oceno trenutnega stanja na področju preprečevanja korupcije ter preprečevanja in
               odpravljanja nasprotij interesov.</p>
               <p>Pričenjam obravnavo predloženega letnega poročila in ocene stanja, ki se v skladu s
               četrtim odstavkom 41. člena Poslovnika opravi le na matičnem delovnem telesu, razen
               če matično delovno telo predlaga obravnavo na seji Državnega zbora.</p>
               <p>Najprej dajem seveda besedo predsedniku Komisije za preprečevanje korupcije, gospodu
               Borisu Štefanecu za uvodno predstavitev.</p>
               <p>Izvolite.</p>
            </sp>
            <sp xml:id="SDT7-MK-redna-36-2017-06-15.sp69">

               <speaker>BORIS ŠTEFANEC:</speaker>

               <p>Gospod predsednik, hvala lepa za besedo.</p>
               <p>Vsem prisotnim lep pozdrav!</p>
               <p>Torej jaz ne bi rad izkoriščal preveč vašega časa, ker tako kot je bilo uvodoma
               rečeno, letno poročilo in oceno stanja ste seveda tudi prejeli. Rad bi dal morda samo
               nekaj bistvenih poudarkov, morda bi bilo potem tudi bolj pametno, da je večji del
               časa, ki ste ga namenili za to obravnavo potem namenjen razgovoru, razpravi,
               vprašanjem, odgovorom pa morda še čemu. </p>
               <p>Torej to je tretje letno poročilo, ki smo ga na Komisiji za preprečevanje korupcije
               pripravili in pravzaprav trinajsto skupno. Senat te komisije pravzaprav sledi nekemu
               dogovoru na začetku in je letno poročilo po sistematiki zdaj že tri leta relativno
               podobno, tudi relativno kratko s povzetkom bistvenih statističnih poudarkov,
               nekaterih dilem s katerimi smo se ukvarjali in seveda tudi z nekaj rešitvami
               problemov, ki <stage type="mag"/><stage>(nadaljevanje)</stage> jih
               pravzaprav tako ali drugače pri svojem delu vidimo oziroma v nadaljevanju tistim, ki
               so seveda za to odgovorni, v glavnem pa je to vendarle predlagatelj zakona. V
               nadaljevanju pa seveda poslanci, ki predlog zakona potem v parlamentu obravnavate in
               sprejmete in s tem na nek način vendarle poskušate tudi z ustrezno pravno podlago
               rešiti probleme s katerimi se komisija ukvarja.</p>
               <p>Torej, bistveni poudarek iz letnega poročila bi pravzaprav bil, da se je obrnil
               trend, negativni trend števila prijav. Nikakor nismo s tem pravzaprav bom rekel na
               nek način zadovoljni ali kakorkoli. V preteklosti, ko je bil ta trend negativen, je
               bila ocena, mediji so o tem poročali, da gre enostavno zaradi tega, ker je ugled
               komisije majhen in je zaradi tega tudi število prijav manjše. Teh ocen smo se
               pravzaprav na nek način vedno otepali, zato tudi zdaj prav posebej ne poudarjamo kot
               neko veliko pozitivno zadevo. Ampak vendarle, trend se je obrnil. Približno 77 prijav
               je v lanskem letu več. Podatke ste tudi pravzaprav najbrž razbrali, tako številčne
               kot tudi v tabelah in dejansko kažejo na rast. Prav gotovo se zavedamo dejstva, da
               seveda v nobenem primeru nismo dobili prijavljenih vseh takšnih in drugačnih oblik
               ravnanj, ki jih pravzaprav komisija po svoji pristojnosti obravnava, ampak da obstaja
               relativno veliko sivo polje še. Ampak tako pač je. Torej s korupcijo, nedvomno, se
               bomo morali boriti še mi, pa najbrž tudi tisti, ki bodo prišli za nami.</p>
               <p>Poudarek bi rad dal, da je seveda že praktično celo lansko leto, pa že prej, ker se
               je postopek začel že v jeseni leta 2015, v obravnavi pravzaprav razmislek o potrebni
               noveli našega zakona. Jaz o tem ne bi rad preveč. Morda bodo potem padla kakšna
               vprašanja, pa bomo takrat. Vendar je treba reči, napoved je bila seveda, da bo novela
               sprejeta do konca leta 2016, pa seveda tudi sami veste, da ni sprejeta niti še sedaj.
               Pa moram tudi reči, da je večinsko stališče, večinsko stališče nedvomno na komisiji,
               da novela ne odgovarja na vsa tista vprašanja na katera bi morala. Predvsem je tu
               poudarek na postopek pred komisijo, na dejstvo, da se nam pravzaprav poglavitno
               orodje v boju zoper korupcijo, to je korupcija na konkretnem nivoju, odvzema, potem
               je seveda velik problem prenašanja odgovornosti s članov senata na sodelavce v
               primerih v katerih je v noveli predvideno, da bi nekatere zadeve od začetka do konca
               obravnavali strokovni sodelavci.</p>
               <p>Poudaril bi vendarle rad tudi dejstvo, da smo vendarle vsako leto in tudi v lanskem
               letu uspeli znižati število nerešenih zadev. Takrat, ko smo zadevo prevzeli, torej
               člani novega senata, je bilo 639 nerešenih zadev, sedaj jih je približno 300 in tudi
               v tem primeru mislim, da je narejen ustrezen napredek. Opazno je, opazno je, da je
               število rešenih konkretnih zadev manjše kot je bilo v prejšnjih letih. Tu moram
               povedati, da je seveda razlog za to predvsem v dejstvu, da nam sedanji zakon, takšen
               kakršen je, velja seveda že od leta 2010, enostavno ne daje ustrezne pravne podlage,
               ki bi imela za posledico potem seveda tudi potrditev naših odločitev tako ali drugače
               pred sodišči. V javnosti se je seveda pojavila krilatica, da zadeve padajo. Pa res
               je, nekaj zadev je padlo od lanskega julija naprej. nekateri to poznate dovolj
               podrobno, nekateri pa manj in to je bil seveda razlog, da smo vendarle želeli z
               nekaterimi zadevami postopke upočasniti, do takrat, ko ne bi tako ali drugače bil
               razrešen ta problem. Pri tem moram reči, da smo pritegnili tudi eminentne
               strokovnjake oziroma strokovnjakinjo s področja upravnega postopka, ki nam je
               določene stvari svetovala. Poskušali smo seveda <stage type="mag"/><stage>(nadaljevanje)</stage> svoje stališče uveljaviti tudi skozi nastajanje
               novele. Vendar moram reči, da do tega trenutka pri teh naših aktivnostih nismo
               najbolj uspešni.</p>
               <p>Rad bi se pohvalil in to moram reči, pa ne seveda samega sebe ampak komisijo in naš
               uspeh, ki je vendarle velik. To je seveda naše spletno orodje, aplikacija Erar, ki je
               nadomestila do sedaj relativno seveda zelo znano, zelo uspešno, tako v domačih
               okoljih kot sicer, aplikacijo Supervizor, torej aplikacija Erar, ki deluje od
               približno polovice lanskega leta, je plod izključno našega znanja, torej znanja
               našega strokovnega sodelavca, ki na tem področju dela. Avtorska pravica torej,
               moralna je seveda njegova, materialna je od komisije, program teče na strežnikih
               Ministrstva za javno upravo in je seveda s tem bistveno bolj zagotovljena stabilnost
               tega programa, ker sami veste, da je Supervizor nekajkrat ugasnil in je bil takrat
               velik revolt na nek način s strani uporabnikov. Od uveljavitve Erarja do danes, Erar
               nikoli ni ugasnil in vam moram zagotoviti, da tudi nikoli ne bo. Razen seveda, če se
               bo zgodila kakšna tehnična težava, na katero pa seveda niti predsednik, niti sicer
               sodelavci na komisiji nimamo vpliva. Seveda je Erar tudi razširil obseg svojega
               delovanja, obsega tudi vse e-račune in vse kar je s tem povezano. Tudi nekatere druge
               novosti. Nekateri ga uporabljate, pregledujete, jaz vas ne bi rad s tem obremenjeval,
               ampak vendarle. Na Erar moram odkrito reči, da smo ponosni.</p>
               <p>Podatek, ki tudi opozarja na bistveno spremembo glede na prejšnja leta, je podatek
               glede števila uvedenih prekrškovnih postopkov. V letu 2015 jih je bilo 133, v letu
               2016 jih je bilo 375. Seveda to so tisti prekrškovni postopki, za katere je pristojna
               komisija. Bom rekel v 90 % se seveda tako ali drugače nanašajo na področje
               premoženjskega stanja in obveznosti oziroma neizpolnjevanje obveznosti zavezancev na
               tem področju.</p>
               <p>Pomemben podatek je najbrž tudi ta, da je poročanje o lobističnih stikih nekoliko
               manjše kot je bilo v prejšnjem letu. Torej v prejšnjem letu je bil ekstremen porast,
               torej v letu 2015 seveda, je bilo tisoč 928 lobističnih stikov prijavljenih. Lani je
               bilo teh tisoč 473. Tu vendarle moram pohvaliti vsaj večino, tudi poslancev in
               poslanskih skupin, ki ste relativno bistveno bolj aktivni pri poročanju o lobističnih
               stikih, kot je bilo to morda v preteklosti. Vendarle pa moram opozoriti, da pa
               nekateri, zdaj ali nimate lobističnih stikov, kar moram reči, da težko sprejemam, ali
               pa teh lobističnih stikov ne prijavljate.</p>
               <p>Seveda je pri komisiji velik poudarek dan tudi na področju preventive in integritete.
               Za to imamo seveda tudi ustrezno službo – Center za integriteto in preventivo. Glavno
               orodje delovanja na tem področju je seveda načrt integritete, ki je tako ali drugače
               orodje javnega sektorja v Republiki Sloveniji, ki so ga seveda vsi v javnem sektorju
               dolžni izpolniti. Gre seveda za orodje, ki pomeni zaznavo morebitnih korupcijskih
               tveganj. Seveda predvidene ustrezne ukrepe za odpravo teh korupcijskih tveganj in
               seveda posledično pa seveda tako ali drugačne ustrezne roke v katerih se to mora
               zgoditi.</p>
               <p>V lanskem letu smo se seveda veliko ukvarjali tudi s pregledom akcijskega načrta, ki
               je posledica in nadaljevanje resolucije boja zoper korupcijo, ki je sprejeta v tem
               parlamentu. Vendar moram reči, da sicer z analizo smo začeli že lani, zaključili jo
               bomo letos. Posledično bo pa to pomenilo, da bo komisija predlagala novelacijo
               resolucije, ker je seveda resolucija zdaj že toliko stara, da res zahteva ustrezno
               prenovo.</p>
               <p>Rad bi poudaril še seveda aktivnosti komisije na področju mednarodnega sodelovanja.
               Na tem področju smo predvsem v okviru treh mednarodnih organizacij najbolj znanih
               OECD, Greco in Združeni narodi in nosilec dejavnosti Republike Slovenije v okviru teh
               mednarodnih organizacij. Tu smo seveda ustrezno aktivni. Radi bi bili bolj. Radi bi
               bili morda aktivni še v nekaterih drugih <stage type="mag"/><stage>(nadaljevanje)</stage> organizacijah, vendar smo seveda tako ali drugače
               omejeni, predvsem, moram reči, s finančnimi sredstvi. Komisija je v lanskem letu
               razpolagala s proračunom, ki je bil velik nekaj več kot milijon 500 tisoč evrov, ta
               podatek je tudi v letnem poročilu, to veste. Torej, to je proračun, ki nam tako ali
               drugače na nek način zagotavlja relativno normalno življenje, pa nič več od tega.
               Čisto odkrito moram povedati, da smo že večkrat imeli v mislih in imamo vedno v
               mislih tudi morda kakšno mednarodno konferenco, ki bi seveda tudi dvignila ime
               komisije tako ali drugače v krogih, s katerimi se ukvarjamo, ampak seveda vsaka
               takšna mednarodna konferenca je povezana z relativno resnimi stroški, teh pa seveda
               enostavno nimamo in jih nismo sposobni pokriti.</p>
               <p>Veliko je bilo v času našega mandata v vseh treh letih govora o odhajanju kadrov. V
               lanskem letu, moram reči, da se je ta trend bistveno spremenil oziroma upočasnil. V
               lanskem letu, torej v letu 2016 sta nas zapustila dva sodelavca in dva smo tudi
               nadomestili. Več ali manj moram reči, to je vidno tudi iz letnega poročila, to je
               vidno tudi danes, vedno nas je na komisiji približno 40. Torej, trije funkcionarji in
               38, 37, kakor pač kdaj, strokovnih sodelavcev oziroma tudi tistih, ki so
               administrativno osebje in podobno.</p>
               <p>To je torej morda z moje strani toliko, da ne bi bil predolg, ker seveda nočem
               zlorabljati dejstva, da ste oceno stanja in letno poročilo prebrali. Zdaj, mislim, da
               sem na zaključku vendarle dolžan to povedati, o tem tudi pričakujem razpravo, če bo
               tako kazalo in bo potrebno, bosta to zadevo tako ali drugače komentirala tudi moja
               namestnika. Na nek način lahko rečem, da je veliko prahu tako ali drugače sprožilo
               vprašanje in dejstvo, da sva letno poročilo sprejela samo dva člana komisije,
               namestnica je glasovala proti. Torej, morda ima kdo pred sabo, tudi lansko poročilo
               sva sprejela samo midva z namestnikom, ampak takrat sicer, moram reči, namestnica ni
               glasovala »proti«, ampak je bila v predlanskem letu, v letu 2015, v obdobju, ko se je
               poročilo sprejemalo, upravičeno odsotna in je bil to razlog, zakaj o njem ni
               glasovala. Pri poročilu za leto 2016 je pa pač glasovala »proti«. Jaz v tem ne vidim
               nič napačnega samo po sebi, ker je seveda vsak izmed nas za pooblastila, ki jih ima,
               dolžan ravnati po svoji vesti, glasovati po svoji vesti, pri tem pa seveda spoštovati
               zakon. Tudi v lanskem letu, to najbrž tudi veste, je bila namestnica približno 9
               mesecev odsotna. Jaz nimam problema nikoli in ga nikoli ne bom imel, v kolikor je v
               kakršnikoli obliki ost kritike usmerjena v predsednika. Jaz sem predsednik in sem
               funkcionar in kritiko vedno prevzemam in jo bom. Poskušam se tudi popraviti, če je to
               upravičeno, absolutno pa vztrajati, če je kritika neupravičena. In v teh primerih je
               kritika neupravičena. Pozabiti namreč ne smemo, da to letno poročilo in ocena stanja
               ni samo oziroma predvsem ni letno poročilo in ocena stanja nas treh, ampak je to
               letno poročilo Komisije za preprečevanje korupcije. Mi trije nismo nič, če nimamo za
               sabo 38 strokovnih sodelavcev. In to zelo dobrih. Moram povedati, z vsemi močmi se
               bom boril za to, da ne bo nihče tem mojim strokovnim sodelavcem, našim strokovnim
               sodelavcem jemal avtoritete in vehementno označeval, saj se na komisiji nič ne dela.
               To je nesprejemljivo in na to ne bom nikoli pristal. Tu bom zaključil.</p>
               <p>Hvala lepa.</p>
            </sp>
            <sp xml:id="SDT7-MK-redna-36-2017-06-15.sp70">

               <speaker>PREDSEDNIK DR. MITJA HORVAT:</speaker>

               <p>Najlepša hvala za dodatno predstavitev. Želita namestnika besedo?</p>
               <p>Dr. Igor Lamberger, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp71">

               <speaker>DR. IGOR LAMBERGER:</speaker>

               <p>Hvala, predsednik. Pozdravljeni vsi navzoči.</p>
               <p>Kar se tiče samega poročila, jaz sem ga včeraj predstavljal tudi na Državnem svetu,
               tako da sem nekako, kar je povedal predsednik, povedal tam tudi jaz. Tudi mnenje
               Državnega sveta je podobno. <stage type="mag"/><stage>(nadaljevanje)</stage> Dodal bi še samo to, da komisija se je v letu 2016
               osredotočala bolj na nadzor nad premoženjskim stanjem, pravilnostjo poročanja, tako
               da smo na področju lokalne samouprave preverjali pravilnost in pravočasnost prijav.
               In iz tega razloga se je povečala tudi kar enormno število prekrškovnih postopkov, ki
               smo jih vodili, in tudi uspešno zaključili.</p>
               <p>Hvala.</p>
            </sp>
            <sp xml:id="SDT7-MK-redna-36-2017-06-15.sp72">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Dr. Alma Maruška Sedlar, izvolite, imate besede.</p>
            </sp>
            <sp xml:id="SDT7-MK-redna-36-2017-06-15.sp73">

               <speaker>DR. ALMA MARUŠKA SEDLAR:</speaker>

               <p>Hvala lepa za besedo, predsednik.</p>
               <p>Jaz bi bila mogoče kratka tu na začetku, pa bi samo se zahvalila predsedniku KPK, ker
               me je lepo dopolnil, oziroma dopolnile moje ločeno mnenje, ki ste ga sprejeli in
               uvrstili v gradivo. Hvala lepa tudi za to. Skratka, povedal je, da če glasujemo
               oziroma ravnamo člani Senata KPK v skladu s pooblastili.</p>
               <p>Jaz, glede na to, da nimam pooblastil, torej tudi ne morem nikakor ravnati. To je ena
               stvar. Druga stvar pa mi je žal, da moram, ker je predstojnik KPK pravnik, ampak
               opozoriti, da s tem, ko razlaga, kje sem bila, pa kako dolgo sem bila, pa tako
               naprej, pa zakaj me ni bilo lani. Prvič, informacije o tem, da sem bila odsotna 9
               mesecev, niso resnične. Drugič, prvi dan po prihodu v službo so mi bila preklicana
               vsa pooblastila za delo na posameznem, na posameznih področjih, torej vseh. Nič ne
               morem delati, že prej so se mi odvzemala. Pa tretjič, predstojnik KPK s tem krši
               Zakon o varstvu osebnih podatkov. Zelo verjetno. Tako da, v medijih ga je že, pa
               upam, da vsaj tukaj, mislim v Državnem zboru, pa bi to, če se le da, bi prosila, če
               se lahko to nekako prepreči.</p>
               <p>Hvala lepa.</p>
            </sp>
            <sp xml:id="SDT7-MK-redna-36-2017-06-15.sp74">

               <speaker>PREDSEDNIK DR. MITJA HORVAT:</speaker>

               <p>Najlepša hvala tudi za to.</p>
               <p>Želi besedo predstavnik Državnega sveta za predstavitev mnenja, gospod Jernej
               Verbič?</p>
               <p>Izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp75">

               <speaker>JERNEJ VERBIČ:</speaker>

               <p>Hvala lepa, gospod predsednik.</p>
               <p>Lep pozdrav vsem prisotnim.</p>
               <p>Torej, letno poročilo je bilo obravnavano najprej na komisiji, potem pa še včeraj na
               52. seji Državnega sveta, kjer smo se seznanili s poročilom komisije od 1. 1. 2016 do
               31. 12. 2016, in oceno stanja. Moram reči, da diskusija tako na komisiji, kot na
               Državnem svetu, je bila dokaj izčrpna, korektna. In Državni svet je zato uvodoma
               pohvalil pripravo letnega poročila, ki je kratko in pregledno. Prav tako omogoča
               primerjavo s prejšnjimi poročili.</p>
               <p>Veste, vsi ste prejeli poročilo Državnega sveta, ki je na treh straneh. Jaz upam, da
               ste si vzeli čas oziroma ste imeli čas, da ste ga malo pregledali, ker v tem
               »sažetku« bi rekli poročila, so samo glavne stvari omenjene, ker diskusija je bila
               dokaj dolga in tudi produktivna. Državni svetniki so izpostavili vprašanje, kaj se
               dogaja s pripravo že dalj časa obljubljene novele Zakona o integriteti in
               preprečevanju korupcije, kako daleč je priprava predloga zakona, na kakšen način se
               KPK usklajuje s pristojnim ministrstvom? Jaz bi dodal še s pristojnim ministrom.
               Kateri so glavni poudarki novele? In še posebej, če bo novela razrešila težavo glede
               zakonitosti postopkov pred KPK?</p>
               <p>Predstavnik KPK je državnim svetnikom pojasnil, da se je novembra 2015 začela
               razprava o noveli zakona, in tako je bil marca lanskega leta pripravljen predlog, ki
               ga je pripravilo Ministrstvo za javno upravo tudi s sodelovanjem – moramo biti
               korektni -, s sodelovanjem KPK.</p>
               <p>Po spremembi Zakona o državni upravi, ki je pristojnost sistemske korupcije prenesel
               na Ministrstvo za pravosodje, pa KPK k nadaljevanju postopkov pri pripravi novele ni
               bila več povabljena. December 2016 je bil pripravljen nov predlog novele, ki po
               mnenju KPK vsebuje nekatere rešitve, ki so nedorečene. Predstavnik KPK je nas državne
               svetnike tako opozoril, da se predlaga odvzem pristojnosti obravnave korupcije na
               konkretnem nivoju,<stage type="mag"/><stage>(nadaljevanje)</stage> kar
               po mnenju KPK pomeni, da nič več ne govorimo o ničelni toleranci do korupcije.
               Naslednji predlog, na katerega smo bili državni svetniki opozorjeni, je, da bi
               enostavnejše zadeve malce tako labavo, bi rekli, kateri so to, v celoti pripravljajo
               strokovni sodelavci KPK in njih naj ne bi več sprejemal senat. Tak prenos
               odgovornosti na strokovne delavce se je predstavniku KPK zdel nesprejemljiv. Državne
               svetnike je seveda opozoril na predlog pogojev osebnostne primernosti za opravljanje
               funkcije članov senata KPK. KPK meni, da s tem ni nič narobe, če se nanaša na razpis
               za člane senata. Sprožitev v postopku za razrešitev članov senata na tej podlagi pred
               mandatom oziroma med mandatom pa je predstavnik KPK ocenil kot izvajanje političnega
               pritiska na senat KPK. To se je večina strinjala s tem. V noveli pa so bile
               upoštevane tudi nekatere pripombe KPK, med drugim ureditev obdelave osebnih podatkov
               pri obravnavi zadev. Državni svetniki so preverili delovanje KPK na področju
               ocenjevanja korupcijskih tveganj v vrtcih, osnovnih šolah, srednjih šolah, ki je bilo
               v letnem poročilu posebej izpostavljeno. Zanimalo jih je, ali se pojavljajo kakšne
               posebnosti in kako obsežna oziroma kako obsežna je problematika v javnih zavodih in
               kakšni so lahko ukrepi za preprečevanje tveganj. Predstavnik KPK je Državnemu svetu
               pojasnil, da so v javnih zavodih napravili oceno tveganja na področju korupcije.
               Ocena se je pripravila na podlagi načrtov integritete, ki jih te ustanove že imajo.
               Problemi so zelo različni. Na eni šoli je bilo kot tvegano označeno napredovanje
               učiteljev ali imenovanje ravnateljev, v drugi šoli predstavlja večje tveganje
               ocenjevanje učencev, predvsem zaradi pritiska staršev, in ali darila učiteljem, ki
               včasih preidejo meje primernosti. Vendar je predstavnik KPK na Državnem svetu ocenil,
               da ne gre za izjemno problematično področje, so pa odkrivali nekatere okoliščine, ki
               jih je vredno obravnavati in nanje opozarjati v javnosti. In za konec še tole. Naj
               vas ne moti, če je poročilo KP približno, recimo, 40 strani, ker od varuhinje
               človekovih pravic in vseh teh varuhov, ki jih je, so tam po 400 strani. Tu je skupaj
               zbito in človek lahko iz teh podatkov izbere marsikaj.</p>
               <p>Hvala lepa.</p>
            </sp>
            <sp xml:id="SDT7-MK-redna-36-2017-06-15.sp76">

               <speaker>PREDSEDNIK DR. MITJA HORVAT:</speaker>

               <p>Najlepša hvala za to predstavitev.</p>
               <p>Želi besedo gospod Frančišek Verk, predsednik Sindikata državnih organov Slovenije?
               Izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp77">

               <speaker>FRANČIŠEK VERK:</speaker>

               <p>Najlepše pozdravljene gospe poslanke, spoštovani gospodje poslanci, spoštovani gostje
               oziroma vsi sodelujoči v tej razpravi.</p>
               <p>Naj se najprej predstavim vsem tistim, ki me pač ne poznate morda. Sem predsednik
               največjega uradniškega sindikata v državi, v katerem je vključenih ena četrtina vseh
               državnih uslužbencev oziroma uslužbencev uprav lokalnih skupnosti. In kot tak imam
               zelo dober vpogled in sem zelo dobro obveščen o raznih protipravnih dejanjih, ki se
               pojavljajo v vseh segmentih državne uprave in predvsem pri posrednih proračunskih
               uporabnikih javnega denarja. Tako da lahko rečem, da sem v primerjavi s Komisijo za
               preprečevanju korupcije, ki je organom pregona predala 48 primerov nekih protipravnih
               dejanj oziroma kaznivih dejanj, nisem mogel točno določiti, kaj je to, a je kazenski
               pregon ali ni. Vendar, če primerjam naše delo v Sindikatu državnih organov, mi smo
               prijavili vsaj petkrat, šestkrat toliko protipravnih dejanj oziroma tudi kaznivih
               dejanj na policijo oziroma okrožno državno tožilstvo, tako da lahko rečem, da kot tak
               nekako glede na <stage type="mag"/><stage>(nadaljevanje)</stage>
               sporočila, ki jih dobivam iz sredin državne uprave, ne morem biti zadovoljen z
               detekcijo teh protipravnih dejanj, ki bi jih morala po nekem »defaultu« dobiti tudi v
               obravnavo neodvisna organizacija, kot je Komisija za preprečevanje korupcije, ki bi
               morala biti neka svetinja zaupanja v tej naši državi, pa žal moram trditi z vso
               suverenostjo, da to ni.</p>
               <p>Še posebej me žalosti dejstvo, da mora sindikat državnih organov nekako pomagati pri
               zastopanju delovno-pravnih interesov funkcionarke, ki dejansko ni vključena v vso
               poslovanje oziroma delovanja Senata komisije. Če ste brali moja pisanja, za katerimi
               stojim in za katerimi stoji najverjetneje tudi dr. Sedlarjeva, in tudi njeni
               sodelavci na Komisiji za preprečevanje korupcije, bodo lahko potrdili, da je bilo
               njenim sodelavcem, oziroma takorekoč njenim podrejenim, odrejeno, da naj omejijo
               oziroma ne smejo komunicirati z gospo Sedlarjevo, da morajo nemudoma o vseh stikih z
               gospo Sedlarjevo poročati predsedniku komisije, kar se mi zdi na nek način ne samo
               skregano z osnovnimi postulati neke psiho-higiene, nekih odnosov, ki bi morali biti v
               neki sinergiji, ki bi zagotavljala uspešnost organa. Ne v nekem antagonizmu, kjer sta
               na eni strani dva, na drugi strani pa druga namestnica.</p>
               <p>Že recimo, če gremo, ko preferiramo oziroma ko nekje zagotavljamo pravice žensk, ki
               bi naj bile enakopravne. Če smo že dali gospodu Štefanecu, če so že dali, mislim, to
               je naredil gospod predsednik republike, za namestnika nekoga bi lahko dal žensko, kot
               prvo namestnico, in drugega moškega kot drugega namestnika. Če že samo to gledamo, je
               neko takšno nehigienično stanje, ki se vleče in se vleče.</p>
               <p>Gospod Štefanec je v svoji obrazložitvi povedal, da je šlo nekaj ljudi. Šla je
               polovica ljudi v odnosu na prejšnji Senat komisije. Gre za visoko kvalificirane
               strokovnjake z univerzitetno izobrazbo, ki sem jih imel čast nekaj tudi spoznati, ker
               so bili člani oziroma so člani Sindikata državnih organov Slovenije. Tu ne gre,
               veste, za neko napadanje gospoda Štefaneca. Včeraj mi je pač neko repliko dal na to
               moje pisanje. Glejte, gospa, naša, bi rekel, članica, Alma Sedlar, je bila
               kriminalizirana. Ko se je vrnila s poti v Parizu, je vrnila denar nepošteni uradnici
               oziroma finančnici. In ta nepoštena finančnica je ta denar pospravila v svoj žep. Ni
               ji izdala ustreznega potrdila.</p>
               <p>Isto se je zgodilo še z enim sodelavcem, ker je bil tudi namen oziroma se je pač
               denar protipravno prisvojil. To pomeni, da Komisija za preprečevanje korupcije nima
               urejenega blagajniškega poslovanja. To pomeni, če daš denar, moraš dobiti blagajniški
               prejemek. Če prejmeš denar, moraš dobiti blagajniški izdatek. Vse te elementarne
               zadeve so se zgodile in zoper gospo Sedlarjevo je uveden postopek sodne
               izterjave.</p>
               <p>In da bo komedija še večja. Ljubljansko okrajno sodišče je ugotovilo, da pa gre tu
               najverjetneje za delovni spor. In zdaj se za 700 evrov, ki so bili vrnjeni nepošteni
               finančnici oziroma blagajničarki, vodi delovno-pravni spor. Tisoče delovno-pravnih
               sporov se vrši na Delovnem in socialnem sodišču, da se ohrani, da se ubrani neke
               ljudi, ki neke pravice tam iščejo. Zdaj bomo pa obremenjevali z neko kaprico nekoga,
               ki ni želel tega raziskati. Mislim, bi rekel, to je patološka zadeva. Med, voditi
               funkcionar proti funkcionarju bo vodil zdaj delovno-pravni spor na Delovnem in
               socialnem sodišču. Pa to je skregano dejansko z zdravo pametjo! Pa naj mi ne zameri
               tukaj sedeči gospod Štefanec. Nočem biti žaljiv, ampak vendar, to se tako ne dela.
               Enostavno to se tako ne dela.</p>
               <p>Mogoče, oprostite, ker malo glas povzdigujem. Jaz se s problemi, s problematiko gospe
               Sedlarjeve oziroma članov sindikata, ki odhajajo. Mene žalosti, da neka visoko
               strokovna pravnica, ki je delala na Komisiji za preprečevanje korupcije, zdaj dela na
               neki kadrovski komisiji Vlade. Zakaj že? <stage type="mag"/><stage>(nadaljevanje)</stage> Zaradi tega, ker ni več videla strokovnega izziva. Mi
               ne moremo zdaj govoriti v političnih kategorijah kaj je KPK. KPK je tisti, ki
               preganja posameznike ali pa družbene skupine ali pa organizacije, ki svoje delovanje
               izvršujejo tako, da pač z načinom podkupovanja pač poslušajo. In to je tisto kar KPK
               detektira. Vse ostalo je irelevantno. Kar pa se tiče, da še nadaljujem to zadevo, mi
               bi sprožili delovno-pravni spor oziroma pred delovnim socialnim sodiščem, če ne bi
               šlo za funkcionarko. Ampak ker gre za funkcionarko tega spora ne moremo sprožiti. Jaz
               sem o teh nasprotjih, da gospa nima vpogleda v določene baze podatkov, da ji niso
               dana pooblastila že pred letom skoraj v posebnem pismu opozoril predsednika republike
               in sem ga naprosil, da naj pač to delovno-pravno stanje naše kolegice pač uredi
               tisti, ki ga je on pooblastil za urejanje delovno-pravnih razmerjih za funkcionarje,
               tako kot je to napisano v 3. členu Zakona o funkcionarjih. Vendar se to ni zgodilo.
               Pač predsednik je tako pač se posul s pepelom pa je rekel, da pač on s tem nima nič,
               obrnite se na Državni zbor, na mandatno-imunitetno komisijo pa naj oni rečejo kaj o
               tem. Zato sem se tudi prijavil na ta današnji sestanek, ker sem prebral to zadevo, se
               mi je zdela tako pomembna, da moramo zaščititi. Veste, prvenstveno moramo zaščititi
               integriteto zaposlenih na Komisiji za preprečevanje korupcije. In ne smemo dovoliti,
               da bi doktorji znanosti odhajali od tam, ker potem bomo na koncu ostali v neki
               inštituciji kjer bodo neki novi sprejeti, brez neke ustrezne heraldike znanja, ki pa
               je pogoj, da ta komisija uspešno dela. Ker veste, lahko vi zaposlite ljudi z
               doktorati, pa če nimajo nekih izkušenj, je to njihovo delo Sizifovo delo. Zato sem
               tudi, zato vas tudi ta visoki zbor prosim, da preučite, preučite vsa ta moja pisanja,
               ki so pač devalvirana kot da gre za neko žalitev, za razširjanje slabega imena v
               Komisiji za preprečevanje korupcije, vendar jaz nisem imel tega imena. Pisal sem vsem
               poslanskim skupinam. Lahko rečem med vami je lepo število, ki ste me spodbudili, ki
               ste mi povedali, da je tu treba, da je treba nek red narediti, da dejansko ta borba
               proti korupciji stoji in cepeta na nekem mestu, ker to poročilo, ki je tu, nočem
               ničesar devalvirati ampak to je statistika. Veste, to je statistika, ki nima neke
               oprijemljive vsebine. Govoriti o prekrških, ki so se zgodili v nekih občinskih
               variantah. Mi moramo govoriti o kaznivih dejanjih, ker korupcija v nadaljevanju
               detektira, dokazuje kazniva dejanja. Glejte, 32 let sem preživel v zaporu kot
               uslužbenec zaporski, kot pravosodni policist. Imam, zmeraj sem še predsednik
               zaporskega sindikata. Torej imam podatke tudi kakšna struktura ljudi je. Za korupcijo
               nihče ne sedi trenutno. In mi zdaj glorificiramo nekaj kar nima nekega stvarnega
               učinka. Zato se je treba pogovarjati tu, če imamo komisijo, visoko strokovni organ,
               mora tudi ta vaša komisija zagotoviti enakopravnost vseh treh članov senata. Ta
               asimetrija ne vodi nikamor, ker gospa Sedlarjeva bo lahko zmeraj glasovala proti ali
               pa se vzdržala in če mislite, da so ti sklepi, da so na nekem "dovoljšnjem" nivoju
               verodostojnosti, kar se mene tiče, niso. Ne bom vam v nadaljevanju več jemal tega
               vašega dragocenega časa, bom pa zelo vesel, če bom slišal spoštovane gospe poslanke,
               spoštovani gospodje poslanci, da boste z vprašanji in senatu in gospe Sedlarjevi in
               meni in tudi recimo podpredsedniku, ki je sicer kot opazovalec, ker se pač ni kot
               gost pravočasno prijavil, predsednik, generalni sekretar sindikata novinarjev
               Slovenije, gospod Iztok Jurančič, ki je tudi ena taka, vsaj meni velika moralna
               podpora, da sem se te stvari sploh lotil.</p>
               <p>Najlepša vam hvala za pozornost.</p>
            </sp>
            <sp xml:id="SDT7-MK-redna-36-2017-06-15.sp78">

               <speaker>PREDSEDNIK DR. MITJA HORVAT:</speaker>

               <p>Ja, najlepša hvala tudi vam za obrazložitev vaših mnenj oziroma stališča. Moram vas
               seveda razočarati, da v načelu sta povabljena zato, da to predstavita, da ne
               sodelujeta v razpravi, <stage type="mag"/><stage>(nadaljevanje)</stage>
               razen, če bodo seveda člani ocenili in sklenili, da se vaju vključi v razpravo.</p>
               <p>Odpiram razpravo. Gospa mag. Alenka Bratušek izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp79">

               <speaker>MAG. ALENKA BRATUŠEK (PS NP):</speaker>

               <p>Najlepša hvala.</p>
               <p>Zdaj, mi nismo tu razsodniki, da bomo razsojali kdo od vpletenih pri tej zmedi ima
               prav. To je prva stvar. Nimamo niti pristojnosti, niti pravic. Je pa žalostno, da KPK
               deluje na takšen način. KPK pravzaprav sploh ne deluje več. To je dejstvo in KPK že
               nekaj časa ni več organ, ki bi se boril in delal proti korupciji, ampak je samo še
               institucija, ki jo predsednik izkorišča v svojo samopromocijo. To je dejstvo.</p>
               <p>Jaz bi želela razčistiti zakaj nam v bistvu ni bilo posredovano to ločeno mnenje. Ali
               nam je predsednik oziroma dva sta podpisana pod to poročilo – predsednik in namestnik
               – sta nam dolžna posredovati ločeno mnenje, ki ga je podala tretja članica. Je šlo
               tukaj za kršitev poslovnika zakona? Vseeno mislim, da je prav, kar se v javnosti in
               tudi danes tukaj sta se pojavili dve kontradiktorni izjavi. Predsednik pravi, da je
               bila namestnica izločena iz vseh teh odločanj, ker je ni bilo, ne bom ponavljala zdaj
               zakaj je ni bilo. Namestnica pa pravi, da nima pooblastil. Tudi na enem od javnih
               izvajanj gospoda Štefaneca sem slišala reči, da on namestnici pooblastil nikoli ni
               vzel. Tako da jaz mislim, da je prav, da na začetku razjasnimo to stvar, ker gre po
               moji oceni za eno od ključnih stvari, ker če gospod Štefanec niti v Državnem zboru ne
               govori resnice, potem imamo po mojem še malo večji problem kot si mislimo.</p>
               <p>Prej je rekel… Kako je že rekel? Da je krilatica, da zadeve padajo na sodiščih. To ni
               krilatica, to je dejstvo. Zdaj zaradi tega, ker vam zadeve padajo na sodiščih, ne
               delati. Ne vem zakaj inštitucijo potem sploh še potrebujete.</p>
               <p>In tretja stvar, ki me je tudi ob javnih razpravah zmotila, je ta, da se govori, da
               nam je vsem politikom malo mar do tega oziroma, da si celo želimo, da Komisija za
               preprečevanje korupcije ne deluje in da celo nihče od nas ni do danes naredil nič.
               Jaz sem lani, 12. 4. 2016, podala predlog za razrešitev predsednika Komisije za
               preprečevanje korupcije, znotraj katerega sem predlagala sklep, da Državni zbor
               predsedniku države predlaga, da razreši predsednika komisije za preprečevanje
               korupcije. Tako da, bi prosila, da tisti, ki to govorite ali govorijo, govorijo po
               resnici oziroma pravici. Takrat je kolega, ki sedi z mano, predlagal, da bi šli k
               predsedniku, da bi vsi predstavniki parlamentarnih strank v Državnem zboru šli k
               predsedniku države na sestanek, mu objasnili kaj in kakšne so dileme, pa je na žalost
               takrat največja vladna stranka glasovala proti temu, proti sestanku s predsednikom.
               Je bilo pa kar nekaj predstavnikov po tem glasnih, da naj predsednik to naredi sam.
               Zdaj tisti, ki poznate zakon, veste, da je predsednik, tako je pač zakon napisan,
               tega sam od sebe predlagati ne more. Lahko to naredi samo na predlog Državnega zbora
               in zato je na nas odgovornost, da ocenimo če delajo dobro, če vam je res do tega, da
               KPK ne deluje, ker v tem trenutku ne deluje, to je dejstvo. Potem stvar pustite tako
               kot ježe nekaj let in bomo počakali, da se mandat izteče, institucija uniči in potem
               bo mogoče kdo <stage type="mag"/><stage>(nadaljevanje)</stage> v
               naslednjih letih to institucijo začel postavljati na novo. Zdaj, da predsednik, tudi
               namestnik, kadar glasuje enako, krši zakon in Ustavo, je v odločbah sodišč oziroma v
               sodbah sodišč povedano večkrat. Jaz vam na, ja, na svojem osebnem primeru, tako kot
               sem 12. 4., danes še enkrat, vsa sodišča v Sloveniji, vsa sodišča, tudi Ustavno
               sodišče se je ukvarjalo s tem primerov, čeprav bi pravnik s pravosodnim izpitom moral
               vedeti, kdo se na Ustavno sodišče sploh lahko pritoži, kaj Ustavno sodišče dela,
               varstvo koga je Ustavno sodišče. Tudi Ustavno sodišče je postopek končalo. Tako da si
               lahko v več sodbah preberete, za kakšne kršitve zakonov in Ustave je šlo. 25. točk,
               25. točk je upravno sodišče zapisalo, kaj vse je bilo kršeno. Jaz uporabljam svoj
               primer tudi zaradi osebnih podatkov ostalih. Lahko te sodbe, ki so javne, si
               pogledate. Ampak to so dejstva, dejstva, mimo katerih se ne da. Osebno borbo gospod
               Štefanec, za svojo osebno borbo gospod Štefanec pač izkorišča institucijo in mogoče
               ne bi bilo slabo povedati, koliko je KPK do danes so vse te njegove ambicije stale,
               ker gospod Štefanec pač dela z davkoplačevalskim denarjem in davkoplačevalski denar
               uporablja zato, da, bom rekla, pelje postopke tudi tja, kjer bi moral vedeti, da jih
               niti ne more, vsi ostali pa seveda moramo to financirati iz svojega denarja. Tako da
               mislim, da se ta podatek lahko tekom današnje seje pridobi, da vsi vemo, še prej je
               govoril o pomanjkanju denarja. Jaz bom tudi danes predlagala, da ne samo, da na tej
               seji končamo razpravo s tem, da smo se s sporočilom seznanili, ampak bom predlagala,
               da Državni zbor opravi razpravo o tem in da še enkrat govorimo o tem, ali je gospod
               Štefanec primeren za to, da vodi inštitucijo, kot je KPK, oziroma bom predlagala
               sklep, da naj se predsednik republike, ki ga je imenoval na to funkcijo, še enkrat
               premisli, ali res ne bi bilo bolj primerno za to mesto poiskati bolj kredibilne
               osebe. In, tako kot sem eno leto nazaj, bom danes še enkrat spomnila. Ko je vsa
               politika ob imenovanju skakala po gospodu Štefanecu, od levih do desnih, sem bila
               edina, ki sem rekla, dajmo mu možnost, da pokaže. Ampak je pokazal. Tako da če želimo
               institucijo ohraniti z minimalno kredibilnostjo, z minimalno kredibilnostjo, potem je
               treba ukrepati in ukrepati ne more nihče drug v tem trenutku kot mi, ki tukaj sedimo.
               In to je vse in res ne morem poslušati v javnosti tega, kako nam je vsem politikom
               vseeno, kako smo še veseli, da KPK ne deluje, mogoče res kdo ali pa večina. Jaz danes
               drugič poskušam dopovedati, da je KPK inštitucija, ki jo naša država potrebuje, samo
               delovati mora. V takšni obliki, kot je danes, ne deluje. In ni to samo spor med
               namestnico in ostalima dvema članoma, ampak gre za bistveno, bistveno globlje stvari.
               In na takšen način, na takšen način se v Sloveniji proti korupciji, proti
               nezakonitemu delovanju ne bomo nikoli do konca izborili, če lahko tako rečem. No,
               ampak, še enkrat, jaz mislim, da je prav, da res na začetku <stage type="mag"/><stage>(nadaljevanje)</stage> vseeno razčistimo, zakaj nam komisija ni
               posredovala ločenega mnenja. Mogoče, predsednik, lahko tukaj pomagate, nam poveste,
               ali bi to po zakonu bilo treba narediti, kako smo zdaj prišli do tega ločenega mnenja
               in glede pooblastil mislim, da je prav, da si stvari razčistimo. Imata namestnika
               pooblastila, ki jima gredo? Nimata? Če jih nimata, zakaj jih nimata? Ker res stvari v
               javnosti izzvenevajo nekoliko čudno.</p>
            </sp>
            <sp xml:id="SDT7-MK-redna-36-2017-06-15.sp80">

               <speaker>PREDSEDNIK DR. MITJA HORVAT:</speaker>

               <p>Ja, najlepša hvala.</p>
               <p>Na nekaj izzivov moram postopkovno odgovoriti. Seveda ste vsi trije člani senata v
               vlogi predlagatelja, tako da se kadarkoli lahko vključita v razpravo, če boste želeli
               sproti odgovarjati na posamezna vprašanja ali potem seveda, ko se jih bo nekaj
               nabralo.</p>
               <p>Kar se tiče ločenega mnenja, sem uvodoma prebral, da smo ga posredovali članom, potem
               ko nam ga je namestnica dr. Alma Maruška Sedlar poslala. Sicer formalnim pogojem je
               poročilo zadostovalo in v tem primeru smo na ta način prišli, drugo so pa seveda
               vprašanja, kaj se je dogajalo, o čemer pa sam ali pa strokovna služba Državnega zbora
               nima vedenja.</p>
               <p>Najprej se je k besedi prijavila dr. Simona Kustec Lipicer. Izvolite, imate
               besedo.</p>
            </sp>
            <sp xml:id="SDT7-MK-redna-36-2017-06-15.sp81">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa, predsednik. Lep pozdrav kolegicam, kolegom, članom senata
               Protikorupcijske komisije in seveda vsem ostalim gostom.</p>
               <p>Kaj je KPK v naši državi, je ključno in osrednje vprašanje, ki se zdajle tudi skozi
               začetek te razprave odpira. Morala bi biti in jaz tudi verjamem, da je osrednja
               institucija v boju proti korupciji v tej državi, ki nanj opozarja in o njem govori
               ter v okviru svojih pristojnosti potem tudi nadaljnje korake vodi. Dejstva v praksi
               kažejo, da se na vsakem koraku poskuša to vlogo KPK majati in da jo pravzaprav v teh
               poskusih najprej majejo prav nekateri predstavniki drugih političnih institucij. Žal
               mi je, da je tako. Govorim zdaj samo striktno skozi vlogo nekaterih posameznikov
               znotraj Državnega zbora, ki od začetka delovanja te komisije poskušajo pokazati na
               njeno nedelovanje, na njeno nepotrebnost ali pa celo na njeno koruptivnost. To je
               velik problem, velik problem, s katerim se mora soočiti in nanj imeti resen odziv
               predvsem KPK sama in to enotno, ne z ločenimi mnenji.</p>
               <p>Nadalje, današnja tema naše MVK je seznanitev s sporočilom o delu za preteklo
               obdobje. Današnja točka, spoštovana kolegica Bratušek, ni to, kar ste preko dnevnika
               že zjutraj napovedali ljudem, da boste naredili danes prvi korak k razrešitvi
               predsednika KPK. To ni mesto in ni točka, o kateri se danes pogovarjamo, je pa z
               vidika ugleda in pa poslanstva KPK v naši državi tudi to izjemno, izjemno
               problematično. Sodeč po vsem tem, kar smo do sedaj slišali v okviru te točke naše
               današnje seje, ugotavljam, da bi bilo zaradi zaščite, ugleda in pa avtoritete KPK
               daleč najbolje, da se vsi trije člani senata ponovno usedete in poiščete skupni jezik
               in se potem na tak način vrnete in nam predstavite vaše poročilo o preteklem delu.
               Zato je v tej luči, predsednik, to tudi moj predlog, proceduralni, da to naložimo
               Komisiji za preprečevanje korupcije in da nadaljujemo z obravnavo te točke takrat, ko
               bodo ti pogoji izpolnjeni.</p>
               <p>Hvala lepa.</p>
            </sp>
            <sp xml:id="SDT7-MK-redna-36-2017-06-15.sp82">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Sem opazil prejle, da je želel predsednik Komisije za preprečevanje korupcije besedo.
               Tako da izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp83">

               <speaker>BORIS ŠTEFANEC:</speaker>

               <p>Hvala lepa za besedo.</p>
               <p>Torej zaradi tega, ker ste rekli, da bi morda se vključevali<stage type="mag"/><stage>(nadaljevanje)</stage> sproti, da se ne bi nabralo preveč in da
               bi morda tudi za nadaljevanje razprave lažje povedali nekatere stvari, ki so bile
               tako ali drugače izpostavljeno.</p>
               <p>Najprej vprašanje okrog ločenega mnenja in kdo ga je poslal Državnemu zboru ali ne.
               Zakon v določilih 20. in v naslednjem členu govori o obveznosti komisije, da
               Državnemu zboru poroča, in sicer na ta način, da do 31. maja vsako leto pošlje letno
               poročilo in oceno stanja. Torej, dokument je letno poročilo in ocena stanja, nobeno
               ločeno mnenje ali kakorkoli. Ja, jaz sam moram odkrito povedati, bi želel in bi bil
               veliko bolj zadovoljen, če bi bilo letno poročilo sprejeto soglasno. Pa ni bilo.
               Ampak sprejeto je bilo letno poročilo pod pogoji, ki jih določa zakon in tako je bilo
               tudi Državnemu zboru prezentirano. V javnosti se je pojavila navedba, mislim, da celo
               tudi v današnjem zapisu v Dnevniku, da ločeno mnenje gospe Sedlarjeve ni nikjer
               objavljeno. To enostavno ne drži. Tisti trenutek, ko je bilo ločeno mnenje 29. maja
               izročeno predsedniku Državnega zbora, je bilo ločeno mnenje objavljeno na naši
               spletni strani, tako kot zakon in poslovnik zahtevata. Ja, poročilo in ločeno mnenje.
               Tako. Torej, to je okrog tega, kaj je z ločenim mnenjem.</p>
               <p>Druga zadeva - stalni razgovori in stalno pogovarjanje o pooblastilih namestnice ali
               karkoli … Zavedati se moramo nečesa: Zakon o integriteti in preprečevanju korupcije
               daje pooblastila predsedniku komisije, predsednik komisije pa lahko po svojem
               premisleku svoja pooblastila prenese na enega ali drugega namestnika. Da je to stalen
               problem, ki ga seveda vidi tudi javnost, je prav na ta način namestnica naslovila
               vprašanje na Ministrstvo za pravosodje in samo v tem delu bom prebral odgovor, da bo
               jasno enkrat s temi pooblastili: »V zvezi z vašim vprašanjem, ki se nanaša na razlago
               tretjega odstavka 10. člena zakona, pa pojasnjujemo, da navedena določba daje
               predsedniku komisije, ki je po zakonu pristojen zastopati komisijo ter voditi in
               organizirati njeno delo, možnost, da za organiziranje in vodenje dela na posameznih
               področjih pooblasti posameznega namestnika. Ker gre za diskrecijsko pravico
               predstojnika organa, ki je razumljiva v kontekstu predsednikove in ne kolegijske
               funkcije vodenja in organiziranja dela na KPK, je torej na zakonski ravni dopustno,
               da predsednik komisije brez posebne obrazložitve predhodno izdana pooblastila tudi
               prekliče ali spremeni, pri čemer navedeno po oceni ministrstva ne posega v izvorno
               pristojnost člana senata komisije kot kolegijskega organa.« Vsak član senata ima
               pooblastila, ki izhajajo iz zakona. Se pravi, delovati in sodelovati na sejah senata
               in tam odločati. Predsednik komisije nima nič več pooblastil in nič več pravic kot
               vsak drug član senata. Pooblastila, ki jih pa sicer ima predsednik kot predstojnik
               državnega organa, mu jih pa daje zakon in predsednik jih lahko dodeli namestnikom ali
               pa ne, lahko mu jih tudi odvzame. Jaz tako pravim, da je stvar pooblastil stvar
               zaupanja in tako pač pri nas enostavno je.</p>
               <p>Torej, nikakor se ne morem strinjati, ker se ves čas poudarja zato, ker se zadeve
               poenostavljajo. Gospa Bratuškova pravi: »Komisija ne dela.« Gospa Bratuškova, v letu
               2016 smo rešili čez tisoč zadev. Ni na komisiji samo vaša zadeva ali pa še kakšna
               druga in zato v imenu mojih sodelavcev, ne v mojem, vi mene kritizirajte, kakor
               hočete, ampak v imenu svojih sodelavcev moram reči, da komisija še kako zavzeto dela.
               Zadeve, ki padajo, gospa Bratuškova, zadeve na sodiščih ne padajo. Padajo v medijih.
               Zadeve na sodiščih, sodišče s sodno odločbo odločitev komisije odpravi, razveljavi
               ali kakorkoli drugače. Ne padajo. To je krilatica, ki je objavljena v medijih. Res pa
               je, da so zadeve razveljavljene, ampak niso zaključene <stage type="mag"/><stage>(nadaljevanje)</stage> in verjemite mi, da bodo v času mojega mandata
               tudi zaključene, tako ali drugače.</p>
               <p>Ustavno sodišče, kritika, zakaj smo se obrnili na Ustavno sodišče … Veste, zakaj?
               Nismo kritizirali odločitve Upravnega in Vrhovnega sodišča v zvezi z vašo zadevo.
               Absolutno ne, ker se s tem strinjamo, če je tako in smo s tem tudi sprijaznjeni in
               bomo svoje postopke spremenili tako, da bodo zakoniti, upam, da tudi ob pomoči
               novele. Ker pa gre, to pa boste že priznali, za 180 % ali pa stopinjsko spremembo
               prakse Vrhovnega sodišča, smo se obrnili na Ustavno sodišče zato, ker Vrhovno sodišče
               svoje spremembe sodne prakse ni obrazložilo. Ni šlo za vsebinsko vašo zadevo, ampak
               je šlo za arbitrarnost sodišča, ki spremembe sodne prakse ni obrazložilo. Prav gotovo
               ne gre za nobeno nevednost.</p>
               <p>Morda pa samo še na kratko nekaj v zvezi z navedbami gospoda Frančiška Verka. Navedel
               je številne težave, ki jih člani sindikata, ki tako ali drugače delajo na komisiji,
               ki jih pravzaprav zdaj na nek način on rešuje. Jaz vas zdaj sprašujem: ali je to
               normalno? Če so res takšni problemi, jaz jih sicer ne poznam, ampak če so res takšni
               problemi, ali je normalno, da se predsednik sindikata delavcev v državnih organih
               niti enkrat, niti enkrat ne oglasi pri predsedniku komisije, mu pove za te težave, od
               njega zahteva ali mu predlaga morebitne rešitve in podobno? Gospod Verk se pri
               predsedniku komisije ni oglasil nikoli. Torej, midva komunicirava preko medijev in še
               takrat se jaz oglašam samo, ko gospod Verk operira z netočnostmi.</p>
               <p>Obregnil se je tudi ob ženske kvote, bom zdaj rekel. Pa bom še to povedal, ker je
               bilo jasno znano, ko sem prevzemal funkcijo, sem prav poudarjal, da bi bil načeloma
               vesel, da bi imel dve namestnici. Dobil sem eno. Ker sem se moral odločiti, zakaj je
               eden prvi namestnik, drugi pa drugi namestnik in ker seveda nobenega izmed njiju
               nisem poznal, sem se odločil na najbolj možen objektivni način. Dr. Lamberger je bil
               v tistem trenutku doktor znanosti, namestnica je tudi zdaj doktor znanosti in
               približno deset let je starejši od namestnice, se pravi, ima tudi nekaj več izkušenj.
               To je bil razlog, zakaj sem se odločil za njega. Moral pa sem se odločiti takoj, ker
               tako pač velevajo pravila. Da pa zelo, zelo pazim na ženske kvote, vam bom pa zdaj
               povedal to. Naša komisija je organizirana v treh organizacijskih enotah: urad
               komisije, služba za nadzor in preiskave in center za integriteto in preventivo. Vse
               te tri notranje organizacijske enote vodijo ženske. Toliko o tem.</p>
               <p>Gospod Verk je govoril o številnih zadevah, o petkrat več zadevah, ki jih pošilja na
               policijo kot mi, na komisijo v zvezi z instituti, za katere je pristojna komisija, ni
               poslal nobene prijave ali naznanila ali kakorkoli podobnega o nečednostih, o katerih
               govori, da se seveda tako ali drugače pojavljajo.</p>
               <p>V zvezi s sodnim postopkom, ki teče … Zdaj, pač, če želite, smo lahko konkretni,
               ampak jaz bom povedal. Ja, namestnica se je vrnila iz Pariza in iz Pariza je prinesla
               denar. Torej, mi nimamo blagajniškega poslovanja, ker blagajniško poslovanje na
               komisiji ni dovoljeno, ampak takrat, ko je namestnica prinesla denar in še en izmed
               naših sodelavcev, je denar izročila takratni finančnici, ki je enemu in drugemu
               rekla, da bo položila denar na račun. Za razliko od namestnice je strokovni sodelavec
               prosil oziroma zahteval potrdilo in ga je tudi dobil, namestnica pa ne in ker tega
               denarja na računu komisije ni, sem jaz zahteval samo zato, da ne bo spet kakšnega
               problema pri predsedniku, revizijo poslovanja na komisiji <stage type="mag"/><stage>(nadaljevanje)</stage> in revizija je bila opravljena. Revizorji, ne
               pa predsednik, so zahtevali, da moram ta denar od namestnice izterjati, ker ni
               dokazano, da je denar položen na račun komisije. Ker so naši sodelavci izvršbo
               vložili, se je pač začel sodni postopek in seveda v nobenem primeru ne gre za
               kakršnekoli ukrepe proti namestnici.</p>
               <p>Zaključil bi rad samo s predlogom, ki ga je dala gospa Simona Kustec Lipicer. Jaz sem
               s tem seveda zelo zadovoljen in seveda ga tudi podpiram. Podpiram razmislek v tej
               smeri, da bi se morali o delu komisije pogovoriti, ampak zdaj govorimo o letnem
               poročilu in o oceni stanja, ki sta bila na seji senata sprejeta in jaz sem tudi na
               tej Mandatno-volilni komisiji že večkrat povedal, to je naše poročilo. To poročilo se
               seveda ne bo spremenilo, ker smo ga člani senata sprejeli. V konkretnem primeru dva,
               v konkretnem primeru dva. Lahko pa na vašo pobudo, na vašo zahtevo, na vaše
               priporočilo komisija o svojem delu razmisli, o predlogih, ki jih boste tako ali
               drugače dali, zavzame ustrezno stališče in vam o tem poroča, ampak to, gospe in
               gospodje, je letno poročilo komisije za leto 2016 in se seveda ne spreminja in se ne
               bo spremenilo, ker je samo enkrat sestavljeno in sprejeto in nihče drug razen senata
               ga ne sprejema. Sem pa absolutno pripravljen podpreti stališče gospe Kustec
               Lipicerjeve, da razmislimo o svojem delu in da poskušamo zadeve urediti, tako kot bi
               moralo biti in kot javnost od nas pričakuje. Ne govorite pa o tem, da komisija ne
               dela, ne govorite o tem, da ima Štefanec neke ambicije. Gospod Štefanec je star 63
               let in bo seveda po koncu mandata, ki se bo zgodil 31. marca 2020, upokojen. Možnost
               upokojitve imam že drugo leto, ampak, ker seveda stvari zelo resno jemljem, tako zelo
               resno jemljem tudi svojo funkcijo in jo bom opravil do konca. Razen, seveda, če bo
               pri tem kakršenkoli dokaz, da delam nezakonito.</p>
               <p>Okrog tega, kar pravite, gospa Bratuškova … Mi imamo sistem stopenjskega sojenja. Če
               bi veljalo pravilo, ki ga vi zastopate, seveda zato, ker zastopate pač svoje
               stališče, potem v tej državi ne bi imeli nobenega prvostopnega, drugostopnega
               sodnika, pa še kakšnega drugega. Ker v vsem je bila kakšna zadeva razveljavljena,
               ampak to ne zaradi nezakonitega dejanja, ampak morda zaradi napačnega in napačne
               razlage materialnega ali pa procesnega predpisa. Se pa absolutno strinjam, če se
               lahko meni dokazuje naklepna kršitev zakona, se pravi, da namenoma kršim zakon, potem
               pa velja tisto določilo našega zakona, da sem zaradi kršitve zakona lahko tudi
               razrešen.</p>
               <p>Hvala lepa, gospod predsednik.</p>
            </sp>
            <sp xml:id="SDT7-MK-redna-36-2017-06-15.sp84">

               <speaker>PREDSEDNIK DR. MITJA HORVAT:</speaker>

               <p>Postopkovno, dr. Kustec Lipicer.</p>
               <p>Izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp85">

               <speaker>DR. SIMONA KUSTEC LIPICER (PS SMC):</speaker>

               <p>Hvala lepa, predsednik.</p>
               <p>Jaz postopkovno predlagam in prosim, če daste moj predlog, ki sem ga podala malo
               prej, na glasovanje in res še enkrat, KPK vrnite se z vašim letnim poročilom z vsemi
               tremi podpisi, pa bo vse v redu.</p>
               <p>Hvala lepa.</p>
            </sp>
            <sp xml:id="SDT7-MK-redna-36-2017-06-15.sp86">

               <speaker>PREDSEDNIK DR. MITJA HORVAT:</speaker>

               <p>Z vsem dolžnim spoštovanjem moram opozoriti, da je predsednik KPK rekel, da ga ne
               misli spreminjati, kar pomeni, da je vprašanje, na kakšen način bomo potem skrbeli za
               izvrševanje tovrstnega sklepa. Lahko pa, seveda… Ampak jaz vas moram opozoriti, tako
               kot ste že večkrat povedali, vas moram opozoriti, če pridemo v zagato, da najprej
               povem. Postopkovno? <stage>/ oglašanje iz dvorane/</stage> Ja, ja. U, kje je še razprava, imamo še
               veliko rok na vse konce in kraje. Tako da s tem dolžnim opozorilom, če vztrajate, jaz
               seveda to lahko dam na glasovanje, vendar pa vas moram opozoriti, da je sklep, za
               katerega ne morem zagotoviti, da bo tudi izvršen.</p>
               <p>Postopkovno, gospod Breznik, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp87">

               <speaker>FRANC BREZNIK (PS SDS):</speaker>

               <p>Ja, najlepša hvala, gospod predsednik.</p>
               <p>Zdaj, glejte, kot podpredsednik te komisije bi pač povedal, da gre za… Delno se
               strinjam, ugled KPK-ja… Nekaj te razprave danes ne spada na to sejo, lahko bi bila
               neka specializirana seja na to temo, <stage type="mag"/><stage>(nadaljevanje)</stage> na varovanje pravic članice KPK, ampak poglejte, to, da
               oni imajo neki, pod neko prisilo nek sestanek, da morajo vsi trije glasovati za to
               poročilo. To je nesprejemljivo. To pomeni, da vsi judikati Ustavnega sodišča, ki niso
               bili v senatu sprejeti s polno večino, ne veljajo. To pomeni, da zakoni ne veljajo,
               zato, ker niso dobili 90 glasov, ampak 46. To je nesprejemljivo, to veste, da je
               napaka.</p>
               <p>Senat KPK lahko sprejme z večino to poročilo in to je to. V redu bi bil, če bi vsi
               trije glasovali za, potem bi bila večja verjetnost, ampak torej, jaz predlagam,
               predsednik, klasično nadaljevanje pa čim prej, da preidemo k bistvu, to pa je
               poročilo KPK za leto 2016.</p>
               <p>Najlepša hvala.</p>
            </sp>
            <sp xml:id="SDT7-MK-redna-36-2017-06-15.sp88">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Kar potrjuje tudi drugi odstavek 81. člena, ki pravi: »Predsednik, namestnik
               predsednika in člani Komisije za preprečevanje korupcije po Zakonu o preprečevanju
               korupcije sprejemajo odločitve z večino glasov vseh članov.« <stage>/ oglašanje iz
               dvorane/</stage>.</p>
               <p>Tako da glede na vztrajanja, seveda se dolžan dati predlagan sklep na glasovanje, ker
               <stage>/ oglašanje iz dvorane/</stage>. To je res, ampak dr. Kustec Lipicerjeva je rekla, da vztraja
               na tem, da želi imeti glasovanje o tem vprašanju. <stage>(Ja, res.)</stage> Tako da pričenjam z
               glasovanjem. <stage>/ oglašanje iz dvorane/</stage> Pričenjam z glasovanjem … Obrazložitev glasu,
               gospa Bratušek, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp89">

               <speaker>MAG. ALENKA BRATUŠEK (PS NP):</speaker>

               <p>Dobro, saj, jaz sem pričakovala, da se bo ta seja spet obrnila v farso, kar se je v
               tem trenutku z glasovanjem, predsednik, ki ga bo ste izpeljali, tudi dogaja.</p>
               <p>Ja. Govorimo o poročilu, ampak govorimo o delu komisije. Govorimo o poročilu za leto
               2016. Ja, se strinjam, ampak govorimo o poročilu o delu, s katerim se morda tudi kdo
               ne strinja. Da se, vsaj ena članica senata je rekla, da se s tem ne strinja. To je
               njena pravica. In zdaj ne govoriti o tem, ali delajo dobro ali delajo zakonito. Ne
               delajo zakonito. Pika.</p>
               <p>Zdaj se gospod Štefanec lahko lovi, kakor se hoče, ampak eno točko vam bom prebrala.
               Da na KPK ne znajo niti sestaviti akta tako, kot veleva zakon. V sodbi sodišča piše:
               »Akt ne obsega vseh predpisanih sestavnih delov: Uvod, naziv, izrek,« in tako naprej.
               Gospod Štefanec, to bi pa »valda« znali napisati, no. <stage>/ oglašanje iz dvorane /</stage> Ja,
               očitno ne. Sodišče ugotavlja nezakonito delovanje. Nezakonito. <stage>/ oglašanje iz dvorane
               /</stage>. Ja, saj lahko vse preberemo. Lahko vseh 25 točk … Predsednik, a lahko?</p>
            </sp>
            <sp xml:id="SDT7-MK-redna-36-2017-06-15.sp90">

               <speaker>PREDSEDNIK DR. MITJA HORVAT:</speaker>

               <p>Vas lepo prosim za mir v dvorani, da lahko gospa Bratušek obrazloži glas.</p>
            </sp>
            <sp xml:id="SDT7-MK-redna-36-2017-06-15.sp91">

               <speaker>MAG. ALENKA BRATUŠEK (PS NP):</speaker>

               <p>Sodišče ugotavlja nezakonito in protiustavno delovanje KPK. To je dejstvo. To je
               dejstvo in to od začetka do konca. Od začetka vaš organ, pa najvišje sodišče, ki ga v
               državi imamo. In ni to edino. Jaz operiram s tem, ker lahko uporabljam podatke, mi ni
               nerodno govoriti - nekateri ljudje pač o tem nočejo govoriti. To je, cilj kup zadev
               je takšnih. Cel kup zadev. In zato je prav, da o tem govorimo. In naša odgovornost
               je, s tem, da potrjujete poročila in da ne reagirate, je tudi odgovornost vaša.</p>
               <p>Jaz imam samo en glas od 90. Samo enega. Ga bom uporabila tako, kot mislim, da je
               prav. Odgovornost za to, da KPK ne deluje, ker ne deluje. Lahko tukaj poslušamo
               floskule in vse ostale, ampak ne deluje. In ja, odgovornost za to je seveda na
               največji vladni stranki in izpeljite to komisijo res, ali pa v farso. Zdaj glasujemo
               o tem, da se naj trije ljudje skupaj usedejo in se še enkrat pogovorijo o tem, o
               čemer že leta ne govorijo. Eno leto nazaj smo bili tukaj, pa je bila zgodba enaka.
               Prav, če mislite, da je to pravno-etično moralno in ne vem, kako že vse, pač,
               naredite tako, kot je.</p>
               <p>Jaz sem povedala svoj predlog. Mislim, da je popolnoma kredibilen, skladen z zakonom.
               In to je edino, kar lahko naredimo. Je pa gospod Štefanec že tako povedal, da bo do
               leta 2020 na tem stolu, očitno se je odločil, da njega res nič in nihče, pod nobenimi
               pogoji, ne glede na to, kaj se na KPK dogaja, zamenjati ne more.<stage type="mag"/>
               </p>
            </sp>
            <sp xml:id="SDT7-MK-redna-36-2017-06-15.sp92">

               <speaker>PREDSEDNIK DR. MITJA HORVAT:</speaker>

               <p>Žal nam je samo, ker nismo zdaj slišali, kakšna je obrazložitev vašega glasu.</p>
               <p>Besedo za obrazložitev je želel gospod Jurša.</p>
               <p>Izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp93">

               <speaker>FRANC JURŠA (PS DeSUS):</speaker>

               <p>Hvala za besedo, predsednik.</p>
               <p>Nisem želel besede za obrazložitev. Želel sem, da dejansko v skladu s Poslovnikom
               tudi vodite sejo. Nič drugo.</p>
            </sp>
            <sp xml:id="SDT7-MK-redna-36-2017-06-15.sp94">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Obrazložitev, dr. Kustec Lipicer, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp95">

               <speaker>DR. SIMONA KUSTEC LIPICER:</speaker>

               <p>Hvala lepa, predsednik.</p>
               <p>Ja, očitno nisem bila dobro razumljena, zato bom obrazložila, kaj bom zdaj
               podprla.</p>
               <p>Podprla bom to, da se KPK napoti k temu, da dopolni svoje letno poročilo o delu in ga
               potem ponovno pride predstavit v Državni zbor oziroma, da se z njim tukaj seznanimo.
               Zakaj pa temu tako? Zaradi tega, ker smo slišali, da ena od treh članic senata na to
               vsebino poročila o delu nima istega mnenja. In, ker naj se potem poslanci seznanimo s
               tem, ali bo oziroma, ali je vsebina poročila o delu zaradi tega njenega mnenja
               bistveno drugačna. Tega nismo mogli slišati, tega nismo slišali. In zato pozivam, da
               se še enkrat resnično, ja, člani senata usedete. Osebno verjamem, da je to vedno
               lahko samo skozi pogovor in dialog možno, in da se dogovorite, ali boste oddali eno
               poročilo o delu, pa še eno ločeno poročilo o delu, ali pa boste uskladili poročilo o
               delu kot celote.</p>
               <p>Ker danes se, kot rečeno, ja, pogovarjamo se o tem, kaj ste naredili, in ne vemo, ali
               so, iz tega, na kakšen način ste se oglašali, niti ne vemo, ali so te številke in
               interpretacije, ki jih v poročilu o delu navajata dva člana podpisana, dejansko
               prave. In iz tega ven je to poziv, proceduralno, naj se poročilo o delu dopolni, in
               potem dopolnjeno poročilu o delu ponovno predstavi tu. Če boste prinesli identično
               poročilo z identičnim scenarijem, potem se bomo pa lahko v resnici utemeljeno
               pogovarjali o tako kompleksnih zadevah, kot ste jih tudi nekateri drugi zdaj
               odpirali.</p>
               <p>Hvala lepa.</p>
            </sp>
            <sp xml:id="SDT7-MK-redna-36-2017-06-15.sp96">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Zdaj, sicer, če je potrebno, lahko še naprej obrazlagate glas, ampak zdaj, ko upam,
               da smo pravilno razumeli dr. Kustec Lipicerjevo, vemo, da še nismo tako daleč, da bi
               lahko glasovali o tem sklepu, ker moramo nadaljevati z razpravo pred tem.</p>
               <p>Gospod Tanko, izvolite, imate besede.</p>
            </sp>
            <sp xml:id="SDT7-MK-redna-36-2017-06-15.sp97">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Zdaj smo prišli pa v neko situacijo, ki je absurdna. Glejte, mi nismo opravili niti
               razprave. Bile so uvodne predstavitve in na osnovi teh uvodnih predstavitev, glede,
               kakšno stališče ima kdo, moramo opraviti razpravo. In šele po razpravi lahko
               ugotovimo, da je treba kakšno stvar dopolniti, ali se zahteva dopolnitev ali ne. Prej
               se ne da to, to ste tudi lepo ugotovili.</p>
               <p>Bi pa predlagal gospe Lipicer, da se tudi razveljavi ali pa dopolni ena točka
               današnje, pa 1.a točka današnje seje, z isto klavzulo. Mi nismo bili soglasni pri
               Agenciji za zavarovalni nadzor, mi nismo bili soglasni pri imenovanju dveh članov
               nadzornega sveta SDH. In naj veljajo pravila na tej komisiji enako za vse primere. Pa
               tudi kakšno zadevo, o kateri v Državnem zboru glasujemo, in je recimo, ne vem, 41:29,
               da tudi tisto damo nazaj v postopek, da bomo soglasni.</p>
               <p>Glejte, moramo, gospod predsednik, neka pravila upoštevati. Vi ste pa tisti, ki
               morate ugotoviti, ali je predlog skladen z veljavnimi akti, ali ni. In na osnovi tega
               se presoja, ali se nek procesni predlog da na glasovanje ali ne. Ni vsaka stvar za
               glasovanje. Tudi ta primer gospe Kustec Lipicerjeve ni za glasovanje, zato, ker je
               neskladen s tistim, kar ste prej prebrali. In, glejte, ločeno mnenje je pravica
               vsakega. Kaj če bi bilo pa pritrdilno ločeno mnenje? <stage>/ smeh/</stage>. Ima isti status ločeno
                  mnenje.<stage type="mag"/><stage>(nadaljevanje)</stage> Ena so
               pritrdilna, ena so odklonilna. Te primere poznamo, ampak bi morali tudi to potem
               vrniti nazaj v postopek in ustrezno pritrdilno dopolniti zadevo. Ne samo
               odklonilno.</p>
               <p>Tako da, ne vem, doživeli smo že marsikaj, ampak v tem državnem zboru in tudi na tej
               komisiji, ampak kaj takšnega pa še ne. In upam, da to ne bo prišlo v parlamentarno
               prakso, gospod predsednik, zato ste pa vi zadolženi <stage>/ smeh/</stage>. Predlagam, da tega ne
               počnete, da se malo v koaliciji »skulirate«, sicer bomo imeli neskončno dolge seje,
               pa lomljenja rok, pa podobne stvari. To, kar je predlog za ta procesni predlog,
               pomeni to no, nič drugega.</p>
               <p>Predlagam, da predlog umaknete oziroma, da ga ne daste sploh na glasovanje, in
               podučite kolegico s »faksa«, da je treba stvari urejati v skladu s prakso oziroma
               akti, ki to urejajo.</p>
               <p>Hvala lepa.</p>
            </sp>
            <sp xml:id="SDT7-MK-redna-36-2017-06-15.sp98">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Me veseli, da se strinjate z menoj. Upam, da je takšna bila tudi vsebina intervencije
               glede postopka gospoda Jurše, tako da mislim, da se v tem prostoru vsi strinjamo o
               tem, da nadaljujemo z razpravo.</p>
               <p>In najprej ima besedo dr. Alma Maruška Sedlar.</p>
               <p>Izvolite.</p>
            </sp>
            <sp xml:id="SDT7-MK-redna-36-2017-06-15.sp99">

               <speaker>DR. ALMA MARUŠKA SEDLAR:</speaker>

               <p>Hvala lepa, gospod predsednik.</p>
               <p>Jaz bi samo odgovorila na par vprašanj in pa dilem, ki so bile sprožene. Bom
               poskusila po vrsti. Najprej vprašanja, ki jih je odprla gospa Bratušek v zvezi s
               preklicem pooblastil.</p>
               <p>Ja, predsednik je prej navedel mnenje Ministrstva za pravosodje, ampak jaz bi
               opozorila, da Ministrstvo za pravosodje sem jaz in zaprosila in dalo je neobvezno
               mnenje. Skratka, ni MP pristojno za dajanje obveznega mnenja. Skratka, toliko za
               začetek. Pa tudi v našem zakonu res piše, da predsednik KPK lahko pooblasti
               namestnika, ampak tako realno in življenjsko gledano pa verjetno si, ne vem,
               zakonodajalec ali pa pripravljavec zakona ni predstavljal, da ta lahko pomeni tudi,
               da lahko ja, lahko ne, lahko prekliče, lahko odvzame, lahko dopolni, kar, do česar je
               v tem primeru prišlo. Jaz si predstavljam, če bi zakon moral še to upoštevati, to
               možnost, bi bil bistveno daljši kot je že.</p>
            </sp>
            <sp xml:id="SDT7-MK-redna-36-2017-06-15.sp100">

               <speaker>PREDSEDNIK DR. MITJA HORVAT:</speaker>

               <p>Lepo prosim za mir v dvorani.</p>
            </sp>
            <sp xml:id="SDT7-MK-redna-36-2017-06-15.sp101">

               <speaker>DR. ALMA MARUŠKA SEDLAR:</speaker>

               <p>Tako da tukaj se mi zdi, da je malo, mogoče napačna interpretacija. Bi pa ja, preklic
               pooblastila, spet, kot običajno, kadar gospod Štefanec pojasnjuje svoja ravnanja, je
               težko odgovoriti žal v enem stavku ali pa enoznačno, zato se po navadi tudi vsi
               zapletemo, pa odnehamo, večinoma, vsaj po izkušnjah, ki sem jih videla. Slej ko prej
               vsi odnehamo, ker uresničujemo vizijo 2020, pa tudi jaz nočem biti žaljiva, ampak ja,
               preklic pooblastil. Bom kar naštela. Ne morem vam v enem stavku, žal, ker jaz imam
               tukaj 6 dokumentov, mislim, da 6, ki se nanašajo na ta moja pooblastila.</p>
               <p>Prvi je z dne 16. 6. 2014, torej dan nastopa na funkcijo. Bom brala samo imena
               dokumentov, pa datume, da ne bom obremenjevala tega cenjenega zbora z vsemi
               podrobnostmi. Naslov dokumenta ima »Sklep in pooblastilo«.</p>
            </sp>
            <sp xml:id="SDT7-MK-redna-36-2017-06-15.sp102">

               <speaker>PREDSEDNIK DR. MITJA HORVAT:</speaker>

               <p>Resnično prosim, če se lahko umirite v dvorani, da lahko gospa predstavi svoja
               stališča.</p>
               <p>Prosim izvolite.</p>
            </sp>
            <sp xml:id="SDT7-MK-redna-36-2017-06-15.sp103">

               <speaker>DR. ALMA MARUŠKA SEDLAR:</speaker>

               <p>Hvala, gospod predsednik.</p>
               <p>Še to mogoče. Prej smo govorili o ženskih kvotah, pa tako naprej. Naj mogoče tu
               pojasnim, da ni me bilo niti vprašano v bistvu, kaj bi si mogoče želela delati. Tako
               predsednik pravi, da naju ni poznal. Imenoval je prvega namestnika. Proti temu sicer
               nič nimam. Razlaga mi je bila malo tako, 10 let starejši, tudi prav, v redu, pa
               doktor znanosti, ampak ja, ne vem, kako se je odločal, glede na to, da naju ni
               poznal, ampak jaz sem pač dobila ta pooblastila po področjih, ne vem, na kakšen način
               mi jih je dodelil, ampak tudi v redu, sem to sprejela.</p>
               <p>Skratka, 16. 6. 2014, »Sklep in pooblastilo«. Mislim da, 1. 9. 2014, »Dopolnitev
               sklepa in pooblastila«. 10. 10. 2014, dan po glasovanju senata v zadevi gospe
               Bratuškove. Zadeva, v kateri mi glasovanje ni bilo omogočeno, kot članici senata, na
               kar sem opozorila v javnem pismu. Zakaj v javnem, zakaj toliko v medijih, zakaj
               tukaj? Zato, ker ste, cenjeni zbor, vi preprosto edini organ, ki ima sploh
               pristojnost kakršnegakoli nadzora. Res omejenega, pa je tudi, da omejenega, ker vse
               drugo bi res lahko pomenilo vmešavanja v neodvisnost, ampak, kot sem rekla že zadnjič
               pri predsedniku republike, to ni več neodvisnost. To je sklicevanje na neodvisnost in
               tako daleč smo prišli, da je pa lahko to tudi zloraba.</p>
               <p>Ja, zato, ker ste vi pač edini organ in danes imam prvič občutek, da smo vsaj
               približno slišani. Ne samo jaz, ker, kot je bilo danes rečeno, ne gre samo spor med
               predsednikom pa mano. Jaz se nekako tudi zaradi funkcije, sem morda najlažje ali pa
               sem najbolj izpostavljena, ampak <stage type="mag"/><stage>(nadaljevanje)</stage> tukaj več kot 50 % ljudi, ki so zapustili komisijo - z
               nekaterimi sem še danes v stikih, pa vem, zakaj so odšli, čeprav nihče tega ni
               povedal. Vsi si želijo te zgodbe pozabiti. Vse tiste obravnavane osebe, ki so jim
               padle zadeve na sodišču, saj to ni samo gospa Bratušek in tako naprej. Skratka, hočem
               reči, problem je širši, in hvala, da ste nam vsaj danes, mislim, da prvič tako zares,
               vsaj pripravljeni prisluhniti. Se pa zavedam, da je težko.</p>
               <p>Dobro, skratka, 10. 10. 2014, dan po glasovanju v zadevi Alenka Bratušek, »Sprememba
               sklepa in pooblastila«. 19. 1. 2015, malo po srečanju pri predsedniku republike, kjer
               smo poskusili prvič - mislim, da je bilo novembra ali decembra 2015, ne, 2014, se
               opravičujem -, razčistiti odnose, se pogovoriti, usesti. Takrat smo obljubili
               predsedniku republike, sestanek je bil sklican na predlog gospoda Štefaneca, da se
               bomo pogovorili, da bo odslej vse drugače, da bomo enakopravni, da bomo, skratka,
               delovali kot kolegijski organ. To se ni zgodilo. Zato, če bi vi danes, ne vem,
               sprejeli svet, si ne predstavljam točno, kot so gospodje opozorili, v kakšni obliki
               bi sploh lahko.</p>
               <p>Ampak, če bi nam slučajno še enkrat naložili, da se moramo usesti, pa sedeti skupaj,
               dokler ne bomo enotni, vam glede na izkušnje povem, da bomo res sedeli, ne do leta
               2020, ampak do leta 2040. Jaz sem že leta 2014, avgusta, torej po dveh mesecih,
               predlagala predsedniku mediacijo, ker sem videla, kam gredo stvari, samo se mi takrat
               res ni niti sanjalo, da bodo prišle do takšnih razsežnosti, kjer so danes, pa je pač
               rekel, da on tega ne potrebuje. Skratka, ni hotel niti slišati, tako da jaz res ne
               vem, kaj bi bilo tisto, kar bi pomagalo. Zame osebno to, da bi bilo enakopravno
               obravnavana in enakopravno vključena v procese dela.</p>
               <p>Se opravičujem, ker sem tako dolga.</p>
               <p>Nadaljujem, 18. 6. 2014, aha, to je bila še ena prejšnja, malo so pomešani spet,
               »Sprememba sklepa in pooblastila«. Pa mislim, da je še eno vmes, pa je mogoče tu
               nimam. No, in potem 4. 7. 2016, torej po vrnitvi. Očitno nisem bila odsotna 9 mesecev
               v lanskem letu, glede na to, da sem 4. 7. 2016, torej dan po vrnitvi, dobila
               dokument, v katerem je pa jasno zapisano »Preklic pooblastil«.</p>
               <p>Tega pa bom prebrala: »V skladu z zakonsko podlago, Almi Maruški Sedlar, namestnici
               predsednika, za organiziranje in vodenje dela za posamezna delovna področja Komisije
               za preprečevanje korupcije ter koordiniranje, pregledovanje, usklajevanje in
               podpisovanje dokumentov s posameznih delovnih področij Komisije za preprečevanje
               korupcije, preklicujem pooblastila.« Toliko o preklicu pooblastil. Upam, da je zdaj
               zadeva jasna.</p>
               <p>Bi pa še na par vprašanj odgovorila. Ali je bil kršen Poslovnik s tem, da ni bilo
               cenjenemu zboru posredovano ločeno mnenje? Najbrž ne, ker spet, kot smo prej govorili
               o pooblastilih, zakon takšne možnosti ne predvideva. Verjetno si ni nihče do danes,
               tudi jaz sama ne, niti predstavljal, da bo sploh ločeno mnenje napisano k letnemu
               poročilu, ker bi bilo seveda logično, da ga bi vsi sprejeli. Ampak zame je bil to
               preprosto nekak zadnji in zelo vpijoč klic na pomoč, ker mi preprosto po vseh teh
               pozivih, ki so bili posredovani, in gospodu Štefanecu, najprej znotraj, potem, in
               Uradu predsednika, ki nas je imenoval, in vašemu cenjenemu zboru. Tega je zdaj že 3
               leta, kar se to vrsti. Preprosto nič se ni zgodilo, in zame je bil to edini način,
               poleg tega pa dejansko ne morem glasovati in glasovanje v nasprotju z mojo vestjo bi
               bilo, če bi glasovala za nekaj, na kar nimam vpliva.</p>
               <p>Ali številke držijo? Ne vem, če držijo ali ne. Ne pravim, da ne držijo, ampak ne
               morem vedeti, ker mi je tako omejena možnost in dostopa do informacij. In nisem
               vključena v sestanke, v procese dela, da tega preprosto ne morem vedeti, in bi
               prekleto slabo spala, če bi glasovala za nekaj, za kar ne vem, ali drži ali ne. Kot
               pravim, ne vem, ali drži, ampak ne morem tega preveriti.</p>
               <p>Toliko mogoče o tem, da ne bom predolga. Ja, ženske in tri organizacijske enote.
               Mogoče je gospod Štefanec pozabil povedati. V obeh strokovnih službah so se zamenjali
               štiri vodje v treh letih. Skratka, predstavljate si, kako to vpliva na stabilnost
               komisije.</p>
               <p>Letno poročilo smo povedali. Mogoče še ta zadnja retorična figura gospoda Štefaneca v
               zvezi z uslužbenko, ki je odtujevala zneske gotovine. Gospod Štefanec je to
               uslužbenko zaposlil. Ja, jaz sem prinesla ta denar. Prinesla sem ga iz Pariza. To je
               bil ta isti Pariz, v času katerega se je glasovalo o zadevi Alenka Bratušek. Jaz sem
               iz Pariza napisala to pismo. Ko sem prišla nazaj, je bilo vse drugače. Začelo se me
               je pozivati k odstopu, začelo se je odvzemati pooblastila. <stage type="mag"/><stage>(nadaljevanje)</stage> Skratka, povračilnih ukrepov toliko, da
               se včasih res čudim, ne samo, da smo v postopkih. Med drugim sem tudi v postopku pred
               KPK, in to že od novembra 2015. Skratka, KPK - tričlanski kolegijski organ -,
               obravnava eno od članic tričlanskega kolegijskega organa. In niti do danes ta
               postopek ni zaključen, kljub več pozivom, niti ni bila zadeva odstopljena drugim
               organom, vsaj kolikor mi je znano. Bo gospod Štefanec popravil, če drugače. Skratka,
               toliko o tem, kako delujemo.</p>
               <p>Ja, res je moja napaka bila, ampak moram reči, da tako, kot tukaj sedim, tudi veliko
               neprespanih noči zaradi tega, veliko razmišljanja, tudi nenazadnje, veliko denarja za
               vse, in odvetnike in forenzične preiskave in dokazovanja. Vse doslej je bilo zaman.
               Ampak tako, čisto človeško, ja, danes mi je žal, ampak niti v sanjah si nisem
               predstavljala, da bi predsednik Komisije za preprečevanje korupcije, ali pa, če
               pustimo konkretnega predsednika, da bi na Komisiji za preprečevanje korupcije, kjer
               moramo dati čez vsi zaposleni toliko varnostnih preverjanj, da ni res, zaposlil
               računovodkinjo, ki ne samo, da je kradla pri nas, kradla je že v prejšnji službi.</p>
               <p>In kot sem jaz »pogooglala«, sem videla takoj, da je to počela, in potem je šla od
               nas, ker od nas je šla čista. Bilo ji je omogočeno, da je dala sama odpoved. Noben
               postopek do trenutka, ko so se prve nepravilnosti odkrile. Sama je odpoved. Tako se
               je govorila, po navedbah gospoda Štefaneca z njim. Čez en teden je imela službo
               drugje, in to v enem zelo pomembnem državnem organu. Danes ima spet novo službo in to
               spet v javnem sektorju. In, ko sem to izvedela, sem samo rekla: »Samo umaknite
               denar.« Naša komisija ni naredila nič za to. Ne da bi preprečila krajo ali pa
               finančna tveganja na sami komisiji. Pustimo, kakšne so bile notranje kontrole. Niti,
               da bi preprečila, kar se mogoče zdaj naprej v nadaljevanju dogaja.</p>
               <p>In kriviti za to mene. Dobro, pač gospod Štefanec že ve, kako se loteva boja proti
               korupciji. Bi pa še opozorila ob vseh teh tisoč dokumentih, če pa zdaj pridemo tudi
               na vsebinske razloge ali pa moje dileme, zakaj glas proti letnemu poročilu.
               Prepričana sem, da ne samo, ker naj bi bili kolegijski organ, pa ker sem ženska, pa
               ker imam, si upam trditi, vendarle nekaj malega strokovnega znanja pa izkušenj
               vendarle, da bi lahko pripomogla k učinkovitejšemu in boljšemu delu komisije. In to
               si tudi želim.</p>
               <p>Gospod Štefanec je prej omenil tisoč dokumentov, ki smo jih sprejeli, ampak gospod
               Štefanec, koliko je komisija, sploh glede na to, da se tako očita zdaj Ministrstvu za
               pravosodje, da hoče komisiji odvzeti korupcijo, koliko suma korupcije je komisija v
               lanskem letu, v letu 2016, potrdila? Ali pa koliko kršitev integritete? Koliko je v
               zvezi s tem zaključnih ugotovitev objavljenih na spletu, pa koliko jih je bilo v času
               prejšnjega senata ali pa obeh senatov, ali pa še v času te komisije v letu 2015 in
               2014? To so pa zame vsebinska vprašanja, zaradi katerih nisem mogla dati svojega
               glasu za temu letnemu poročilu.</p>
               <p>Hvala lepa.</p>
            </sp>
            <sp xml:id="SDT7-MK-redna-36-2017-06-15.sp104">

               <speaker>PREDSEDNIK DR. MITJA HORVAT:</speaker>

               <p>Ja, najlepša hvala tudi vam za izdatna dodatna pojasnila.</p>
               <p>Opravičilo vmes je bilo, je sprejeto. Seveda, pri nas poslušamo vsakogar. Ne samo
               danes, vedno smo pripravljeni. Če je očitek letel na lansko leto, moram reči, da ste
               se odprli šele, ko je bila obrazložitev glasu, tako da takrat pri glasovanju je pa
               res prepozno, tako da postopek je tekel na enak način, kot danes, in me veseli, da
               ste pravočasno šli v razpravo, tako da sem … Prosim, če izklopite mikrofon, zato, da
               lahko damo drugim besedo.</p>
            </sp>
            <sp xml:id="SDT7-MK-redna-36-2017-06-15.sp105">

               <speaker>DR. ALMA MARUŠKA SEDLAR:</speaker>

               <p>Se opravičujem.</p>
            </sp>
            <sp xml:id="SDT7-MK-redna-36-2017-06-15.sp106">

               <speaker>PREDSEDNIK DR. MITJA HORVAT:</speaker>

               <p>Samo trenutek, gospod Štefanec.</p>
               <p>Najprej dr. Igor Lamberger, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp107">

               <speaker>DR. IGOR LAMBERGER:</speaker>

               <p>Hvala predsednik.</p>
               <p>Zdaj, seveda, nekaj je bilo zadev, ki so letele tudi neposredno na mene, oziroma na
               delo komisije, ali pa vsaj tam, kjer imam jaz pooblastila, tako da tukaj bi dal
               kakšno pojasnilo.</p>
               <p>Drugače pa bi enkrat lahko tudi, bi rad povedal tudi neko moje stališče o delovanju
               komisije. Jutri bo minilo tri leta, odkar sem bil imenovan na funkcijo namestnika
               predsednika Komisije za preprečevanje korupcije. Se pravi, kar nekaj časa je že
               minilo, in usvojil sem neke izkušnje oziroma ugotovil na podlagi lastnih zaznav, kaj
               se okoli komisije dogaja. Eden izmed, bi rekli, kar pomembnih institutov, ki jih ima
               komisija, po našem zakonu, pa tudi v mnogih drugih zakonih so napisane, je tako
               imenovano nasprotje interesov.<stage type="mag"/><stage>(nadaljevanje)</stage> Po domače povedano, v vseh zakonih je nekako tako, da se
               oseba na nekem položaju mora izogibati, da svoj lastni interes zastopa, udejanja
               skozi funkcijo, ki jo opravlja. Žal, ugotavljam v teh treh letih, da se okoli
               komisije, tudi medijsko, predvsem pojavljajo ti osebni interesi oziroma ljudje, ki
               imajo neke določene osebne interese s komisijo, in so seveda nezadovoljni. Jaz sem se
               izogibal temu, izogibal sem se tudi nastopom v medijih, predvsem kar se tiče dela,
               stanja na komisiji.</p>
               <p>Moram pa povedati, da takrat, ko sem pa hotel kaj povedati, pa nisem dobil niti
               priložnosti. Se pravi, ugotovil sem tudi to, da v medije ni lahko priti. Ni lahko
               priti, da se pojavi recimo članek z nekim tvojim stališčem, potem pa drugi dan rečeš:
               »Ja, saj nisem to bil jaz.« Biti funkcionar ni preprosta funkcija. Še posebej ne na
               Komisiji za preprečevanje korupcije, kajti tam moraš biti res čist, se pravi s čisto
               preteklostjo. Drugače seveda te mediji ali pa javnost, seveda, takoj uniči oziroma
               diskreditira.</p>
               <p>Jutri bo tri leta, odkar smo se prvič dobili na komisiji, in že takrat se je pojavil,
               prvi dan, problem, problem pooblastil. Namreč, ne vem, ali je bila napaka ali je bilo
               tako določeno, da predsednik tako določa. Jaz sem imel, bi rekli, kar precej
               pooblastil. Namestnica pa je sama izpostavila, jaz niti nisem ugotovil, da ima ona
               manj pooblastil, kot bi nekako pričakovala. Jaz sem se potem odpravil k predsedniku
               in mu predlagal to, da se meni odvzame del pooblastil in se da predsednici. Zato tudi
               prva sprememba o kateri je govorila, se pravi je bila njej v prid. Jaz sem v bistvu
               prvi, ki je izgubil del pooblastil, ampak seveda nisem zaradi tega nastopal v medijih
               s takšnim ali drugačnim glasom.</p>
               <p>Saj, tudi strinjal sem se sam s tem. Hočem povedati, da je bil to, bi rekli, prvi
               zaplet. In, tako, kot v vseh nadaljnjih, kar nekaj jih je bilo, sva s predsednikom
               stopila korak nazaj, tako kot je zdaj predlagala v nekem smislu poslanka, ampak
               seveda, ko enkrat s temi koraki nazaj prideš pred zid, nimaš več kam.</p>
               <p>Ko sem kandidiral za funkcijo namestnika predsednika, sem se seveda zavedal, da ne
               kandidiram za predsednika komisije, ki ima seveda svoja pooblastila, kar se tiče
               vodenja. Tukaj mislim, da marsikdo zamenjuje - zdaj, ali namerno ali pa zaradi
               nevednosti -, se pravi, eno je vodenje organa, drugo je senat. Predsednik sam vodi in
               zastopa komisijo, in je tudi odgovorna oseba. V senatu smo trije in enakopravno
               glasujemo. Vsi glasovi so enakopravni. Kljub temu ima predsednik spet nekaj več,
               kajti on vodi seje in tudi uvršča zadeve na sejo senata.</p>
               <p>Se pravi, nisem pričakoval, da bom jaz vodil komisijo. Komisijo vodi predsednik. Po
               drugi strani sem se zavedal, da kandidiram za kolektivni organ, kar se tiče odločanja
               na sejah. Se pravi, da odloča večina. Se pravi, če bom kdaj proti, se moram s tem
               sprijazniti. Če odloča večina, pomeni, da verjetno le ti nimaš prav ali pa te ostali
               preglasujejo. In seveda tudi s tem se je potrebno sprijazniti. Naj povem, da do zdaj,
               kar je bilo odločanja na senatu. Mogoče še to, kar mogoče ne poznate. Pri nas gradivo
               pripravijo za sejo senata strokovni sodelavci. In midva s predsednikom sva vedno do
               zdaj glasovala za predlog <stage type="mag"/><stage>(nadaljevanje)</stage> strokovnega sodelavca, se pravi nikoli negativnega
               mnenja, nikoli mnenja proti. Potrdila sva mnenje strokovnih sodelavcev.</p>
               <p>O pooblastilih. Predsednik je že povedal, namestnica je sama pisala na Ministrstvu za
               pravosodje. Seveda zdaj so oni pristojni za razlago našega zakona. Seveda je
               neobvezno mnenje, kajti vemo, samo Državni zbor lahko da obvezujočo oziroma
               avtentično razlago nekega določila, člena zakona ali posamezne besede in seveda tudi
               mi, ko odgovarjamo našim, bi rekli, strankam, vedno zapišemo ta odstavek, da seveda
               podajamo neobvezujoče mnenje. Ampak kljub temu mnenje seveda je takšno in govori
               tako, da predsednik lahko da, lahko odvzame pooblastila, kajti seveda za ta
               pooblastila tudi odgovarja. Jaz, ker sem ekonomist, bi to nekako tako razložil ali pa
               tako razumem, tudi denarja ne daješ nekomu, ki mu ne zaupaš, oziroma če nekomu ne
               zaupaš, ta denar banki, finančni instituciji odvzameš nazaj, zato tudi banke
               propadajo danes v svetu.</p>
               <p>O kadrovski fluktuaciji. Res je, imeli smo precej veliko kadrovsko fluktuacijo. Ampak
               poglejte, jaz sem bil prej v policiji na gospodarskem kriminalu, tudi pri nas se je
               enako dogajalo, mi smo celo izračunali, da bi visel<stage>(?)</stage> po nekih standardih moral že
               gospodarski oddelek oziroma tiste enote propasti oziroma če bi primerjal z
               gospodarstvom, sploh ne bi več delovale s tako veliko kadrovsko fluktuacijo. Zdaj žal
               moram spet povedati, da sem pa spoznal nekaj, kar prej nisem vedel, da se veliko
               število javnih uslužbencev brez razpisov internih, brez javnih razpisov seli z organa
               na organ z osebami, bi rekli, na neko zaupanje, kar se mi, sploh z vidika funkcije,
               ki jo opravljam zdaj, se pravi transparentnost, integriteta, ne zdi pravilna, kajti
               lahko ti nekomu zaupaš in ga vodiš s sabo z organa na organ, ampak ni pa rečeno, da
               najboljše, če ni seveda neke konkurence, nekega razpisa. Tako da kadrovska
               fluktuacija je bila velika. Tukaj moramo seveda upoštevati, da je kar nekaj ljudi šlo
               potem na Ministrstvu za pravosodje na ta način z aneksi, pa tudi drugam, moramo reči.
               Zdaj, zaradi koga so šli? Tukaj seveda so lahko neka posebna zaznavanja, prepričanja.
               Jaz si ne bi drznil govoriti, koliko je šlo zaradi predsednika, koliko zaradi
               namestnice, zaradi namestnika, kajti zato ni seveda nobenih dokazov. So pa seveda
               govorice, da so eni šli zaradi tega, drugi zaradi drugega.</p>
               <p>Kazniva dejanja preiskuje policija, se pravi ne komisija. Bilo je veliko primerov,
               tudi v prejšnjih senatih, ko je komisija seveda pričela, dobila prijavo ali na osnovi
               lastne dejavnosti, ampak po zakonu, kakor hitro se ugotovi, ugotovijo znaki kaznivega
               dejanja, za katerega se storilec preganja po uradni dolžnosti, je seveda dolžnost
               komisije, da takšno zadevo odstopimo policiji, s katero tudi seveda sodelujemo bolj
               ali manj, odvisno od primera. Specializirano državno tožilstvo je tudi tisto, s
               katerim sodelujemo, predvsem pri nadzoru premoženjskega stanja naših zavezancev, in
               pa tudi Finančna uprava Republike Slovenije, v kolikor gre seveda za zadeve z njihove
               pristojnosti. Zdaj, ker se, drugače se vedno pojavlja, pojavljajo v medijih ali pa
               tudi pri določenih poslancih zahteva po odstopu predsednika, pa predvsem v medijih
               seveda tudi, zaradi domnevnega kršenja zakona, Ustave, danes pa tudi prvič za mene,
               gospa Bratušek, da sem kršil s tem, da sem potrdil, verjetno mislite v vašem primeru.
               Nekaj je že povedal predsednik, jaz bi tudi tole dodal. Se pravi če bi vlekli
               vzporednice s tem, mi pač izdajamo upravne akte po zdajšnji odločitvi Vrhovnega
               sodišča, čemur se seveda moramo podrediti in ni problema, zdaj to tako tudi razumemo
               in seveda<stage type="mag"/><stage>(nadaljevanje)</stage> v upravnih
               zadevah obstaja možnost pravnega, upravnega spora in seveda pristojnost sodišča kot
               druge stopnje. Se pravi, podobno kot je v sodnem postopku, imamo večstopenjsko
               sojenje oziroma odločanje v tem primeru in če je to dejansko razlog za mojo
               razrešitev, nimam nič proti. Bo tisti, ki so za to po zakonu poklicani, gotovo
               speljal postopek, ampak seveda naj potem velja tudi za vse sodnike tako, kajti veliko
               sodb prvostopenjskih pade na drugi stopnji, na Vrhovnem sodišču, na Ustavnem sodišču.
               In pa še nekaj, ne dolgo nazaj smo tudi mi odločali v zadevi, ponovno, Jankovič-Janša
               oziroma nadzor nad predsedniki parlamentarnih strank, kar se tiče premoženja, in
               spomnimo se, tudi takrat oziroma v prejšnjem senatu, ko so te zadeve končali, bi
               rekli, potrdili, je Vrhovno sodišče reklo, da so bile kršene človekove pravice, pa
               nihče nikoli ni povedal ali pa izpostavil možnosti zamenjave prejšnjega senata.</p>
               <p>Tudi mene boli, da se v javnosti pojavlja informacija, pa tudi tukaj, da komisija ne
               dela nič. Končno, če nekdo reče, da jaz ne delam nič, dobro, bom se branil sam,
               komisija se nekako seveda ne more oziroma ne morejo se zaposleni v komisiji. Seveda
               lahko je bilo poročilo boljše, poročilo vsakega organa je lahko boljše, tako da se
               boljše dela. Naše je pač takšno, kot je, ampak da pa komisija ne dela nič, mislim, to
               pa je podcenjujoče, trdite, in žalostno, kajti če ne bi delali nič, potem verjetno
               tudi poročila ne bi bila oziroma ne bi imeli pokazati nobene številke.</p>
               <p>Še o… Sem že včeraj pojasnjeval v Državnem svetu o spremembi, po moje 180 stopinj,
               stališča Vrhovnega sodišča in pa o tem, da so padle, padle, tako kot pravijo mediji,
               bili razveljavljene naše zadeve seveda, ne kakšne druge. Gospa Bratušek je rekla,
               zaradi tega, ker ne poznamo Zakona o upravnem postopku in seveda obvezne sestavine
               upravne odločbe. Včeraj sem povedal v Državnem svetu, da je zadeva takšna. Od leta
               2010, odkar velja naš zakon, se postopek vodi na enak način, se pravi vsi trije
               senati so delali enako. Tudi… <stage>/ oglašanje iz dvorane/</stage> Tudi naše ugotovitve so imele
               vedno približno enako obliko. Namreč zdaj se pojavi v medijih, pa tudi včeraj na
               svetu, neka trditev, da je naš zakon čisto v redu, kar se tiče procesa, ampak seveda,
               da ga nepravilno izvajamo. Jaz sem dal včeraj, bom dal tudi danes, samo eno določbo
               zakona, kjer se vidi, da dejansko je v nasprotju, vsaj po mojem mnenju, z odločbo
               Vrhovnega sodišča oziroma z vsem tem, kako so postopki potekali do sedaj, in seveda
               glede na odločitve upravnega sodišča v teh dveh primerih. Namreč določilo našega
               zakona pravi, da naši dokumenti nimajo oblike upravne odločbe. V Zakonu o upravnem
               postopku vemo, da je obvezna sestavina upravne odločbe uvod, izrek, obrazložitev in
               pa pravni pouk in tega seveda, ker smo upoštevali zakon, tudi prejšnji senati, nikoli
               nismo navajali v naših dokumentih. Zdaj, po spremembi odločitve stališča Vrhovnega
               sodišča so seveda to odločitev je sprejelo tudi upravno sodišče in nam zaradi tega,
               ker nismo zapisali vseh obveznih sestavin upravne odločbe, razveljavilo dve zadevi.
               Tudi tukaj se v medijih in drugače ne pojavlja podatek, da je bila ena zadeva seveda
               iz časa tega mandata in druga zadeva ravno tako, se pravi, ne poznajo,<stage type="mag"/><stage>(nadaljevanje)</stage> po mnenju nekaterih,
               glavnih sestavin upravne odločbe tudi zadnja odločitev prejšnjega senata. Tako da
               dajmo, če se pogovarjamo, se pogovarjajmo objektivno in pa transparentno, kajti tudi,
               če se že sklicujemo na določila zakonodaje, namreč vsi procesni zakoni, od ZUP do ZKP
               do Zakona o prekrških, govorijo o načelu materialne resnice, pa ugotoviti tisto, kar
               dejansko so dejstva, ne pa neka insinuacija.</p>
               <p>Glede računovodkinje. Zdaj, moj namen ni braniti predsednika, ampak on je bil
               odvetnik, pa se zna braniti sam, ampak vseeno spet netočnosti. Kako je lahko on
               zaposlil, vodil postopek zaposlitve računovodkinje, če je prišla v bistvu, kolikor
               jaz vem, 1. aprila, on pa 31. marca. Podpisal je pogodbo. Seveda zakaj? Zato ker
               prejšnji senat pač ni, ker so bili v odstopu že ne vem koliko časa, in verjetno so
               oni vodili postopek sprejema. Potem drugo, kar je. Namestnica govori, vzela je denar,
               ne vem, samo to sem si zapomnil, da ne bom kaj preveč povedal. Velja po Ustavi načelo
               nedolžnosti, se pravi vsak, ki ni pravnomočno obsojen, velja za nedolžnega. Tako da
               mislim, da tukaj govoriti javno, kdo je vzel denar, kdo ga ni, predvsem, kdo ga je,
               ni korektno.</p>
               <p>Toliko zaenkrat. Upam, da…</p>
            </sp>
            <sp xml:id="SDT7-MK-redna-36-2017-06-15.sp108">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p><stage>/ nerazumljivo/</stage> Zdaj je pa malo nervoze nastopilo v dvorani in zdajle moram pa malo
               pojasniti. Res je, da sta se spet v imenu predlagatelja prijavila gospod Štefanec in
               gospa Sedlar, ampak ker že debelo uro čakajo nekateri poslanci in tudi tisti, ki so
               se pred časom že prijavili in bi že želeli malo tudi v svoji razpravi sodelovati, vas
               prosim, da zdaj lahko nadaljujemo z rednim delom poslancev in da najprej dobijo spet
               po tej dobri uri, ki smo ga prepustili vam na tej seji, in seveda z dolžnim
               opozorilom, da se bova s predsednico Irgl zamenjala na tem mestu čez dobro uro, kar
               pomeni, danes imamo sejo samo še kakšno uro. Tako da boste sami presodili, kako in
               kaj. Ne želim odrejati, ampak samo vnaprej seveda vas moram obvestit o tem
               dejstvu.</p>
               <p>Najprej in zato zdaj, ker ste vsi že toliko časa čakali, da me ne boste vmes
               spraševali, toliko, da veste, kako je. Najprej ima, pa prosim ne še takoj začeti,
               repliko gospa Bratušek, potem ima besedo gospod Möderndorfer, potem gospod Breznik in
               potem gospa Irgl. Tako dolgo je trajalo, žal, tako je, takšno je, takšen je vrstni
               red. Trudim se maksimalno. <stage>/ oglašanje iz dvorane/</stage> Gospa Bratušek, izvolite, imate
               repliko.</p>
            </sp>
            <sp xml:id="SDT7-MK-redna-36-2017-06-15.sp109">

               <speaker>MAG. ALENKA BRATUŠEK (PS NP):</speaker>

               <p>Ja. Gospod namestnik, sem vesela, da vas vsaj enkrat v tem Državnem zboru smo slišali
               govoriti, čeprav ste povabljeni tudi kot senat na veliko sej, pa se jih na žalost,
               ali pa dogovorno, vedno udeležuje samo predsednik. Nisem jaz rekla, da kršite zakon,
               ampak vam je to povedalo sodišče in v pravni državi, rečemo, da sodbe sodišč veljajo
               ali pač ne za KPK. Ko pa govorite o diskreditaciji in uničevanju dobrega imena, boste
               mogli pa en velik del tega vzet na svoja ramena. Še enkrat se bom vrnila k svoji
               zadevi. Je končana. Se mi je kdo od vas opravičil za vse, kar ste naredili? Se je? Ni
               ugotovitev tem trenutku, gospod Štefanec, jih ni. Tako piše sodišče. Vi lahko delate,
               kar želite, seveda spet na stroške davkoplačevalcev, tudi tega odgovora nisem dobila,
               koliko vsi ti postopki preganjanja ljudi stanejo. In se strinjam, neprimerno je, da
               človek, ki mu je bilo dokazano, da je kršil Ustavo, danes sedi na mestu ministra za
               pravosodje. Jaz nisem to prvič rekla, večkrat sem to že povedala, še posebej
               neprimerno na mestu ministra za pravosodje. Kakšen drug minister bi še lahko, ampak
               na mestu ministra za pravosodje pač ne. Ampak nisem jaz tista, ki o tem
                  odločam.<stage type="mag"/><stage>(nadaljevanje)</stage> O tem je
               odločila koalicija, strinjali so se in pač je minister, ampak danes smo tukaj zaradi
               vas in vaše odgovornosti. Govorim o vseh treh. To, kar ljudje danes gledajo, je
               sramota za pravno državo. Sramota. Pranje umazanega perila članov senata komisije.
               Sramota. Zato pravim, da komisija ne deluje. Če ste izdali tisoč odločb, jih lahko
               izdate še tisoč zraven, veste koliko so vredne? Nič, nič. To je problem. Da ta
               komisija nima več verodostojnosti.</p>
               <p>Zdaj vam bom pa še iz sodbe Vrhovnega sodišča prebrala, kaj vam je Vrhovno sodišče
               napisalo in to že večkrat. V svoji sodbi obrazložilo, »da ima delovanje komisija, še
               posebej pa njene ugotovitve v konkretnih primerih, posebno družbeno težo in da so
               tudi posledice in učinki njenega delovanja in ukrepanja lahko zelo hudi in lahko
               pomenijo hud poseg v temeljne človekove pravice in svoboščine.« To, gospod predsednik
               in gospod namestnik, vam je povedalo Vrhovno sodišče. Ampak spremeni se pa nič. Nič
               se ne spremeni. Nič se pri delovanju te komisije v zadnjih treh letih ne spremeni. To
               je problem. Lahko se pogovarjamo tudi o tisti komisiji iz preteklosti, jaz nimam
               problema, ampak tistih več ni. Danes na KPK sedite drugi ljudje, ki ste odgovorni za
               to, da bi se v Sloveniji resno spopadli z bojem proti korupciji, se pa ukvarjate, in
               danes že tri ure tudi mi, sami s sabo oziroma z vami in to je narobe. Točno to je
               narobe. Zato moj predlog in apel, še enkrat, da sami razmislite o odgovornosti in
               naredite določene korake in pomagate inštituciji, pomembni inštituciji, še vedno
               mislim, da je pomembna inštitucija, da deluje, tako kot je treba. To je vse.</p>
            </sp>
            <sp xml:id="SDT7-MK-redna-36-2017-06-15.sp110">

               <speaker>PREDSEDNIK DR. MITJA HORVAT:</speaker>

               <p>Gospod Möderndorfer, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp111">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa, predsednik.</p>
               <p>No, jaz sem pričakoval, da bo danes malo bolj pestra razprava, če temu lahko sploh
               rečem pestra, ampak to, kar danes poslušamo, seveda pa ni nobena pestra razprava,
               ampak je en, pa bom poskušal biti zelo kulturen, zmazek. Zmazek od tistega, kar bi se
               danes pravzaprav morali pogovarjati. Namreč, poročilo o delu, potem pa govorimo zelo
               malo od tistega, kar pravzaprav v resnici piše v tem poročilu, govorimo pa samo o
               tistem, o čemer se imajo za pogovarjati trije člani senata, med njimi tudi…</p>
            </sp>
            <sp xml:id="SDT7-MK-redna-36-2017-06-15.sp112">

               <speaker>PREDSEDNIK DR. MITJA HORVAT:</speaker>

               <p>Ali lahko prosim, da gospod Möderndorfer v miru izrazi svoje?</p>
            </sp>
            <sp xml:id="SDT7-MK-redna-36-2017-06-15.sp113">

               <speaker>JANI (JANKO) MÖDERNDORFER (PS SMC):</speaker>

               <p>… da, seveda med njimi tudi predsednik senata, ki je najbolj odgovoren za celotno
               delo, ne glede na to, da govorimo o kolektivnemu organu. Vendar, bolj pomenljivo pri
               celi zadevi pa je seveda to, da če mi danes te razprave ne bi imeli, bi bila v
               resnici ta razprava ravno tako dolga ene šest ur, zato ker bi se člani konstantno
               pogovarjali med sabo. Običajno smo imeli prakso, da pri poročilu pridejo
               predstavniki, podajo svoje mnenje o poročilu, potem pa imamo razpravo in na koncu
               eventualno stavek ali dva, ko tisti, ki so spisali poročilo, še mogoče odgovorijo na
               kakšno vprašanje, pa zaključimo. Ampak vidimo, da mi še niti seje ne bomo mogli
               zaključiti, kaj šele, da bi prišli do kakšnih sklepnih faz in tako naprej.</p>
               <p>Vsi v tem slovenskem prostoru že pišejo, govorijo in nastopajo o tem, da KPK ne
               deluje več. To ni ugotovitev poslancev Državnega zbora ali pa gospe Alenke Bratušek,
               pa daleč od tega, da me ne boste narobe razumeli, da poskušam biti advokat kolegice.
               Daleč od tega. Vendar to ugotavlja slovenska javnost in pred tem ne boste mogli
               pobegniti. Te izjave, gospod Štefanec, kako ste bili izvoljeni na podlagi ukaza in
               kako vam to veliko pomeni in tako naprej in vi boste ostali in danes ste spet
               ponovili to zgodbo o tem celo, da ne samo, da boste ostali, še celo letnico ste
               povedali, kdaj bi lahko šli v »penzijo«, pa v resnici med vrsticami, da ne boste šli,
               ker do 2020 boste lahko tukaj. Glejte, to samo o tem govori, da pravzaprav nismo
               resno prišli <stage type="mag"/><stage>(nadaljevanje)</stage> do
               diskusije, ki bi jo res morali opraviti.</p>
               <p>Jaz bom poskušal govoriti o tistih stvareh, ki so danes tukaj v poročilu in ena izmed
               stvari, ki jih imate na 20. strani vašega letnega poročila za obdobje leta 2016, je
               »Najpogostejša novinarska vprašanja« in potem imate naprej »Dogodki, ki so
               zaznamovali medijske objave v komisiji«. Zanimivo je, da moramo to sploh pisati v
               poročilih, kot da je to nek pomemben podatek, kakšno je javno mnenje o KPK. Ker če
               bomo šli govoriti o javnem mnenju, vam bom jaz povedal, kakšno je javno mnenje. Pod
               drugo točko imate - »Odprava odločitev Vrhovnega sodišča Republike Slovenije v zvezi
               z ugotovitvami komisije glede postopka izbire kandidatke Republike Slovenije za
               evropskega komisarja«. Glede na to, da smo imeli dve kandidatki in glede na to, da je
               ena kandidatka danes komisarka, je prav težko ugotoviti, o kateri kandidatki v
               resnici govorimo glede na to, da je bil to svojevrsten postopek. Ker sem dajal izjave
               že ob tistem času, ko se je to zgodilo, in sem takrat zelo jasno obsodil to ravnanje
               KPK še posebej zato, ker je ta ekspresno neverjetno hitro pohitel s tem postopkom in
               zanimivo, da KPK v nobenem postopku ni tako hitel, kot je hitel v tem postopku. Glede
               na to, če vemo in se zavedamo, da se je vse skupaj dogajalo julija meseca, ko je pol
               aparata na dopustu, pol KPK na dopustu, ampak nekdo je pospešeno hitel, zato da bi se
               stvari zgodile še vse pred medijskim linčem, ki se je potem dogajal tam okrog 20.
               avgusta. Da ne govorim potem o nadaljnjih fazah, kaj vse se je dogajalo. Zanimivo je
               to, da postopek ni bil tako enak, ko se je zgodila druga kandidatka za evropsko
               komisijo, ampak to je že druga zgodba, ki pa notri ni bila omenjena, zato o tem ne
               bom govoril, ker zgleda, da v letu 2016 ni bila medijsko odzivna in zato se bom
               poskušal držati tega.</p>
               <p>Glejte, danes je kolegica Bratuškova podala predlog sklepa, ki seveda spremlja ob
               samem poročilu in če se hočemo poslovniško držati pravil, seveda takšen sklep danes
               ob tem poročilu ne moremo sprejeti. Je pa res, da je kolegica Alenka Bratušek podoben
               sklep na pravilen način vložila prvič in takrat, kot je tudi že sama povedala, seveda
               tega sklepa nismo podprli oziroma niso. Je pa res, da se je vmes zgodilo nekaj
               drugega. Takrat postopek še ni bil zaključen, danes pa je in danes imamo fakte na
               mizi, zato, če bo kolegica Bratušek vložila postopek kot samostojni sklep s točko
               dnevnega reda na MVK, ga jaz sam osebno bom podprl, ker potem pa zadosti vsem tistim…
               Potem gremo lahko na vsebino, zakaj ta, ne pa več o postopku in zakaj je treba tak
               sklep podpreti.</p>
               <p>Dejstvo je, da predsednik države ne bo naredil nič, dokler ne bomo naredili mi. In
               dejstvo je, da se poslanci preprosto ne moremo delati, da je s tem KPK vse v redu.
               Vsi vemo, da ni in imamo tukaj demonstracijo, kaj ni v redu. Demonstrirajo nam že
               nekaj časa in kličejo sami sebi na pomoč, ker ne zmorejo sami tega koraka, to je, da
               bi »čoporativno« vsi enostavno odšli in priznali, da ta kolegijska združba preprosto
               ne more funkcionirati. Ne po osebni empatiji, zgleda niti ne po strokovni, ker drug
               drugemu niti po strokovnem ne verjamejo več, ker vsak drugače citira in razlaga, kaj,
               kako je, istočasno pa moram reči, da sem sam osebno zaskrbljen ob izjavi predsednika
               KPK, ko je rekel naslednji stavek: »Zaradi odločbe julija meseca v letu 2016, ki je
               seveda svojevrsten presedan,« njegove besede, »smo upočasnili vse postopke na KPK.«
               Ja, kaj se pa to pravi? Kaj bomo čakali na - kaj? Na nov zakon? Kaj pa, če novega
               zakona ne bo? Bodo pa spet ugotovili, da bodo pohitrili postopke ali kako? Mislim,
               oprostite, to je nedozorelo. Ne glede na to, tudi nov zakon na nič ne more vplivati.
               Če so začeli postopke, jih bodo »itak« morali končati po takratni zakonodaji, ko so
               se postopki začeli, razen, če ne bo zakonodaja bolj ugodna za tiste, o katerih se
               odloča. Zdaj ne vem, gospod Štefanec pravi, da je pravnik in se na to dostikrat
               sklicuje in kar naprej <stage type="mag"/><stage>(nadaljevanje)</stage>
               ponavlja isto mantro, da kot pravnik mora in mora odreagirati in ker nekaj o tem ve.
               Zdaj, ali res ve ali ne, o tem naj razsodijo tisti, ki so za to poklicani, jaz
               zagotovo ne. Lahko pa laično povem, da če bo še enkrat ponovil, da je pravnik in
               istočasno pa moramo ugotoviti, da ne loči in ne ve, kdaj se KPK lahko pritoži na
               Ustavno sodišče in bi to kot pravnik moral vedeti, imamo pa resen problem, da mu ti,
               bom rekel, organi celo zapišejo in mu zelo jasno povedo: »Če KPK deluje kot oblastni
               organ, pa ne more biti nosilka ustavnih pravic. Zgolj dejstvo, da je bila pritožnica
               stranka v postopku pred sodišči, njenega položaja oblastnega organa v razmerju do
               predmeta upravnega spora, v katerem je bila izdana izpodbijana sodna odločba, ne
               spremeni. Pritožnica tako v obravnavanem primeru nima aktivne legitimacije za
               vložitev ustavne pritožbe.« Jaz sem zaskrbljen, oprostite, kolegi in kolegice. Jaz
               sem res zaskrbljen, ker predsednik KPK je to, še preden se je to zgodilo, tudi
               napovedal na enem javnem srečanju in ga je takrat že minister opozoril in rekel: »A
               res? A KPK res lahko to naredi? Kolikor jaz poznam primere, vem, da to ne bo šlo.«
               Ne, še več, pohvalil se je, da se bo KPK pritožil in je dobil svojo porcijo in
               sporočilo nazaj, kako se temu streže.</p>
               <p>Naslednja stvar, ki se mi zdi zelo pomenljiva, je pa to… A veste, kar pa mene zmoti,
               da KPK, ki je institucija, v katero državljani in državljanke moramo imeti, bom
               rekel, neke vrste vero, da je neke vrste branik ali kot sem slišal en zelo lep in
               dober stavek, je kot nek svetilnik, ki sveti in kaže na možnost korupcije in seveda
               na ta način opozarja tudi vse ostale organe in nenazadnje tudi nosilce javnih
               funkcij, ki imajo moč, da morajo v resnici opravljati stvari v skladu z zakonom in pa
               seveda paziti na integriteto ne samo funkcije, ampak tudi organa, v katerem
               funkcionirajo in vse ostalo, kar znamo mi vsi zelo dobro povedati, kadar govorimo o
               tej temi. Zanimivo pa, da predsednik KPK ne razume nekega dejstva, da ko, če se
               spomnite primera Siola, ki ga mimogrede ne omenjajo v tem svojem poročilu »Dogodki,
               ki so zaznamovali medijske objave o komisiji«, jaz pa bi recimo to, če bi imel to
               rubriko, objavil, da je to zaznamovalo. Spomnite se primera Siola, ko je objavil,
               bila je tema o vodstvu oziroma menedžmentu Kliničnega centra in tam se nekdo sklicuje
               tudi na nek postopek, ki ga je dal KPK. Skratka, takrat dobimo en resen problem.
               Namreč, gospod Štefanec takrat opozori, da seveda bi rad vedel, kdo je vir te zgodbe.
               Jaz zdaj ne vem, ali je gospod Štefanec oziroma celoten KPK že kdaj slišal, da
               novinarji ne razkrivajo svojih virov, nekaj filmov, knjig, bom rekel, zgodb, zelo
               znanih, odmevnih, ne odkrivajo svojih žvižgačev. Pred kratkim smo imeli zelo znano
               ameriško zgodbo, ker žvižgača niso hoteli razkriti novinarji, pri nas pa KPK hoče
               celo s postopkom peljati in ugotoviti, kdo je vir pri novinarju. No, in seveda ne
               glede na to, takrat se zgodi, da se nekdo sam razkrije in potem seveda nekdo spet
               vodi postopek proti nekomu, zato ker je žvižgač. Skratka, glejte, to so takšne smešne
               zgodbe, da človek preprosto, tisti, ki ne verjame oziroma bi verjel v to institucijo,
               na koncu ne more več verjeti, da ti ljudje res sploh še kaj delajo v interesu
               poslanstva KPK kljub zgodbam, ki so naštete v tem poročilu, ampak enostavno prihajajo
               v medijsko bolj odmevne zadeve žal samo takšne zgodbe, kot jih lahko beremo.</p>
               <p>Potem imamo naslednjo stvar … To, da predsednik zdaj že vodi postopke proti bivšim
               predsednikom KPK. Pa ne samo to, da jih vodi proti bivšim predsednikom KPK. V
               primeru, ta je bila najbolj zanimiva in jih je treba spomniti, kadar se pogovarjamo o
               tem, kako je vodil postopek proti aktualni predsednici vlade,<stage type="mag"/><stage>(nadaljevanje)</stage> je istočasno hotel voditi še postopek
               proti gospodu Junckerju, ker je seveda javno govoril, jaz vam povem, gospod
               predsednik, »ma« vi niti do recepcije Evropske komisije ne bi prišel, kaj šele, da bi
               postopek izven Republike Slovenije vodil. Ampak to so stvari, a veste, ki delajo ta
               organ preprosto smešno. In zato je nedostojno, da to mi seveda kot poslanci še naprej
               gledamo in moramo odreagirati. Preprosto moramo. Jaz osebno moram reči, da sem
               izredno nezadovoljen s takšnim načinom dela. Lahko vam povem, da tole kar sem danes
               poslušal, da se pogovarjamo o 700 evrih, potem pa, da je bila narejena revizija, mene
               prav zanima koliko je stala ta revizija, ker revizije ne poznam, da bi bila kakšna za
               300 evrov, je kvečjemu 3 tisoč evrov ali pa še kaj več, samo vem, da sem jih kar
               nekaj naročil nekje drugje. Ampak, a veste, to pomni tudi dodatno zaposlovanje. To,
               da danes slišim, da blagajniškega poslovanja ne poznamo, mislim, mi imamo zakonodajo,
               ki zelo jasno govori, da blagajniško poslovanje obstaja, je celo predpisano kako se
               ga predpiše in kaj vse se mora zgoditi za to, da takšno blagajniško poslovanje je
               ampak, glejte, že to, da moramo o tem govoriti je seveda resen problem, ker to ni
               stvar poročila KPK ampak govori o tem, da imamo resen problem znotraj inštitucije
               KPK, ki seveda hoče z lepim poročilom … Je lepo, ne? Hoče z lepim poročilom v resnici
               pokazati, da v resnici vse funkcionira, vse okej in tisti, ki prebere to poročilo bo
               mislil, da res KPK deluje okej, pa ne deluje. To, da pa mi danes nekdo govori … To je
               sicer lepo, da se predsednik zavzame za svojo ekipo in za svoje uslužbence. To cenim.
               Vendar skrivati se za uslužbenci za nefunkcioniranje vodstva KPK, oprostite, to pa
               jaz ne dopustim. Ne se skrivati za javnimi uslužbenci. Lahko se sami pred sabo, ne pa
               za njimi. In to je nedopustno. Potem imam še problem, ko mi nekdo omenja, a veste,
               obvezno mnenje. Jaz od prvega, pa to niste začeli vi, že prej je KPK imel skozi
               neobvezujoče mnenje. Povejte mi, kakšno pa je obvezno mnenje? Kakšno pa je obvezno
               mnenje? Jaz bi pa to rad slišal. Saj, če daste mnenje, samo besedo mnenje, je lahko
               in vemo, da je neobvezujoče. Zato, a veste, zdaj tele gravure besedne, da skačemo gor
               in dol in se prepričujemo kaj je prav in kaj ni prav, a veste, oprostite, to je
               smešno. Naravnost smešno. Potem bom pa še eno stvar povedal, pa bom s tem
               zaključil.</p>
               <p>Glejte, ločeno mnenje. Oprostite, a poznate kakšno institucijo v državi in skoraj vse
               institucije, ki so državne, morajo pisati obvezna poročila. Ali poznate kakšno
               institucijo, povejte mi jo, naglas mi jo povejte, da je zraven nekdo kjer imajo
               seveda kolektivni organ, napisal ločeno mnenje na poročilo. Jaz ne. Banka Slovenije,
               recimo, dajmo njo za primer, je bila pred kratkim, imajo poročilo in, tam smo kdaj
               videli ločeno mnenje? Tega nismo nikoli videli. Videli pa smo lahko odločanje o
               poročilu, ki pa ni nujno, da je enotno. Ni nujno, da je enotno. Ampak ločenih poročil
               ne. Ampak po drugi strani se pa sprašujem zakaj je nastalo to ločeno poročilo. A klic
               v sili, krik obupa, jaz ne vem, ne vem kaj naj še rečem. Ločena mnenja smo navajeni
               na ustavnem sodišču ampak ta ločena mnenja so na odločitve sklepa o nečem kar ustavno
               sodišče odloča, ne pa o poročilu, lepo vas prosim. In če, seveda priporočilu znotraj
               senata nimate enakega mnenja, sem jaz resno zaskrbljen, ker to pomeni, da ne vidite
               vsi svojega dela enako. Jaz se opravičujem ampak vi niste se združili zaradi nekih
               emocionalnih zgodb. Vas je združil postopek izbora, ki ga je vodil predsednik
               republike. In mene ne zanimajo vaši osebni pogledi in tako naprej ampak, če so tej
               osebni pogledi tako problematični, da vi niti več skup <stage type="mag"/><stage>(nadaljevanje)</stage> sedeti ne morete, ste vsi zreli za odhod, kljub
               ukazu predsednika države in toliko integritete in toliko moralne vesti, gospod
               predsednik in člani, bi morali vsi trije imeti sami, da bi ugotovili, da delo v
               resnici ni več možno in da ste zreli, da sami odstopite in olajšate delo in muke
               vsega tega kar se bo zgodilo in vam povem, da se bo zgodilo. Zelo malo časa je še
               pred tem, ker tega ne bomo več gledali. Vsaj jaz ne. To je nedostojno. In vaše
               poročilo, oprostite, jaz mu ne verjamem, ker mu ne morem zaupati, po tej današnji
               prezentaciji predstavitve tega poročila jaz ne verjamem, da je to res vse kar piše tu
               notri. Ne morem zaupati. Razložite to predsedniku republike, če je temu res tako,
               meni ne več.</p>
               <p>Hvala.</p>
            </sp>
            <sp xml:id="SDT7-MK-redna-36-2017-06-15.sp114">

               <speaker>PREDSEDNIK DR. MITJA HORVAT:</speaker>

               <p>Gospod Breznik, izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp115">

               <speaker>FRANC BREZNIK (PS SDS):</speaker>

               <p>Najlepša hvala.</p>
               <p>Torej, kot predstavnik Slovenske demokratske stranke, ki je v letu 2013 izgubila
               zaradi poročila KPK v prejšnji sestavi vlado, smo šli v opozicijokjer so se prekinile
               določena izvajanja reform, tisto poročilo je bilo izpisano v obdobju, ko se nam je
               uspelo, ko je Ustavno sodišče zavrnilo oba referenduma, tako od SDH kot o projektu
               Slabe banke, lahko rečem, da zgodbo poznate, seveda je tudi ta zadeva padla na sodnih
               instancah in predsednik tistega KPK je danes pravosodni minister. To ste hoteli
               povedati, a ne, kolega Möderndorfer, da se ne strinjate, da je gospod Klemenčič
               pravosodni minister. Da gospod Praprotnik dela v NLB kjer imamo milijonsko,
               milijardno pranje denarja, on pa je predsednik, direktor celo institucije, ki si
               skrbi za integriteto poslovanja NLB. O tem ste govorili, a ne, zdaj? To je bilo
               bistvo vaše razprave in gospod Štefanec, dr. Kramberger, jaz vama priporočam, da se
               začneta resno ukvarjati z delom SDS, pa predvsem z gospodom Janšo, potem bosta imela
               pa vso podporo koalicije, nihče vaju ne bo rušil, lahko vam z zanesljivih podatkov
               povem, da gospa Eva Irgl nima računa za elektriko mislim, da z leta 2008, gospa Anja
               Bah Žibert je enkrat, ko smo bili skupaj, je kupila za svojega sina za 30 evrov
               mislim, da ali 28 evrov neke športne copate, kolega Tanko je zadnjič škropil, pa tudi
               mislim, da ne vem, če ima še račun za škropivo za 40 evrov. Tako, da s tem se
               ukvarjajte in ne bosta imela nobenih problemov tako, kot jih ni imel gospod
               Klemenčič, gospod Praprotnik in vse. Vsi so imeli grimase, češ, da se ne strinjajo,
               da še je gospod Janša v politiki. Vrgli so Vlado, kasneje so vsi dobili vrhunske
               službe, vrhunsko plačo in vsi trije se danes smejijo slovenski javnosti.</p>
               <p>Zdaj, tisto, kar je bila vaša napaka, gospod Štefanec, je, da ste pač na eni izmed
               komisij pač povedali, da ste prišli v neko delovno okolje kjer je del te komisije pač
               imel svoje politično prepričanje in svoje politično prepričanje je tkal tudi v delo
               KPK. Da ste si želeli neko neodvisnost, kar ste danes s tem tu potrdili. Povedali
               ste, da ste v bistvu pred pokojem, da v bistvu kot taki nimate, imate v bistvu neko
               zagotovljeno materialno podlago in da se lahko delate neodvisno in jaz vam to
               verjamem. Tudi, če ste bili predsednik KPK, kar pomeni, da najprej vas imenujemo, se
               imenuje in potem se imenujejo namestniki. Verjamem, da ste si gospoda Lambergarja
               zbrali za svojega prvega namestnika, na koncu, če pogledam njegov življenjepis, je
               inženir elektrotehnike, je diplomiral še iz ekonomije, podobno kot jaz, je
               magistriral iz ekonomije in doktoriral s tega področja. Torej in se <stage>/ nerazumljivo/</stage> z
               gospodarskim kriminalom. Torej je bil nekdo, ki po vsej verjetnosti ima več izkušenj
               za delo KPK kot nekdo, kot druga namestnica, ki je kolikor vidim, novinarka različnih
               revij in je kasneje doktorirala. Torej ima podobno zgodbo kot gospod Praprotnik.
               Torej verjamem, da ima en diplomiran ekonomist v letih, človek, ki se ukvarja z
               gospodarskim kriminalom v Republiki Sloveniji večinoma več kompetenc, da lahko
               opravlja delo nekega namestnika. Toliko z mojega pogleda.</p>
               <p>Zdaj pa gremo na letno poročilo in da končno začnemo z vsebino, ne formo, predlagam
               vsem tistim, ki rušite KPK, da se dobite na nekem sestanku nekje, ob kakšni vaški
               gostilni, pa o tem debatirate. Jaz sem spoštoval tudi prejšnjo<stage type="mag"/><stage>(nadaljevanje)</stage> sestavo in sedanjo, kakorkoli je bila
               pristranska ali pa nepristranska. Dostikrat je to mogoče subjektivno mnenje. Ko ne
               gre o meni, potem ste slabi, ko gre o meni ste slabi, ko ne gre, ko se mene ne tiče,
               ste pa super. Jaz vas ne bom hvalil, mislim pa, da sem s svojim razmišljanjem povedal
               vse kar si mislim. Bi pa priporoča, da se ukvarjate bolj z SDS, pa z gospodom Janšo,
               pa verjemite mi, boste v vseh medijih, boste imeli pristop, evo, do dela, gospod
               Polič<stage>(?)</stage> bo sigurno z vami naredil takoj intervju, sindikati bodo stali za vami in
               tako naprej in to je naša izkušnja in to izkušnjo gojimo že dolgo let.</p>
               <p>Tudi meni ste poslali v tem mandatu eno dopolnilo moje prijave stanja za eno parcelo,
               ki mislim, da sem jo že »šenkal« občini, pa je še vedno pod mene in sem povedal za
               kaj gre in smo zadevo razčistili. Tako, da tudi jaz bi lahko potem rekel, da ste
               proti meni, pa niste, ker je bila napaka z moje strani. Nisem niti vedel tega in
               moram priznati, da je bilo korektno narejeno z vaše strani, kljub temu.</p>
               <p>Dobro, gremo na vsebino. Torej, uvod … Torej, prvič, kolektivni organ je to
               obravnaval, večinsko je bilo sprejeto. Torej, poročilo je legalno, je sprejeto na
               kolektivnem organu, po zakonu, ki je trenutno. Koalicija, ste v koaliciji, tisti, ki
               ste, pogovarjali smo se o novelaciji tega zakona, do zdaj ga niste pripravili tako,
               da moram pa to poročilo kot tako, ker je večina sprejela, jo tudi obravnavati zato,
               ker je bila sprejeta na senatu KPK in potrjeno.</p>
               <p>Vsebina pa je naslednja. Prva zadeva, torej v uvodu, tisto kar opozarjate je … Kar se
               mi zdi pa pomembno za, kot člana parlamenta kot zakonodajne veje oblasti je, da gre
               za prilagojeno zakonodajo posameznim elitam, da ugotavljate, da se zakonodaja
               marsikdaj sprejema kjer gre v skled, ne nečesa, nekaj kar določenim elitnim ali pa
               privilegiranim skupinam v državi daje določene bonitete in tu se lahko samo strinjam
               s tem poročilom. Predvsem govorite o tem, da ta ukrep državnim organom stalno nalaga
               analizo predpisov njihovega delovnega področja, torej, da bi se vsak zakon
               analiziral, šel tudi v predhodno odločanje KPK kjer se lahko v neki zakonodaji
               ugotavljajo določene bonitete in kjer bi lahko prišlo torej do predpisov, ki dajejo,
               ki so korupcijska tveganja. Recimo primer, ki smo ga imeli zdaj nazadnje, ki ni šlo
               za nobeno varnost, registracijo, koles s pomožnim motorjem, imamo pa velike indice,
               da so nekatere službe, nekateri posamezniki, ki imajo v lasti tehnične preglede, kjer
               imajo več teh delavnic za tehnične preglede, vplivali na politiko, da je sprejela
               zakon kjer zdaj ljudje za 25 na uro kolesa s pomožnim motorjem, morajo plačevati
               številne pristojbine, od homologacije do tehničnih pregledov, do registracije, do
               izdelave tablic kljub temu, da to na varnost ni vplivalo. Kot veste, 25 na uro dosega
               vsak zdrav posamezen moški ali pa tudi navadno kolo. Torej je to tipičen primer enega
               koruptivnega zakona kjer je, ne bom celo imenoval institucijo, ker bi po vsej
               verjetnosti vplivalo na SMC, ima pa večino tehničnih delavnic danes v Sloveniji, ta
               institucija poseduje, nima dela, ker je premalo dela, dosti več je novih avtomobilov
               in zaradi tega ne rabi toliko tehničnih pregledov in so v tem vplivali na politiko,
               da je naredila en tak tipični koruptivni zakon, ki ljudem jemlje iz žepa, nima
               nobenega vpliva na varnost, daje pa podlago, da določena privilegirana skupina pride
               še do več denarja. To vam lahko že dam kot potrditev tega kar ste v uvodu
               napisali.</p>
               <p>Gremo naprej. Javna naročila. Na strani štiri, <stage>/ nerazumljivo/</stage> kolegice in kolegi,
               spremljajo oceno stanja javna naročila, torej obvladovanje javnih naročil s strani
               določenih političnih gospodarskih elit ob sodelovanju upravnega aparata. Govorite
               predvsem o zdravstvu, kolegica Jelka Godec vodi mislim, da uspešno, da prikazuje ta
               ozadja različnih dogovorov, različnih <stage>/ nerazumljivo/</stage>, z »nekajkratniki«, torej
               materialno-tehničnih sredstev kot govorite v tem poročilu MTP, uporabljate kratico,
               materialno-medicinsko-tehničnih<stage>(?)</stage> pripomočkov, da se opravičujem, in kot vidite ta
               stanja, povezanost določene politične opcije s temi podjetji, tudi nenazadnje
               navezava. Kot vidite, vaša kolegica je dejala nekoč za Mladino, Mladina oblikuje
               podjetje KB 1909, kapitalsko in to podjetje danes v zdravstvu na veliko prodaja žilne
               opornice. To je ta povezava. Torej, kradli so, pa <stage type="mag"/><stage>(nadaljevanje)</stage> prodajali so po trikratni ceni žilne opornice
               obubožanim slovenskim državljanom in institucijam in po tej strani so sfinancirali
               podjetje, torej kupili časopis Mladina in Mladina danes na veliko pljuva po
               kapitalizmu, povzdiguje komunistični totalitarni sistem, po drugi strani pa z
               brutalno kapitalistično logiko najhujšega kapitalizma, ki ga je svet poznal ob koncu
               18. stoletja, izčrpava državne institucije in obubožane državljane. Pravilno se
               ugotovili in točno to je to.</p>
               <p>Gremo naprej. Stran 6. Govorite o zgodbi TEŠ6, govorite o TEŠ6 še ni izveden oziroma
               ta preiskava je ni, je prekinjena, zlasti ta ukrep je bil po mnenju komisije bistven
               za učenje iz lastnih napak pri novih tovrstnih projektov, kot je projekt drugi tir,
               ki že zaradi samega zakonodajnega postopka nakazuje obstoj številnih korupcijskih
               tveganj. To je to. Ničesar se nismo naučili iz TEŠ6, ni problem, da postaviš nek
               sistem. Tudi mi mislim, da smo kolegice in kolegi večkrat povedali, da smo za drugi
               tir, nenazadnje smo tudi za prihod številnih podjetij, tudi takšnih, kot je Magna,
               ampak problem je vedno izvedba, operativna izvedba takšnih podjetij v katero okolje,
               s kakšnimi postopki in po kakšnih cenah. In vedno potem, ko je ta levica na oblasti,
               je to krat tri cena<stage>(?)</stage>, vedno je bila in bo in takšen zakon tudi pripravijo. Torej se
               navezuje na tisti uvod, samo izvajanje in izvajanje drugega tira. Zato tudi vas delno
               popravlja koalicija, predvsem SMC, da govori, da vi morate poročilo polnopravno
               sprejeti na senatu torej. To je zdaj novost, to je zdaj novost, torej vsi zakoni v
               Sloveniji, če niso torej sprejeti z 90 poslanci, so nezakoniti. To je ta logika, ki
               je danes bila tukaj. Poudarjajo, to so s strani doktorice znanosti in s strani
               nekoga, ki tudi vodi v 20 % svojega dela poleg poslanca pedagoške procese na
               številnih fakultetah v Sloveniji in tudi na Hrvaškem. Nenavadna logika za mene, moram
               priznati, da to prvič v življenju slišim, ampak se temu pač prilagodim, tako kot se
               prilagodim, da moj glas marsikdaj ne šteje in da tisto, za kar sem jaz glasoval, pač
               ni sprejeto, ampak se temu kot demokrat prilagodim, ljudje vejo, kaj je najboljše in
               to je to.</p>
               <p>Zdaj, gremo naprej, imamo neke statistike. Oceno ogroženosti prebivalcev zaradi
               korupcije, anketa policije, zelo zanimivo, 86 % sodelujočih, 68 % pravi, da še to
               zelo ogroža torej in da zmerno ogroža. Zelo zanimiva statistika. Potem prihajamo na
               področje, ki se mi zdi še posebej pomembno, to je številne novele, zakonske novele,
               govorite, to govorimo na strani 14. Funkcije osebam, ki so pravnomočno obsojene na
               nepogojne zaporne kazni in tako naprej, tudi tu opozarjate na nekatere zadeve. Tisto,
               kar je pa, kar je morda pomembno tudi za nas kolegice in kolege, pa gre za
               integritete javnega sektorja, torej integriteta predvsem korupcije v javnem sektorju.
               Mislim, da ste zaradi tega tudi največkrat govorili. Kot vidim, ste lani tudi
               naredili obširni pregled osnovnih in pa srednjih šol in ugotovili tudi veliko
               nepravilnosti. Odgovor teh institucij je bil do vas, ko sem videl, izredno aroganten,
               torej da se ukvarjate z manjšimi zadevami. Torej mi smo večkrat povedali, da imamo v
               tej državi, imamo, lahko rečemo, gre za nek precedens, gre za to, da ima javni sektor
               v bistvu neko večino, tako v parlamentu kot vsepovsod, da gre tudi za korupcijska
               tveganja. Kot kolegi pridejo z javnih institucij, so tu poslanci, glasujejo za svoje
               proračune, za svoje institucije in potem odidejo nazaj v svoje institucije. Tudi tu
               delno obstaja neka mini korupcija na tej strani. Nekdo, ki prihaja s šolstva, nekdo,
               ki dela na fakulteta, pa 20 % dela na fakulteti, pa je 80 % poslanec, pa tu na veliko
               glasuje za točno za tisto institucijo in potem gre nazaj. Prihajamo v dobesedno
               začaran krog nekaterih zadev. Tudi tu moram priznati, da se s poročilom lahko
               strinjam. Posebni Eurobarometer, medijski pluralizem in demokracija, jaz verjamem, da
               je gospod predsednik enega izmed sindikata novinarjev, da je ravno zaradi tega tu,
               torej medijskega pluralizma in demokracije. Mislim, da se o tem pogovarja tudi
               sindikat… <stage>/ oglašanje iz dvorane/</stage> A ni ga več. <stage>/ oglašanje iz dvorane/</stage> Ja…<stage type="mag"/><stage>(nadaljevanje)</stage> Ne. Verjamem, da vi niste.
               Potem zanimiva je tudi lestvica svetovne konkurenčnosti držav. Tudi tu imamo
               zaskrbljujoče standarde, pri tem pa je tisto, kar je pa se mi zdi… <stage>/ nerazumljivo/</stage>
               vsega tega, pa prihajamo torej na nekatera izrazita sistemska korupcijska tveganja,
               ki jih opisujete na strani 22. Kot sem prej omenil, področje nabave zdravil in
               medicinsko-tehničnih pripomočkov preko verige posrednikov, torej razčlenjujete, kako
               poteka ta veriga posrednika, kakšni dogovori so med temi posredniki, največkrat tudi
               gre za kartelne dogovore, gre za, kot zdaj ugotavlja tudi multi velike korporacije,
               ki sodelujejo, in ta sistemska tveganja so razdeljena na dva dela, kar je zelo
               zanimivo in tudi zelo poučno do mene kot poslanca. Torej tisti, ki ste si prečitali,
               pa niste, torej bolnišnice nimajo dostopa do cen MTP, to, kar sem že prej obrazložil
               to kratico, na svetovnem trgu ali pa posameznih državah. Proizvajalci imajo za
               posamezno območje pogodbe običajno ekskluzivne zastopnike, ki posedujejo veljavne
               cene za območje, ki ga zastopajo. Je pa zelo zanimive te cene. Torej nekdo, ki nekdo
               ne zahteva dodatnega izobraževanja za svoje zdravnike, ima popolnoma nižje cene kot
               pri nas v Sloveniji, kjer zahtevajo dodatno izobraževanje teh zdravnikov, marsikdaj
               pa ta izobraževanje nima nobene veze z… <stage>/ nerazumljivo/</stage> In od tega se vi dotikate in
               zaradi tega je nenormalno, da države, kot je Avstrija, Italija in vse ostale, ki
               imajo bogatejši standard državljani, kjer ima, kjer so države imajo bogatejše
               proračune, imajo nižje cene medicinsko-tehničnih pripomočkov kot Slovenija, ker je v
               nekatere naše pogodbe, namenoma ali ne namenoma, dobro ali ne dobro, vključena
               pogodba, da se zavezujejo tudi, da je cena večja seveda žilne opornice, ampak da je
               zato v ceno žilne opornice, pa ta zdravnik dobi dodatno izobraževanje na nekem
               seminarju. To bi moglo biti dobesedno bi moralo to biti v medijih, morali bi biti tu
               zunaj 7 novinarjev, ki bi nas poslance, vas kot člane komisije, spraševali okrog teh
               ravnanj, kaj je tudi, ali ste to poročilo poslali tudi ministrici za zdravje, kako je
               reagirala, kateri so bili ti njeni povračilni ukrepi v tej zvezi, ali je naredila
               neko institucijo, kjer se bodo ukvarjali s transparentnimi cenami
               medicinsko-tehničnih pripomočkov ali ni. Kot vemo, že tri leta poslušamo, več kot tri
               leta poslušamo o reformi na področju zdravstva. Od tega nimamo še danes v bistvu
               ničesar, vemo pa, da se zdravstveni sistem sesuva, da bolnišnice, mislim da 22
               bolnišnic je v totalnem minusu in da je pred nami celo stavka zdravnikov, celo
               zamišlja sindikata, koliko slišim, tako da prihaja do nekega, lahko rečemo, zelo
               perečega problema in vi ugotavljate z vašega, torej ciljnega, področja, torej kje so
               ta korupcijska tveganja in tudi moram sam priznati, da tega nisem vedel in ste me
               podučili v tem poročilu. Jaz upam, da bo pristojno ministrstvo na ta del tega
               poročila reagiralo.</p>
               <p>Zdaj, da ne bi bil predolg, je stran 31 - Problematika nezakonitih vplivov v
               postopkih kadrovanja in na procese. Torej če nekako povežem prejšnje mnenje, da
               moramo vsi glasovati, absolutno, torej vsi, tudi na Komisiji za mandatno-volilne
               zadeve, torej vsa kadrovanja, ki so danes šla skozi, kjer ste nas preglasovali, so
               torej neveljavna po tej današnji neki novi modernizirani logiki, ki velja, ki je
               nekoč veljala v bivšem sistemu, kjer je vseh 300 pa nekaj delegatov v skupščini roke
               dvignilo, če je nekdo zamudil za 3 sekunde, so ugotovili, da ni na pravi liniji in je
               drugo jutro… <stage>/ nerazumljivo/</stage> in cela družina ni dobila več ne štipendij in vse
               ostalo, kar je sledilo. To je ta logika tega bivšega sistema. Tako da glede kadrovske
               politike te Vlade ne bom, mislim, če se dotaknem, bi trajala še, bi še imeli še eno
               sejo lahko na to temo. Bi pa nekako vseeno preletel še nekaj zadev, kar se tičejo te
               politike, to, kar ste napisali v to poročilo. Spomnimo se samo nekaj zadev o, torej
               kako je Vlada reagirala na korupcijska tveganja. Spomnimo se, velik minus v NLB, ki
               ga danes nočejo prodati.<stage type="mag"/><stage>(nadaljevanje)</stage> NLB ni revidirala Računsko sodišče, torej ga niso
               spustili, ampak v… <stage>/ nerazumljivo/</stage> so spustili gospoda Draga Kosa s kompletno ekipo
               treh starih udbovcev in dveh upokojenih kriminalistov z Maribora. Cena, kot veste, te
               forenzike, družba ROR<stage>(?)</stage> je bila, mislim da končna številka celo 800 tisoč evrov, in
               ti so nekako vrtali po teh kreditnih mapah, kdo je naš, kdo ni naš, ali bo namenil
               kak način. To je bil en taki primer. Potem je bil primer Zalar, Fišer, Škrlec. O tem
               tudi ne rabim razlagat. Primer Praprotnik, bivši član te komisije, bivši tudi
               novinar. Ne vem, ali so novinarji takšni strokovnjaki za korupcijo. Po mojem, mora
               biti nekdo strokovnjak ali z varstvoslovnih ved ali z ekonomije, prava, gospodarskega
               kriminala, tudi in ostalih vej. Verjamem, da obstaja nekaj preiskovalni novinar,
               ampak v Sloveniji preiskovalno novinarstvo do zdaj neki del velikih korupcijskih
               zadev ni ugotovili, zato… Kot v drugih državah. Imamo nekaj manjših zadev in bi si
               želel tega s strani ceha novinarjev več. Spomnimo se, da je primer Praprotnik, torej
               kdo bo potem svetovno službo v NLB za dosti večjo plačo, kot imam sam in sem jo imel
               kdajkoli, in v tem času, ko se je vedelo tudi v NLB, da obstaja milijon, milijarda
               evrov vredno pranje denarja na 9 tisoč naslovov, je gospod Praprotnik 3 leta
               opravljal službo sektorja za skladno poslovanje direktorja in za integriteto
               delovanja NLB. Kakšen človek je to, ki tega ni prenesel v javnost in tega ni
               kriminaliziral? Tako da gospod Praprotnik bi bil prvi, ki bi lahko dal kakršnokoli
               izjavo ravno zdaj v sredi te afere. Gremo naprej. Jazbec, Dragonja, Narat, Sava, vse
               tiho, velike kadrovske zadeve. Primer Šumečnik, SD, njihova nastavitev Slovenj
               Gradec, človek, ki ni imel sploh pogojev za mesto direktorja v CSD in je potem mimo
               stroke, stroka je bila proti, in je sprejel potem tudi tisto odvzem tistih dečkov je
               bil zadolžen. Tako da tu vidi se, kako, kakšna je negativna selekcija. Spomnimo se
               zdaj 2TDK firmo, dva zaposlena, 200 milijonov že tja nakazanega denarja, sploh ne
               vemo, koliko bo ta zadeva stala, zaveda, ki je, lahko rečemo, vpije v nebo in nič od
               ničesar, preiskovalno novinarstvo stoji, o tem se ne piše dosti, celo v bistvu so
               ljudje proti referendumu, novinarji pišejo, da pasivizirajo neko ustavno normo
               državljanov in državljank na tem področju, tako da tudi to stoji. Potem je družba ABC
               nepremičnine primer Plavšak, dr. Nine Plavšak, ki je sodelovala z Ministrstvom za
               pravosodje pri pripravi zakonodaje, zaslužila 72 tisoč evrov. O zdravstvu ste vi že
               govorili. Primer kadrovanja, recimo primer Marenče, torej gre za primer družbe
               Slovenski državni gozdovi, ki je bila ustanovljena lani. Vlada je začasno vodenje
               družbe najprej zaupala Gozdarsko-žagarske družbe Snežnik Kočevske Reke Julijanu
               Rupniku. Kmalu je odstopil. Potem ga je postavil gospod Miha Marenče, ki je bil tedaj
               državni sekretar na ministrstvu, torej delujejo vedno pod nekim političnem vzvodu, ko
               pridejo na oblast izrojena levica v Sloveniji. Potem žilne opornice, o tem ne rabim
               razlagat, sem že prej nekatere zadeve obvestil. Zadeva se vrti, imamo preiskovalno
               komisijo. Spomnimo se primera Turka, Eko-Park iz Lendave, družba, ki je v državni
               lasti, pa je financirala, to je, ki je v lasti Občine Lendava in je financirala leta
               2012 volilno kampanjo za kandidata dr. Danila Turka, nakazali so tisoč 500 evrov
               direktno iz Eko-Parka Lendave, ki je v občinski lasti podjetja, in financirale
               kampanjo dr. Danila Turka. Primer nadaljevanja. Torej imamo polno, polno, polno teh
               zadev, ki se odvijajo, ki se odvijajo, problem samo sedanjega poročila, letnega, kjer
               ugotavljate to, kar smo že marsikaj ugotavljali, kar je Slovenska demokratska stranka
               nenazadnje sprožila tudi dve preiskovalni komisiji v tem mandatu, ki odlično
               delujeta. Lahko samo rečem, da, vsaj večinoma, pa se marsikdaj z ugotovitvami lahko
               strinjam, vaš problem torej v tem mandatu pa je, <stage type="mag"/><stage>(nadaljevanje)</stage> da se premalo ukvarjate s Slovensko demokratsko
               stranko, z našimi kolegi in kolegicami. Zaradi tega, kot vidite, vas rušijo preko
               vseh vzvodov in to je sedaj problem. Problem je, da ste neodvisni in profesionalni,
               da imate nek instinkt in to je vsem zdaj v tem trenutku nek problem. Žalostno je, da
               poslanci Slovenske demokratske stranke na eni strani branimo vodstvo KPK, po drugi
               strani pa koalicija, ko jim nekaj ne paše, veste, so kot oni otroci pri tisti
               bombonjeri, ko vam jo je teta prinesla, ko nekaj bombončkov v njej ni okusnih. Ne
               vem, marcipan vam ni všeč, bajadera vam je všeč, tisto bi si vzeli ven, vse ostalo bi
               pa pustili. KPK, dokler boste vi uničevali SDS, pa opozicijo, potem ste vi super, ko
               se bo ta zadeva obrnila k nam v škodo, potem pa vas je treba uničiti in zrušiti in
               tudi javno in medijsko diskriminirati. Takšen je moj pogled na današnjo sejo,
               predvsem pa na vaše nedelovanje opozicije, ker sploh v bistvu ne debatirajo, vsaj do
               tega trenutka ne, o poročilu, o vaših ugotovitvah, ki pa so… Kjer pa gre za
               milijonske odtoke državnega denarja ali pa tudi milijarde v nekaterih primerih, kot
               sem omenil, kjer so pomembne ugotovitve in upam, da se bo ta debata, kljub temu, da
               bo seja danes prekinjena, nadaljevala v nadaljevanju v te seje, da bo tudi kolegica
               Eva Irgl, ki prihaja sedaj na vrsto, povedala še določene ugotovitve, ki jih je tudi
               že sama prej omenila in bo nadaljevala z ugotovitvami, ki smo jih ugotovili v
               Slovenski demokratski stranki. </p>
               <p>Najlepša hvala.</p>
            </sp>
            <sp xml:id="SDT7-MK-redna-36-2017-06-15.sp116">

               <speaker>PREDSEDNIK DR. MITJA HORVAT:</speaker>

               <p>No, sam ne štejem, da je žalostno, če stopite v bran Komisiji za preprečevanje
               korupcije, ampak je to zelo lepo videti.</p>
               <p>Gospa Irgl, vse je odvisno od vas. Če želite, lahko še zdaj, ker vi ste tisti, ki v
               nadaljevanju vodite svojo sejo, tako da izvolite, imate besedo.</p>
            </sp>
            <sp xml:id="SDT7-MK-redna-36-2017-06-15.sp117">

               <speaker>EVA IRGL (PS SDS):</speaker>

               <p>Najlepša hvala za besedo. Spoštovane kolegice, kolegi, spoštovani gospod predsednik
               Komisije za preprečevanje korupcije.</p>
               <p>No, jaz sem zelo pozorno poslušala to razpravo in moram reči, da je šlo predvsem za
               poligon nekih osebnih obračunavanj, zlasti na relaciji gospa Bratušek - gospod
               Štefanec, potem na relaciji gospa Sedlar - gospod Lamberger, potem se je to obrnilo
               gospod Lamberger do gospe Sedlar in obratno. Skratka, šlo je za eno takšno
               obračunavanje, za katero osebno menim, da tukaj nima mesta. Danes vendarle govorimo o
               poročilu, ki ste ga pripravili za leto 2016 na Komisiji za preprečevanje
               korupcije.</p>
               <p>Ampak vendarle se bom, to mi boste morali dovoliti, gospod predsednik, vrnila še na
               nekatere zadeve, ki jih je prej izpostavila kolegica Bratuškova. Poglejte, jaz osebno
               menim, da gospa Bratušek danes na tej seji in tudi sicer vidi samo sebe. Komisija za
               preprečevanje korupcije ji je rekla nekaj grdega, nekaj groznega, Komisija za
               preprečevanje korupcije je tista, ki ne deluje, jo je potrebno zamenjati, se pravi,
               njeno vodstvo. Ampak takrat, ko pa sta Komisijo za preprečevanje korupcije vodila
               gospod Kos in gospod Klemenčič, pa te komisije ni bilo potrebno zamenjati. Kajti ta
               je delovala pravoverno in tako kot so si na takratni oblasti predstavljali. Poglejte,
               ko je Komisija za preprečevanje korupcije pod vodstvom gospoda Klemenčiča zrušila
               vlado Janeza Janše s famoznim poročilom o premoženjskem stanju funkcionarjev, je bila
               gospa Bratušek povsem tiho. Ni povedala, da je šlo za politično obračunavanje, ampak
               je mirno zasedla položaj predsednice vlade. Usedla se je na premierski položaj, zato
               ker je bila zrušena vlada Janeza Janše. Da je ta komisija takrat pod vodstvom gospoda
               Klemenčiča dejansko delovala politično, pove tudi ta podatek, da je gospod Jože
               Končan, ki je bil najprej imenovan za namestnika predsednika KPK, povedal takoj po
               imenovanju, da odstopa iz tega položaja. Zakaj? Zaradi tega, ker smatra, da je
               Komisija za preprečevanje korupcije politično sestavljena. In imel je povsem prav in
               vsi indici so to pokazali. Komisija za preprečevanje korupcije je bila politično
               sestavljena. Poglejmo, gospod Klemenčič je bil takrat državni sekretar in moram
                  reči,<stage type="mag"/><stage>(nadaljevanje)</stage> poglejte,
               njegova integriteta, če že govorimo o Zakonu o integriteti in preprečevanju
               korupcije, je ves čas na neki preizkušnji. Po mojem mnenju on, tukaj pa se strinjam z
               gospo Bratuškovo, ne bi smel nikdar zasesti položaja ministra za pravosodje. Ampak to
               smo mi povedali že takrat, ko se je oblikovala ta nova Vlada. On je imel nešteto
               problemov, na katere smo mi opozarjali in pri njemu je integriteta resno načeta.
               Človek s takšno integriteto ne more zasesti tako pomembnega položaja. Žal, ne more,
               sploh, če je to Ministrstvo za pravosodje. Vi se boste spomnili, gospod Klemenčič ni
               dal niti zadostnih informacij Mandatno-volilni komisiji, ko smo zahtevali glede
               premoženjskega stanja, ampak on pa je prej od vseh ostalih funkcionarjev zahteval, da
               pa predložijo čisto vsak račun. On sam pa, se boste spomnili, ni znal pojasniti niti,
               zakaj hiša, v kateri prebiva, ni bila vnesena recimo v evidence GURS. Zakaj tega ni
               znal pojasniti? Saj to je vendarle preprosto, če imaš čiste in transparentne postopke
               in je vse urejeno. Tudi ni znal povedati oziroma ni prijavil podjetja žene. Ni
               prijavil podjetja žena. Zdaj me tukaj zanima, gospod Štefanec, tu pa se obračam na
               vas, kaj ste vi storili v zvezi s tem primerom? Mi smo takrat že večkrat povedali in
               jaz do sedaj še nisem dobila odgovora na ta vprašanja. Ali je bilo spisano kakšno
               poročilo v zvezi s tem primerom, v zvezi z ravnanji sedaj ministra za pravosodje,
               prej pa predsednika Komisije za preprečevanje korupcije? Zakaj? Zaradi tega, ker tudi
               Računsko sodišče, in tukaj tudi ne vem nič, kaj je bilo storjenega od vas, je večkrat
               povedalo, da je gospod Klemenčič takrat, ko je vodil Komisijo za preprečevanje
               korupcije, kršil več kot 14 uredb. To je res zanimivo. Kot tisti, ki mora skrbeti in
               bdeti nad neko integriteto in transparentnim delovanjem. Jaz do sedaj še nisem dobila
               odgovora.</p>
               <p>Ampak da se vrnem nazaj … Poglejte, takrat, ko se je zgodil ta famozni odvzem oziroma
               to poročilo glede premoženja gospoda Janeza Janše, tukaj pa je bistvena razlika med
               gospodom Janezom Janšo in gospo Alenko Bratušek. Ko se je dogajal primer gospoda
               Janeza Janše, komisija takrat ni poslala v razjasnitev gospodu Janezi Janši, da se
               izjasni o tem poročilu, ki mu je bilo dano. Ampak komisija bi to morala storiti po
               13. členu Zakona o integriteti in preprečevanju korupcije. Pa tega ni storila. Vem,
               da vi takrat niste vodili te komisije, ampak za razliko od tega primera gospoda
               Janše, je pa pri gospe Alenki Bratušek pa vendarle ravnala pravilno, to pa morate
               priznati, gospa Bratušek. Se pravi, nek napredek je bil vendarle storjen in to iz te
               komisije, za katero vi zdaj pravite, da mora odstopiti, ampak ravno ta komisija pa
               vam je dala v izjasnitev, da poveste, kaj menite o tem. Skratka, jaz tukaj vidim, da
               nekatere stvari vendarle niso takšne, kot se jih želi prikazati.</p>
               <p>Da se osredotočim tudi še na samo poročilo Komisije za preprečevanje korupcije za
               leto 2016. Vsako leto ga pripravljate, ugotavljate, kakšno je stanje na področju
               preprečevanja korupcije. Opozarjate tudi na nasprotja interesov. Glede na to, da
               osebno spremljam delovanje komisije že od takrat, ko je najprej Komisijo za
               preprečevanje korupcije vodil gospod Kos, takrat vemo, kaj se je dogajalo na tej
               komisiji, poznamo politične primere in obračunavanja res samo na političnem nivoju,
               potem smo tudi, kot že rečeno, pod vodstvom gospoda Klemenčiča videli povsem
               politična obračunavanja. Zdaj vaše vodstvo, pa ne da bi kogarkoli ščitila tukaj,
               ampak lahko rečem, da vendarle pa tukaj politika ni tako izrazita. Moram reči. Tukaj
               se strinjam s kolegom Breznikom, ki je prej sicer malo bolj ironično, v šali rekel,
               dajte se začeti ukvarjati s Slovensko demokratsko stranko, <stage type="mag"/><stage>(nadaljevanje)</stage> pa vam bo začela koalicija jesti iz rok.
               Ampak to ni vsebina, s katero se mora Komisija za preprečevanje korupcije ukvarjati.
               Se pravi, da mora biti nekomu všečna. Komisija za preprečevanje korupcije mora
               delovati transparentno in mora opozarjati, ko pride do korupcijskih tveganj ne glede
               na to, na kateri strani se ta korupcijska tveganja pojavijo. To je smisel prave
               Komisije za preprečevanje korupcije.</p>
               <p>V tem poročilu ste… Med drugim sem lahko zasledila, da je Policija v letu 2016
               zaznala skoraj 124 % povečanje števila korupcijskih kaznivih dejanj. To ste vi
               zapisali v poročilu. Tukaj se mi seveda na nek način postavlja neko retorično
               vprašanje, koliko povečan procent bi šele bil, če bi Policija oziroma Nacionalni
               preiskovalni urad dejansko, tako kot je treba, preiskoval še recimo bančno
               kriminaliteto in že prej omenjeno korupcijo v zdravstvu. Jaz vem, da je Policija v
               tem delu opravila neko delo. Za, mislim, da približno 400 milijonov naj bi nekje bilo
               opravljenega dela, ampak žal, vsaj kar zadeva bančno kriminaliteto, se ustavi vse pri
               tožilcih in sodnikih. Tukaj me zanima, gospod Štefanec, kakšno je vaše mnenje o tem.
               Prej je bilo omenjeno, ena milijarda opranega denarja v Novi ljubljanski banki. Vem,
               da to zdaj ni v tem poročilu, ker se »itak« vsi sprenevedajo, da niso ničesar vedeli,
               čeprav je bil s tem seznanjen vrh takratne politike, od takratnega predsednika vlade
               Boruta Pahorja, ki je zdaj predsednik države, do ministrice za notranje zadeve, do
               generalnega direktorja Policije. Ampak vsi se sprenevedajo. Vsi imajo plašnice čez
               oči in se delajo, mi nismo nič vedeli. Če pa so že kaj slišali, se jim je zdelo to
               nepomembno. Zdaj pa sprašujem, gospod Štefanec, vi, ki vendarle ste neka avtoriteta
               na področju transparentnosti, morali bi biti, kaj pa vi menite o tem opranem denarju
               ene milijarde v NLB in potem o transakcijah, ki so šle na 9 tisoč naslovov, pa se ni
               nič odreagiralo ne na Policiji ne kje drugje? Osebno vas sprašujem, kaj vi menite o
               tem. Se vam zdi to, kar tako za zamahnit z roko ali gre za kriminal prve vrste, ki bo
               stal prav vsakega izmed nas? Mislim, to je res kriminal prve vrste in da se tako
               nonšalantno obnašamo do tega vprašanja in da danes vidim, da v koaliciji, gledam,
               spremljam medije, sploh nimajo odnosa do tega vprašanja, pa to je neverjetno. Zakaj
               so potem sploh ti ljudje v politiki, če nimajo odnosa do tako bistvenih, ključnih
               vprašanj? Pa saj to gre za afero… Da ne rečem… V samostojni Sloveniji za zagotovo
               največjo afero, mi pa se ukvarjamo s tem, ali je nekdo eno kuro ukradel ali ne, pa o
               tem, ali ima gospod Janez Janša račun za elektriko iz leta 1995. Seveda je prav, da
               se tudi s tem ukvarjamo, ampak ne v primeru, ko pa gre milijardna luknja in pranje
               denarja pa kar tako mimo. Tudi zdaj vidim, da imajo nekateri sklonjene glave zaradi
               tega, ker vejo, da je to problem. Drugi se pa malo posmehujejo in nasmihajo, ker si
               mislijo: »Ah, naj govorijo, kar hočejo. Mi obvladujemo medije, paradržava
               funkcionira.« Pa saj to je noro. Res me zanima, kaj vi osebno menite o tej milijardi,
               ki se je zgodila v NLB in je problem. Jaz verjamem, da se tudi predsednik
               Mandatno-volilne komisije strinja, da je to velik problem in da bo moral nekdo za to
               odgovarjati. Tako politični vrh, ki je takrat vedel za to, kot tudi vsi ostali. Da ne
               govorim o tem, da se je preko tega financiralo terorizem, ki pa je trenutno
               prvovrstno vprašanje v svetu. Prvovrstno vprašanje. Seveda, to so stvari, ki bi
               morale vse zanimati. Mislim, da ravnokar poteka tudi komisija na to temo in da
                  zaslišujejo<stage type="mag"/><stage>(nadaljevanje)</stage>
               direktorja Direktorata za preprečevanje pranja denarja. To so pomembne, to so zelo
               bistvene, res pomembne ugotovitve. Poglejte, tudi, kar zadeva korupcijo v zdravstvu,
               vi ste sami omenili, to je velik problem. Ampak, če ne bi bilo preiskovalne komisije,
               ki jo vodi kolegica Jelka Godec, in če ne bi bilo preiskovalne komisije v zvezi z
               bančnim kriminalom, ki jo vodi kolega Anže Logar, se mi danes o tem sploh ne bi
               pogovarjali, ker Nacionalni preiskovalni urad ne vem, zakaj je tam, res ne vem. Ne
               vem, s čim se ukvarjajo, ampak očitno se ne s tem, s čimer bi se mogli. Kar je
               bistveno tudi za vsakega državljana, konec koncev, dajte si predstavljati, to tudi
               vsakega udari po žepu, če samo iz tega finančnega, čisto eksistencialnega vidika
               gledamo. Enkrat bo treba ta razmerja urediti. Ljudje si verjetno težko… Vsi si težko
               predstavljamo, kaj pomeni ena milijarda. Ampak to gre za takšen znesek, da je to
               nekaj neverjetnega. To je res nekaj nemogočega, kar se je zgodilo, in jaz upam, da bo
               nekdo za to odgovarjal. Skratka, ti dve komisiji sta opravili izjemno delo, zlasti pa
               komisija na področju bančne kriminalitete, ki opozarja, da je šlo tukaj za celo vrsto
               korupcijskih primerov in upam, da bomo naslednjič v poročilu, gospod Štefanec,
               prebrali tudi kaj o tem. Konkretno, ne samo statistično, da smo recimo, kot ste
               zapisali, Policija je v letu 2016 zaznala 18, 18 novih sumov kaznivih dejanj, katerih
               premoženjska škoda je znašala 46,8 milijona evrov. To govorim na področju bančne
               kriminalitete. Se pravi, celih 18 novih sumov kaznivih dejanj, 63 preiskav kaznivih
               dejanj je bilo zaključenih, od tega 27 s kazensko ovadbo. Pazite, 27 s kazensko
               ovadbo, ampak seveda se od tukaj naprej ni nič premaknilo pri sodiščih. Nič se ni
               premaknilo. Ena sama razsodba je bila do sedaj narejena, pa še ta ni pravnomočna in
               bojim se, da bo potem ta gospod tudi oproščen in še to je nastalo zaradi tega, ker so
               to sprožili na preiskovalni komisiji. Potem pa piše tukaj naprej, 36 primerov, pa s
               poročilom po desetem odstavku 148. člena Kazenskega zakonika, skupna ugotovljena
               škoda na podlagi podanih kazenskih ovadb je v letu 2016 znašala 81,5 milijona evrov.
               To je torej izkupiček, ki ga je Nacionalni preiskovalni urad naredil. 81,5 milijona
               evrov, na drugi strani je šla pa milijarda, tako mimogrede se jo je opralo. Mimogrede
               se jo je opralo. To je zame šokantno. Če boste lahko mogoče v teh parih minutah
               odgovorili na ta vprašanja.</p>
               <p>Hvala.</p>
            </sp>
            <sp xml:id="SDT7-MK-redna-36-2017-06-15.sp118">

               <speaker>PREDSEDNIK DR. MITJA HORVAT:</speaker>

               <p>Žal ne zaradi tega, ker sem že prej napovedal. Ampak gospa Bratušek ima repliko. Tri
               minute.</p>
               <p>Izvolite.</p>
            </sp>
            <sp xml:id="SDT7-MK-redna-36-2017-06-15.sp119">

               <speaker>MAG. ALENKA BRATUŠEK (PS NP):</speaker>

               <p>Ja, ni ta seja, niti to poročilo namenjeno mojemu primeru, ampak moram vseeno gospe
               Irglovi povedati, da tudi v tem mojem primeru KPK, tako ugotavlja Upravno sodišče, ni
               ravnal pri izjasnjevanju, tako kot bi moral. Tudi v mojem primeru končne odločitve
               nisem dobila v seznanitev, tako da tukaj nekega velikega napredka očitno ni. Ampak ne
               glede na to, jaz sem svoj prav na sodišču dokazala. Jaz nimam problema s tem. Jaz sem
               svoj primer uporabila zato, ker pač lahko sama s tem operiram. Svoje podatke lahko
               dam na mizo, ne želim dajati podatkov drugih ljudi. Lahko se sprašujemo, zakaj primer
               Kos ni končan od leta 2015, zakaj primer namestnice ni končan od leta 2015, zakaj je
               primer Praprotnik že drugič padel na Upravnem sodišču. To so osebni angažmaji gospoda
               Štefaneca, o tem se govorila in to za davkoplačevalski denar. Na eni od zadnjih sej v
               tem Državnem zboru, tema je bila Luka Koper, je povedal približno takole, <stage type="mag"/><stage>(nadaljevanje)</stage> ne me čisto držati za
               besedo: »Začeli smo postopek v zvezi z Luko Koper. Nismo ugotovili nepravilnosti,
               ampak to še ne pomeni, da ni bilo nič narobe in postopka ne moremo končati.« Halo?
               Državni organ. Mislim, to so stvari, ki jih imamo danes na mizi. Še enkrat, jaz ne
               želim, jaz ne želim, da sploh govorimo o mojem primeru. Kot sem rekla, zame je ta
               zgodba končana. Jaz sem dosegla, dokazala, karkoli želite. Je bilo drago zame, ampak
               sem končala. Prav je, da se o stvareh, ki ne delujejo, pogovorimo. Tiste stvari, ki
               so bile pri enem ali dveh senatih nazaj narobe, ne moremo več spreminjati. To je
               problem. Ne moremo. Ker pač imamo v tem trenutku to, kar imamo. Jaz upam, da bi vsi
               skupaj znali pokazati in povedati slovenski javnosti, da se ne strinjamo z delovanjem
               KPK in da smo v skladu z zakonom pripravljeni ukrepati, zato tudi tukaj iz tega mesta
               pozivam predsednika Državnega zbora, da na enem od naslednjih kolegijev to točko damo
               na kolegij ali pa neformalni posvet ali pa kakorkoli temu rečemo in se o tej stvari
               pogovorimo in dogovorimo. Ker tudi pranje umazanega perila, tako kot je bilo to danes
               tukaj, ni koristno ne za slovensko javnost, še manj pa za boj proti korupciji. Tisti,
               ki so nas danes poslušali, lahko vejo, ne, lahko, vejo, da lahko delajo, kar želijo,
               ker tako nič ne bo prišlo do konca. To je napačno sporočilo.</p>
            </sp>
            <sp xml:id="SDT7-MK-redna-36-2017-06-15.sp120">

               <speaker>PREDSEDNIK DR. MITJA HORVAT:</speaker>

               <p>Najlepša hvala.</p>
               <p>Ker imam še dva prijavljena in potem seveda tudi še predlagatelja, lahko samo
               ugotovim, da je bila današnja razprava zelo živahna in da bomo to v pripravi za
               nadaljevanje te točke in te seje opravili čez poletje, kajti terminov ni več.</p>
               <p>Tako da prekinjam to točko dnevnega reda in 36. sejo Mandatno-volilne komisije, ki jo
               bomo nadaljevali predvidoma v septembru, o natančnejšem datumu pa boste obveščeni
               naknadno.</p>
               <p>Vsem, ki bodo še razmišljali o odgovorih na odprta vprašanja, o samem KPK, o poročilu
               in o oceni aktualnega stanja, želim prijetno poletje.</p>
               <p>Za danes se zahvaljujem in vse dobro pri nadaljnjem delu. <stage type="time">(SEJA JE BILA
                  PREKINJENA 15. JUNIJA 2017 OB 13.53.)</stage>
               </p>
            </sp>
         </div>
      </body>
   </text>
</TEI>