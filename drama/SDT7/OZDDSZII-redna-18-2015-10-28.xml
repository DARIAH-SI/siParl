<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZDDSZII-redna-18-2015-10-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">17D7EA3E6BD1247AC1257ED700253EBC</idno>
               <idno type="custom" subtype="day">D3CED2D3036791C9C1257F110029C6D0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=D3CED2D3036791C9C1257F110029C6D0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZDDSZII-redna-18-2015-10-28.OZDDSZII" n="18">
               <name>redna seja</name>
               <date when="2015-10-28"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZDDSZII-redna-18-2015-10-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZDDSZII-redna-18-2015-10-28.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">18. seja</stage>
            <stage type="date">(28. oktober 2015)</stage>
            <stage type="chairman">Sejo je vodil Uroš Prikl, predsednik Odbora za delo, družino, socialne zadeve in
            invalide.</stage>
            <stage type="time">Seja se je pričela ob 14.02. </stage>
            <stage type="mag"/>


            <sp xml:id="SDT7-OZDDSZII-redna-18-2015-10-28.sp1">

               <speaker>PREDSEDNIK UROŠ PRIKL:</speaker>

               <p>Spoštovane kolegice, spoštovani kolegi, spoštovani gostje.</p>
               <p>Pričenjam 18. sejo Odbora za delo, družino, socialne zadeve in invalide. Vse skupaj
               vas še enkrat lepo pozdravljam.</p>
               <p>Uvodoma vas želim obvestiti, da obvestilo zadržanosti s te seje nisem prejel, prejel
               pa sem kar nekaj pooblastil za nadomeščanja in sicer: Kolegico Janjo sluga nadomešča
               s pooblastilom Anita Koleša. Poslanca Žana Mahniča nadomešča s pooblastilom Ljubo
               Žnidar. Poslanko Jelko Godec nadomešča s pooblastilom Zvonko Lah, poslanko Ivo Dimic
               nadomešča s pooblastilom Jernej Vrtovec, poslanko Mario Bačič s pooblastilom
               nadomešča Matjaž Nemec, poslanca Simona Zajca s pooblastilom nadomešča Igor Zorčič,
               Matjaža Hanžka s pooblastilom nadomešča Miha Kordiš, Suzano Lep Šimenko s
               pooblastilom nadomešča Bojan Podkrajšek, Ireno Grošelj Košnik s pooblastilom
               nadomešča Marjan Dolinšek in dr. Jasno Murgel s pooblastilom nadomešča Kamal Izidor
               Shaker. Mislim da sem prebral vsa pooblastila.</p>
               <p>Članice in člane obveščam, da sem na predlog za razširitev dnevnega reda, ki ste ga
               prejeli 21. 10. tega leta predlagal širitev dnevnega reda z naslednjo točko: Zahteva
               za oceno ustavnosti petega odstavka, 206. člena zakona o pokojninskem in invalidskem
               zavarovanju.</p>
               <p>Prehajamo na odločanje o predlogu za razširitev dnevnega reda. Glasujemo o točki, ki
               sem jo prej že navedel.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog za razširitev dnevnega reda te seje sprejet in da je
               določen dnevni red, kot ste ga prejeli s sklicem skupaj s to točko, ki smo jo
               izglasovali in se glasi, 1. točka – Predlog Zakona o spremembah in dopolnitvah Zakona
               o minimalni plači. 2. točka – Zahteva Delovnega in socialnega sodišča v Ljubljani za
               oceno ustavnosti, petega odstavka 206. člena Zakona o pokojninskem in invalidskem
               zavarovanju ter 3. točka <stage type="mag"/>
               <stage>(nadaljevanje)</stage> točka – Razno.</p>
               <p>Prehajamo na <title>1. TOČKO DNEVNEGA REDA – TO JE OBRAVNAVA PREDLOGA ZAKONA O
                  SPREMEMBAH IN DOPOLNITVAH ZAKONA O MINIMALNI PLAČI.</title>
               </p>
               <p>Kot sledi iz samega sklica so vabljeni k tej točki: predstavnika predlagateljev mag.
               Andreja Poje in Jakob Počivalšek, Ministrstvo za delo, družino, socialne zadeve in
               enake možnosti, Ministrstvo za finance, Vlada Republike Slovenije, v njenem imenu dr.
               Andreja Črnak Meglič, državna sekretarka v kabinetu predsednika Vlade. Prav tako
               Državni svet, Zakonodajno-pravna služba, Zveza delavskih sindikatov Slovenije
               Solidarnost, združenje sveta delavcev slovenskih podjetij, Gospodarska zbornica
               Slovenije, Konfederacija sindikatov javnega sektorja, Konfederacija novih sindikatov
               Slovenije, Sindikat neodvisnosti, Konfederacija novih sindikatov Slovenije,
               Konfederacija sindikatov Slovenije PERGAM, Konfederacija sindikatov 90 Slovenije,
               Obrtno-podjetniška zbornica Slovenije, Združenje delodajalcev Slovenije, Zveza
               svobodnih sindikatov Slovenije, Združenje delodajalcev obrti in podjetnikov Slovenije
               ter Slovenska zveza sindikatov Alternativa.</p>
               <p>V gradivu, ki ste ga prejeli je predlog zakona, ki je bil objavljen na spletnih
               straneh Državnega zbora v Poročevalcu z dnem 10. 9. 2015, mnenje Vlade z dnem 25. 9.,
               mnenje Zakonodajno-pravne službe z dnem 13. 10., vloženi amandmaji, poziv Gospodarske
               zbornice Slovenije v zvezi z redefinicijo minimalne plače. Prav tako pa ste dobili
               pismo Zveze svobodnih sindikatov Slovenije v zvezi s tem.</p>
               <p>Odbor bo predlog zakona obravnaval na podlagi 126. člena Poslovnika.</p>
               <p>Na podlagi zahteve Poslanske skupine SMC je Državni zbor na 11. redni seji opravil
               tudi splošno razpravo o predlogu zakona in sprejel sklep, da je predlog Zakona o
               spremembah in dopolnitvah Zakona o minimalni plači primeren za nadaljnjo obravnavo.
               Ugotavljam tudi, da so bili v poslovniškem roku vloženi amandmaji koalicijskih
               poslanskih skupin za novi 1.a člen ter k 2. členu ter amandma Združene levice k 1.
               členu.</p>
               <p>Pričenjam drugo obravnavo predloga zakona o katerem bomo opravili razpravo in
               glasovanje o posameznih členih predloga zakona. Uvodoma sprašujem ali želi
               predlagatelj predloga zakona podati dopolnilno obrazložitev k členom predloženega
               zakona? Gospa Pojetova? Gospod Počivalšek, želite dodatno obrazložitev k zakonu ali
               ne? Izvolite, prosim.</p>
            </sp>
            <sp xml:id="SDT7-OZDDSZII-redna-18-2015-10-28.sp2">

               <speaker>MAG. ANDREJA POJE:</speaker>

               <p>Najlepša hvala za besedo. Spoštovani predsednik odbora, spoštovane poslanke,
               poslanci, spoštovani predstavniki Vlade.</p>
               <p>Veliko veselje mi je, da vam lahko predstavim predlog Zakona o spremembah in
               dopolnitvah Zakona o minimalni plači ki je bil pripravljen v sodelovanju sedmih
               sindikalnih central in vložen s podporo 11 tisoč 206 overjenih podpisov volivk in
               volivcev, ki smo jih zbrali v le nekaj dneh.</p>
               <p>S predlogom sprememb zakon se spreminja 2. člen Zakona o minimalni plači, ki
               opredeljuje pravico do minimalne plače in njeno definicijo. V 2. členu se dodaja novi
               tretji odstavek, ki spreminja definicijo minimalne plače in jasno določi, da se v
               minimalno plačo ne vštevajo: dodatek za nočno delo, dodatek za delo v nedeljo in
               dodatek za delo na praznike in dela proste dneve op zakonu.</p>
               <p>Poglavitni namen predlagane spremembe je uveljavitev načela, da mora biti tudi
               delavcem, prejemnikom minimalne plače priznan in izplačan dodatek za nočno delo,
               dodatek za delo v nedeljo in dodatek za delo na praznike, ki naj se poleg nadurnega
               dela doda na bruto minimalno plačo.</p>
               <p>Cilj predlagane spremembe je, da se po dvajsetih letih odpravi neenaka obravnav
               delavcev, prejemnikov minimalne plače, ki opravljajo svoje delo v neugodnem delovnem
               času, torej ponoči, v nedelja in proste dneve po zakonu in sedaj prejmejo enako
               plačilo kot delavci, ki dela v teh pogojih ne opravljajo in so bili ta čas doma.
               Sedaj vsi, ne glede na to, v kakšnih pogojih dela delajo prejmejo enako plačilo in
               sicer 790,73 evra bruto.</p>
               <p>Poudariti je potrebno, da so zaposleni, prejemniki minimalne plače kar dvakrat
               neenako obravnavni. <stage type="mag"/> <stage>(nadaljevanje)</stage>
               Enkrat znotraj skupine prejemnikov minimalne plače saj ne glede na pogoje dela
               zaslužijo vsi enako, kot tudi v primerjavi s svojimi kolegi znotraj istega podjetja,
               ko nekaterim dodatek za neugoden delovni čas pripada tem na minimalni plači pa
               ne.</p>
               <p>V predlogu sprememb zakona smo sledili dosedanji definiciji minimalne plače iz katere
               je že izvzet dodatke za nadurno delo in ga dopolnili z ostalimi tremi dodatki, ki
               pripadajo delavcem za delo v posebnih pogojih dela, ki izhajajo iz razporeditve
               delovnega časa v skladu s 128. členom Zakona delovnih razmerjih.</p>
               <p>Z uveljavitvijo te spremembe se bo Slovenija vsaj delno približala ureditvi v ostalih
               državah Evropske unije in tudi odločitvam Evropskega sodišča, ki je v preteklosti že
               večkrat opredelilo, da mora biti minimalna plača plačilo za redno delo, dodatki pa
               morajo biti izvzeti iz minimalne plače in dodani na minimalno plačo.</p>
               <p>Neka skupna definicija znotraj Evropske unije sicer ne ostaja večinoma pa predstavlja
               minimalna plača plačilo za redno delo, dodatki pa so dodani na to minimalno plačo.
               Vse države z izjemo Hrvaške dodatke za delo v neugodnem delovnem času kot tudi
               dodatke za posebej neugodno fizično zahtevno, emocionalno, stresno ali nevarno delo
               ne vključujejo v minimalno plačo. Tako moramo biti pozorni na to, ko primerjamo
               višine minimalnih plač me državami in moramo si zapomniti, da si v slovenskem primeru
               v teh 790,73 evra bruto na mesec oziroma v 4,5 evrov bruto na uro vključeni vsi
               dodatki, medtem ko v nemških 8,5 evrov bruto na uro ti dodatki niso vključeni.</p>
               <p>In zahteve naših članov, ki se počutijo prikrajšane in ogoljufane in njihovi pritiski
               na izločitev dodatkov so bili na sindikalne centrale izredno veliki. Naši člani so
               zahtevali da se iz minimalne plače izločijo vsi dodatki, vključno z dodatkom za
               minulo delo. Ker se zavedamo, da bi takšna izločitev lahko resno ogrozila delovna
               mesta smo sklenili, da najprej naredimo empirično analizo in na osnovi tega
               pripravimo predlog sprememb Zakona o minimalni plači.</p>
               <p>Naša analiza je zajela reprezentativni vzorec, ki je imel nad 95 tisoč zaposlenih v
               gospodarskih družbah. Podjetja so nam posredovala podatke, podatke za javni sektor pa
               smo pridobili s pomočjo Ministrstva za javno upravo.</p>
               <p>Kot veste, kot je bilo že večkrat izpostavljeno je analiza pokazala, da je tistih ,ki
               so prejeli minimalno plačo in imeli vključen dodatek za nočno delo le 1,1 %, tistih
               ki so imeli pa vključen dodatek za nedeljsko delo pa 1,3 % zaposlenih. in naj
               poudarim, da je povprečno zaradi tega, ker so tako nizke osnove od katerih se
               obračunavajo ti dodati, dodatek za uro nočnega dela znašal le 1,58 evra bruto. In
               seveda govorimo o povprečju zato, ker kolektivne pogodbe dejavnosti različno
               definirajo višino dodatkov.</p>
               <p>In tudi za javni sektor velja podobno, izvzem dodatkov bi po podatkih Ministrstva za
               javno upravo za mesec januar občutil 1.786 zaposlenih v javnem sektorju in od teh jih
               je le 208 prejelo minimalno plačo z vključenim dodatkom za nočno delo, 405 minimalno
               plačo z vključenim dodatkom za praznično delo in 1.173 minimalno plačo z vključenim
               dodatkom za nedeljsko delo.</p>
               <p>Zato velikih učinkov in posledic ne za javne finance ne za poslovanje podjetij ne bo.
               Ne glede na izjave posameznih delodajalskih združenj je treba poudariti in
               izpostaviti to, da so nekateri socialni partnerji že skušali v kolektivnih pogodbah
               dejavnosti odpraviti to neenako obravnavo zaposlenih, definirali so možen izvzem
               dodatkov iz minimalne plače, na primer dodatek nočno delo, dodatek za delo v nedeljo
               ali delovno uspešnost, saj so prepoznali kako pomembno je zadovoljstvo njihovih
               zaposlenih na spodnjem delu plačne lestvice.</p>
               <p>Nekateri družbeno odgovorni delodajalci so tudi na podjetniški ravni določene dodatke
               iz minimalnih plač že izvzeli, opozoriti pa velja, da predlagani spremembi najbolj
               nasprotujejo tistih delodajalci, ki nimajo sklenjenih kolektivnih pogodb, ki ne
               želijo pristopiti k socialnemu dogovarjanju ker na ta način lahko zlorabljajo
               nedelujoč pravni sistem. Težava se torej pojavlja tam, kjer ni bipartitnega
               dogovarjanja in kjer socialni dialog ni mogoč.</p>
               <p>V preteklosti smo se s sindikati na pogajanjih povezanih z minimalno <stage type="mag"/> <stage>(nadaljevanje)</stage> plačo večkrat prizadevali
               za spremembo definicije minimalne plače pred kratkim na pogajanjih s socialnimi za
               socialni sporazum. Na teh pogajanjih smo z namenom odprave dolgoletne krivice s
               katerimi se soočajo zaposleni, prejemniki minimalne plače predlagali, da bi skupaj z
               delodajalci in vlado torej tripartitno določili kateri dodatki in na kakšen način naj
               bi se izvzeli postopoma iz minimalne plače. Žal za to ni bilo posluha ne
               pripravljenosti. In, ker dogovor ni bil mogoče in ker gre za kršenje temeljne pravice
               do enake obravnave zaposlenih, ki delajo pod enakimi pogoji, druge možnosti kot da
               vložimo zakon s pomočjo podpore volivcev in volivk sedem sindikalnih central sploh ni
               imelo.</p>
               <p>Zaključiti želim z mislijo da danes govorimo o plačilu za opravljeno delo, o
               definiciji zakonsko določenega minimuma. S to spremembo zakona odpravljamo krivice za
               najranljivejše zaposlene na slovenskem trgu dela, torej za tiste, ki delajo cel
               mesec, torej v povprečju 174 ur ali več, ki delajo v neugodnem delovnem času, v
               težkih pogojih dela, velikokrat takrat, ko smo ostali doma pri svojih družinah, za
               svoje delo pa zaslužijo tako malo, da morajo pomoč iskati še na Rdečem križu in
               Karitasu.</p>
               <p>Najlepša hvala za vašo pozornost.</p>
            </sp>
            <sp xml:id="SDT7-OZDDSZII-redna-18-2015-10-28.sp3">

               <speaker>PREDSEDNIK UROŠ PRIKL:</speaker>

               <p>Hvala lepa, gospa Pojetova.</p>
               <p>Preden dam besedo Zakonodajno-pravni službi vas želim obsvetiti še, da namesto Jane
               Jenko s pooblastilom sodeluje na odboru gospod Franc Jurša.</p>
               <p>V nadaljevanju pa Zakonodajno-pravna služba, gospa Miroslava Palhartinger.
               Izvolite.</p>
            </sp>
            <sp xml:id="SDT7-OZDDSZII-redna-18-2015-10-28.sp4">

               <speaker>MIROSLAVA PALHARTINGER:</speaker>

               <p>Dober dan vsem in hvala za besedo.</p>
               <p>V svojem pisnem mnenju smo se osredotočili na 2. člen predloga zakona in sicer gre za
               pripombo, ki smo jo podali z vidika zakonodajne tehnike. Priporočili smo namreč, da
               bi se del določbe, ki ureja zamik uporabe tega spremenjenega zakona izločili iz 2.
               člena in pa ta namen bi se oblikovala posebna prehodna določba, ki bi to vsebino tudi
               posebej uredila.</p>
               <p>Na podlagi te naše pripombe je bil oblikovan amandma, ki so ga vložile tri poslanske
               skupine. Ta amandma na ustrezen način sledi naši pripombi, v bistvu tudi besedilo te
               določbe ustrezneje kot smo to nakazali v svojem mnenju odraža temeljni namen
               predlagatelja zakona in sicer, kdaj naj bi se začela obračunavati minimalna plača,
               skladno s tem zakonom.</p>
               <p>Torej naša pripomba je v celoti in ustrezno upoštevana. V mnenju pa smo napovedali
               tudi nekatere spremembe in korekture, ki jih lahko opravimo pri pripravi zakonskega
               besedila za objavo v Uradnem listu.</p>
               <p>To je vse, hvala lepa.</p>
            </sp>
            <sp xml:id="SDT7-OZDDSZII-redna-18-2015-10-28.sp5">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>V nadaljevanju želi besedo predstavnica Vlade? Izvolite.</p>
            </sp>
            <sp xml:id="SDT7-OZDDSZII-redna-18-2015-10-28.sp6">

               <speaker>MARTINA VUK:</speaker>

               <p>Hvala lepa, gospod predsednika, spoštovane poslanke in poslanci, ostali gostje.</p>
               <p>Mnenje Vlade ste prejeli, je tudi del gradiva za ta odbor vendar mi vseeno dovolite,
               da ga na kratko predstavim oziroma izpostavim nekatere zadeve, ki se nam zdijo
               pomembne. Kot prvo je to, da predlagana sprememba Zakona o minimalni plači spreminja
               definicijo minimalne plače. Torej ne dviguje minimalne plače, ne spreminja višine,
               spreminja definicijo in razprava o definiciji minimalne plače ni nova, ni od včeraj.
               Že leta 2010, ko je bil sprejet Zakon o minimalni plači in ko je bil usklajevan med
               socialnimi partnerji je bil izpostavljen ta problem definicije minimalne plače, kaj
               se torej všteva v samo minimalne plačo, kaj se upošteva in ali nekdo, ki dela ob
               drugačnih pogojih, ki dela v nedeljo na dela prost dan ali ponoči si zasluži, da se
               mu ti dodatki obračunavajo posebej, torej zunaj minimalno določenega zneska
               plače.</p>
               <p>Takrat je vlada zastopala stališče da bi ta definicija minimalne plače morala biti
               takšna, da ne bi vključevala dodatkov žal pa v luči takrat že nastopljene gospodarske
               krize ob takrat kar precejšnjem dvigu zneska minimalne plače ta dogovor ni bil možen,
               zato je bila usklajena samo nova višina minimalne plače. <stage type="mag"/> <stage>(nadaljevanje)</stage> Tudi v pogajanjih o socialnem sporazumu, ki je
               bil uspešno podpisan v letošnjem letu se je problematika minimalne plače in njene
               definicije izpostavljala tudi tukaj na žalost ni bilo doseženo soglasje zato socialni
               sporazum o minimalni plači posebej ne govori in je ne izpostavlja. Je pa vlada tudi,
               ko je sprejemala to svoje stališče glede predloga zakona izhajala iz primerjalnih
               ureditev drugje v Evropski uniji. Prej smo že slišali razen Hrvaške druge države
               članice dodatkov, treh dodatkov za manj ugoden delovni čas, za delo ob nedeljah in
               praznikih ne vštevajo v sam znesek minimalne plače.</p>
               <p>Velikokrat je bil izpostavljen socialni dialog, mi kot zdaj tukaj govorim kot naše
               ministrstvo pa tudi vlada kot eden izmed treh partnerjev pri socialnem sporazumu in o
               socialnem dialogu čutimo to odgovornost ali pa potrebo, da bi se o pomembnih
               vprašanjih dogovarjali in tudi dogovorili vsi trije socialni partnerji vendar pa smo
               zdaj v luči vložitve tega predloga zakona po tem, ko je takoj, ko smo bili seznanjeni
               s tem predlogom zakona so bili sklicani vsi trije socialni partnerji je vlada potem
               ocenila, da bo ta predlog zakona podprla, ker vendarle gre za pravičnejšo ureditev.
               Tukaj gre za to, da tudi tisti z minimalno plačo, ko delajo ponoči, ko delajo v
               nedeljo, ko delajo v nedeljo, ko delajo na praznik ali dela prost dan dobijo plačan
               dodatek kot tudi vsi ostali njihovi kolegi, ki imajo višjo plačo od minimalne.</p>
               <p>Samo še to mogoče za konec, se pa strinjamo in tudi večkrat je bilo že poudarjeno, da
               je pa za neko sistemsko ureditev, celovito ureditev plačne politike na splošno manjše
               obremenitve dohodkov iz dela potrebna davčna reforma in na tem tudi že delamo.</p>
            </sp>
            <sp xml:id="SDT7-OZDDSZII-redna-18-2015-10-28.sp7">

               <speaker>PREDSEDNIK UROŠ PRIKL:</speaker>

               <p>Hvala lepa, gospa Vukova.</p>
               <p>Predlagam, da obravnavo opravimo na način, da razpravljamo po vrsti o vsakem členu in
               glasujemo o vloženih amandmajih. Po glasovanju o amandmajih pa na koncu seveda
               glasujemo še o vseh členih skupaj. Če temu ne nasprotujete prihajam na razpravo k 1.
               členu in tudi seveda vloženemu amandmaju Poslanske skupine Združene levice.</p>
               <p>In vas vabim seveda vse poslanke in poslance in tud goste, vabljene, k razpravi.
               Izvolite, želi kdo razpravljati? Ja, gospod Lukić… Vas pa vsakega, ki bo razpravljal
               prosim, ker vseh po imenu ne poznam, zaradi magnetograma, da se predstavi z imenom in
               priimkom ter organizacijo, katero predstavlja. Hvala lepa.</p>
               <p>Izvolite.</p>
            </sp>
            <sp xml:id="SDT7-OZDDSZII-redna-18-2015-10-28.sp8">

               <speaker>MILAN LUKIĆ:</speaker>

               <p>Hvala za besedo, gospod predsednik. Sem Milan Lukič, predsednik Združenja
               delodajalcev Slovenije. Lep pozdrav vsem poslankam in poslancem, članom Vlade, vsem
               prisotnim.</p>
               <p>Zahvaljujem se za priložnost, da lahko v imenu Združenja delodajalcev predstavim tudi
               naše stališče, stališče delodajalcev, ki je v mnogočem povsem drugačno kot je
               stališče predlagatelja zakona.</p>
               <p>Sindikati so z všečno retoriko vlado prepričali naj podpore predlog sprememb Zakona o
               minimalni plači, ki so ga preko zbiranja podpisov vložile v parlamentarno proceduro
               brez predhodnega dialoga s socialnimi partnerji. Kaže, da jim je uspelo prepričati
               tudi vse parlamentarne stranke saj so se te že v bistvu vnaprej opredelile, da bodo
               ta zakon podprli, nekateri so celo izjavljali, da je nujno potrebno popraviti
               sramotne določbe iz zakona iz leta 2010.</p>
               <p>Podpisi so bili med ljudmi zbrani na način, da odgovorijo na vprašanje: Ali želite
               višjo plačo? Kdo le pri tako zastavljenem vprašanju ne bi bil za to. Ob tem pa nihče
               ne razloži vseh posledic tega na videz všečnega dejanja, ki pa bo imelo vse prej kot
               všečne posledice tako na zaposlene kot tudi delodajalce. <stage type="mag"/><stage>(nadaljevanje)</stage> Naj kar naprej povem, da ne drži dejstvo ali pa
               izjave, da delodajalci nasprotujemo temu, da se do sedaj veljavni zakon spremeni, saj
               tudi sami vemo, da v njem zapisane določbe niso najbolj korektne in tudi nepravične
               temu ne oporekamo. Nasprotujemo pa vloženemu predlogu zakona tako iz vsebinskih kakor
               tudi proceduralnih razlogov. Predvsem pa ne vemo zakaj bi naj sprejeli točno takšen
               zakon kot so ga spisali sindikati, ki ob tem odkrito povedo, da so v njega zapisali
               bistveno več kot so zahtevali ob sprejemanju socialnega sporazuma. Ali smo prišli
               tako daleč, da nam bodo sindikati pisali zakone. Morda imajo mnogi prav, ki govorijo,
               da državo ne vodijo Vlade katerekoli že pač pa sindikati. Rad bi spomnil, da smo bili
               delodajalci odločno proti tudi sedaj veljavnemu zakonu, ki ga je Državni zbor sprejel
               januarja 2010. Nasprotovali smo mu v prvi vrsti zaradi eno urnega dviga minimalne
               plače, višine 23 % saj smo ocenili, da bo tako drastičen dvig minimalne plače imel
               močne posledice pri mnogih gospodarskih subjektih. Izkazalo je, da smo imeli še kako
               prav. Mnoga podjetja bremen niso zmogla, saj smo se takrat in še nekaj let kasneje
               nahajali v zelo hudi gospodarski krizi, ki je zajela celotno Evropo in tudi presežni
               del sveta. Pri nas je bilo izgubljeno veliko delavnih mest. V mnogih podjetjih je
               prišlo do popolne uravnilovke, ki marsikje traja še danes. Mnogo podjetij je tudi
               propadlo, morda tudi zaradi tega česa seveda ne trdim, ker imam premalo dokazov.
               Sindikati vzhičeni nad enormnim dvigom minimalne plače takrat najbrž še pomislili
               niso, da so v njem sramotne krivične določbe tako kot to trdijo sedaj slabih 6 let
               kasneje. Naj spomnim, da so načelu sindikalnih organizacij bili takrat skoraj vsi ti,
               ki se sedaj podpisujejo pod novi predlog zakona. Ne takrat, ne takrat so slavili
               veliko zmago, nezavedajoč se dejstva, da bodo najbrž zaradi tega utrpeli zmanjšanje
               števila svojega članstva, posledično no pač ob izgubi več kot 65.000 delovnih mest se
               je najbrž izgubil tudi kakšen član iz sindikalnih organizacij. Na vsebino veljavnega
               zakona nismo delodajalci imeli nikakršnega vpliva zato se tudi ne čutimo kakorkoli
               odgovorni za njegove domnevne nepravilnosti in njegove posledice.</p>
               <p>Povedal pa sem, da smo delodajalci zakonu nasprotovali pa za razliko s sedanjim
               predlogom zakona smo se o njemu imeli možnost pogajati. Tako kot to nalaga konvencija
               131 mednarodne organizacije dela. Pri sedanjem predlogu zakona nam je bila ta možnost
               odvzeta. Očita se nam, da smo v okviru razprav v socialnem sporazum odklonili
               kakršnekoli pogovore o minimalni plači. Odklonili to seveda ni res, odklonili smo, da
               bi v socialni sporazum vgradili predloge, ki so jih dali sindikati. To je bilo povsem
               logično saj pogajalci delodajalcem niso imeli mandata, da sprejmejo kakršnekoli
               popravke minimalne plače v sami socialni sporazum brez po prejšnji obravnavi v skladu
               z veljavno proceduro pri vsakem izmed njih posebej.<stage type="mag"/><stage>(nadaljevanje)</stage> Naj spomnim, da je Gospodarska zbornica Slovenije
               pogajanje o socialnem sporazumu zapustila že na samem začetku kar so hoteli storiti
               tudi nekateri drugi delodajalci. Ali smo jih s strani združena delodajalci Slovenije
               z veliko muko prepričali naj ostanejo na pogajanjih. V času pogajanj smo morali našim
               članom, ki so v večini primerov isti kot v Gospodarski zbornici Slovenije še kako
               pojasnjevati zakaj pogajanj nismo zapustili. Nekateri pomembni člani so grozili z
               izstopom, ali si lahko kdorkoli predstavlja, da bi lahko kaj takega sprejeli v
               takratni situaciji. Brez naše aktivne vloge socialnega sporazuma ne bi bilo, to si
               upamo, smelo trditi, ker imamo zato več kot dovolj dokazov. Ta Vlada zelo dobro ve
               kaj ta socialni sporazum pomeni. Zdaj finančni minister je bil tisti, ki je na
               ekonomsko socialnem svetu naštel vrsto pozitivnih efektov, ki smo jih bili in smo še
               deležni zaradi sprejetja socialnega sporazuma. Vsi po vrsti tudi mi v gospodarstvu.
               Če me kdo danes vpraša, če mi je žal, da smo omogočili sprejel socialnega sporazuma
               je odgovor absolutno ne. Socialni sporazum kakršnikoli je, je vsem nam prinesel
               veliko dobrega sem pa seveda globoko razočaran. Na ne toliko nad ravnanjem sindikatov
               katerim očitamo porabo nekorektnega postopka absolutno pa obsojam ravnanje Vlade, ki
               je zakon podprla kljub opozorilom vseh delodajalcev zakaj se z zakonom ne strinjajo.
               Socialni sporazum je sam po sebi kompromisni dokument v katerega se zapiše tisto o
               čemer se vsi deležniki uspejo dogovoriti. Sindikati nam povsem neopravičeno očitajo,
               da smo odklonili, da bi v sporazum gradili njihove predloge, ki so po vrhu bili mnogo
               milejši od teh o katerih se danes pogovarjamo. Pa si lahko kdo predstavlja, da bi
               sindikati pristali, da socialni sporazum gradimo določbe o ukinitvi dodatka za
               malico, povračilu stroškov za prevozno delo in izdela. Odpravo plačanega odmora in še
               kaj. Gotovo ne. Naštel sem teme o katerih se sindikati zaradi reakcije svojega
               članstva tudi sicer ne želijo pogovarjati, ne zgolj v okviru socialnega sporazuma,
               ker je to žgečkljiva tema pa mi s strani delodajalcev to temo vedno odpiramo. Vsakič
               pa se zavedamo, da je to misija nemogoča. Ampak odpiramo jo in jo bomo odpirali, ker
               je to tema, ki je nenazadnje pri nas urejena bistveno drugače kot je urejena v mnogih
               državah s katerimi se primerjamo in s katerimi vlečemo paralele.</p>
               <p>Smo si pa v SDS močno prizadevali, da to počnemo tudi danes, da se torej poskušamo
               dogovarjati. Zato smo že, ko je pobuda s strani sindikalnih central v februarju
               prišla opozorili, da takšno ravnanje sindikatov in Vlade negira socialni dialog,
               implatantno krši sklenjeni socialni sporazum in podpisano konvencijo 131 mednarodna
               organizacija dela o minimalni plači. Združenje delodajalcev se je ves čas zavzemalo
               za obravnavo minimalne plače za pogajalsko mizo. Ta dejstva smo javno izrazili tudi
               na okrogli mizi združenja delodajalcev minimalni plači že marca 2015. Kasneje pa še
               na mednarodni konferenci organizacij Zveze svobodnih sindikatov Slovenije v juniju.
               Na obeh dogodkih je bila prisotna ministrica za delo, ki se do problematike in našega
               vztrajanja po socialnem dialogu ni želela opredeljevati. <stage type="mag"/><stage>(nadaljevanje)</stage> To sta zdaj dva izmed mnogih pozivov tako
               sindikatom kot ministrici, ki trdijo, da se delodajalci nismo želeli pogovarjati o
               minimalni plači. Kako kršimo mednarodno konvencijo ILO številka 131. S takšnim
               ravnanjem tako sindikati kakor tudi Vlada kršijo to podpisano konvencijo, ki jasno
               opredeljuje vlogo socialnih partnerjev ne le sindikatov, tudi delodajalcev v procesu
               določanja, spreminjanja in usklajevanja minimalne plače. Predlagatelji v točki 4.1.
               obrazložitve se tudi sklicujejo na omenjeno konvencijo in zgolj v tistem delu, ki
               govori o dolžnostih držav, da država dolžna delavce zagotoviti možnost, da si z delom
               zagotovi dostojno življenje. Zavestno pa iz besedila izpustijo, da konvencija govori
               tudi o tem, da je pri tem potrebno predhodno usklajevanje med socialnimi partnerji,
               še več. V skladu s konvencijo se minimalna plača določa, sprejema in usklajuje po
               opravljenem predhodnem posvetovanju z reprezentativnimi socialnimi partnerji. Glede
               na način vložitve predloga za sprejem Zakona o spremembah Zakona o minimalni plači je
               bila reprezentativni predstavnikom delodajalcev prvič v zgodovini obstoja samostojne
               države odvzeta možnost posvetovanja, usklajevanja in pogajanja o osnutku predpisa s
               področja dela oziroma socialne varnosti. <stage>/ nerazumljivo/</stage> delodajalcev in ostale
               delodajalske organizacije ter zbornice se izredne seje ekonomsko socialnega sveta, ki
               naj bi bila 21. septembra in je bila sklicana na predlog Vlade in poziv Ministrstva
               za delo nismo udeležile. Obravnava sindikalnega predloga Zakona o minimalni plači na
               ekonomskem socialnem svetu, ko je leta enostransko že bil vložen v parlamentarno
               proceduro v Državnem zboru in je že imel javno deklarirano podporo koalicije kakor
               tudi Vlade je bila za gospodarstvo ne sprejemljiva, še več ocenili smo, da je šlo za
               cenen trik, da bi se s svojo pristojnostjo dali legitimnost temu za naše pojem ne
               črnemu početju. Tudi mednarodna organizacija dela jasno poudarja, da obravnava
               minimalne plače ne sme biti zgolj formalizem s katerim bi Vlada želela navidezno
               zadostiti kriterijem konvencij, ki jih je podpisala. Toliko o tej konvenciji, ki jo
               spoštuje vse njene podpisnice v Evropi. S takšnim načinom sprejemajo nove definicije
               minimalne plače, bo Slovenija edina v EU, ki negira socialni dialog in partnerje,
               delodajalcem definirajo minimalne plače. Res pa je, da se s takšnim načinom
               pridružujemo elitni skupini Bolivije, Armenije in Venezuele, ki so že leta pod
               opozorili in nadzorom mednarodne organizacije dela ravno zaradi ta istega kršenja
               konvencije.</p>
               <p>Kako Vlada in sindikati kršijo sklenjeni socialni sporazum, navedel bom tri primere,
               ki so v socialnem sporazumu zapisani. O temeljnih vprašanjih s področja delovno
               pravne zakonodaje zdravstva in pokojninskega zavarovanja ter plačnega sistema v
               javnem sektorju bo potrebno soglasje socialnih partnerjev. Drugič, kolektivne pogodbe
               javnosti predstavlja temelj za določanje višine in načina obračuna plač v zasebnem
               sektorju. In tretjič, raven pravne varnosti zaupanje ljudi v pravni sistem in v delo
               državnih ter sodnih organov je odvisna tudi od uresničevanja pravic v praksi,
               trajanje upravnih in sodnih postopkov, dostopnosti do pravnih sredstev ter do, ter od
               predvidljivosti in stabilnosti pravnih norm. Lahko bi v nadaljevanju pa bom skrajšal,
               našteval obilico vsebinskih razlogov, ki,<stage type="mag"/> <stage>(nadaljevanje)</stage> če vas bodo zanimali, govorijo v prid temu kako malo
               iz tega kolača povišanega na račun tega, da se prispevki izvzamejo iz minimalne plače
               dobi delavec. Resnici na ljubo bo delavec, številni izračuni kažejo na to, dobil
               zelo, zelo malo, dostikrat bo celo prikrajšan, ker bo prešel prag, ko je deležen
               olajšav, ko je deležen raznih socialnih dodatkov, ko je delež otroškega dodatka in
               podobne stvari, tega je tukaj zapisanega ampak domnevam, da mi ne bo dopuščalo, da bi
               še vsaj petnajst minut bral ta tekst, ker ga je res veliko…</p>
            </sp>
            <sp xml:id="SDT7-OZDDSZII-redna-18-2015-10-28.sp9">

               <speaker>PREDSEDNIK UROŠ PRIKL:</speaker>

               <p>Poglejte, gospod Lukić, ne zato da bi vas jaz želel ali pa hotel tukaj omejevati,
               seveda če vi ocenjujete, da je to potrebno, da to sodi k tej točki seveda lahko mirne
               duše nadaljujete, verjamem da znate skrajšati teh petnajst minut tudi za kakšno
               minuto manj, ampak jaz se opravičujem, nekako si ne morem kaj da nebi to omenil, to
               bi lahko povedali tudi na pogajanjih socialnih partnerjev kjer ste se enostransko
               odločili, da ne sodelujete več. Če pa ocenjujete, da je v vaši razpravi potrebno še v
               temu momentu dodati, seveda izvolite pa nadaljujete…</p>
            </sp>
            <sp xml:id="SDT7-OZDDSZII-redna-18-2015-10-28.sp10">

               <speaker>MILAN LUKIĆ:</speaker>

               <p>Jaz vam ves čas poskušam povedati zakaj to tam ni bilo mogoče. In utemeljujem s
               podrobno obrazložitvijo. V okviru socialnega sporazuma se ne sprejemajo povsem
               konkretne norme. Zahteva je bila, da se v zvezi z minimalno plačo vgradi to in to,
               kaj se torej iz minimalne plače mora izvzeti in tako dalje. In mi teh konkretnih
               določb v okviru socialnega sporazuma v tistem času preprosto nismo mogli sprejeti.
               zato smo se skupaj dogovorili, da se minimalna plača iz socialnega sporazuma izvzame,
               da ne bi zaradi minimalne plače upadel socialni sporazum. To se je zgodilo praktično
               v zadnjih urah pogajanja o socialnem sporazumu, ko sva tud iz ministrico za delo še
               bila na zvezi in sva se skupaj dogovorila, izvzamemo to tematiko iz socialnega
               sporazuma, da lahko rešimo socialni sporazum. pri čemer si pa niti slučajno nismo
               nadejali temu, da bo sindikalna stran prišla z vložitvijo konkretnega predloga
               zakona. Zakaj konkreten predlog zakona v parlamentarno proceduro zakaj ne po
               običajnem postopku, ko se vloži osnutek o katerem se vsi skupaj dogovarjamo,
               usklajujemo in iščemo rešitve na koncu pa jih tudi ne najdemo, tako kot jih leta 2010
               nismo našli in se je zakon sprejel ampak takrat seveda delodajalci ne bi bili v
               situaciji da komurkoli kar koli očitajo.</p>
               <p>Imeli ste zakon pred seboj, imeli ste tekst, niste se strinjali seveda na koncu vlada
               da zadevo v parlament, parlament sprejme ali pa ne sprejme. Skratka 2010 se je to
               vseeno dogajalo, mi smo bili udeleženi v pogajanjih imeli smo možnost vplivati, nismo
               dosegli tistega kar smo hoteli ampak zakon je kljub vsemu bil sprejet, takšen, ki ga
               mi nismo hoteli. Ampak, očitka, da nismo bili povabljeni k pogajanjem seveda za leto
               2010, za zakon iz leta 2010 ne moremo dajati. Za ta zakon pa seveda imamo vso
               argumentacijo, da to trdimo.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-18-2015-10-28.sp11">

               <speaker>PREDSEDNIK UROŠ PRIKL:</speaker>

               <p>Hvala lepa za vašo razpravo.</p>
               <p>Naslednji se je prijavil k razpravi kolega Kordiš, pripravi naj se kolega
               Tabaković.</p>
            </sp>
            <sp xml:id="SDT7-OZDDSZII-redna-18-2015-10-28.sp12">

               <speaker>MIHA KORDIŠ (PS ZL):</speaker>

               <p>Najlepša hvala.</p>
               <p>V Združeni levici smo podprli to sindikalno iniciativo za spremembo definicije
               minimalne plače amapk mislimo, da ne gre dovolj daleč zato smo k 1. točki predlagali
               amandmaje. In sicer amandmaje za to, da se še drugi dodatki izvzamejo iz definicije
               minimalne plače. <stage type="mag"/> <stage>(nadaljevanje)</stage> V
               temu trenutku, v teh zadnjih popravkih so se vzeli dodatki, ki so vezani na neugodno
               razporeditev delovnega časa in tukaj so se tisti delavci, ki so na minimalni plači
               izenačili z ostalimi delavci, ker bodo od zdaj naprej dodatno plačani za delo v
               takšnih okoliščinah. Kar je pravilno in takšna poteza sledi načelu enakega plačila za
               enako delo. Ampak samo pri temu se ne moremo zaustaviti, se ne smemo zaustaviti, ker
               to ni dovolj. še vedno delavci z minimalno plačo niso dodatno plačani za delo v
               drugih neugodnih pogojih dela. Drugi delavci za takšno delo dobijo dodatek poleg
               osnovne plače pri delavcu z minimalno plačo pa tega dodatka ni zaradi tega, ker ta
               dodatek že pade v tisto osnovno definicijo minimalne plače.</p>
               <p>In dejstvo, da ti dodatki niso določeni v zakonu ampak s kolektivnimi pogodbami tega
               problema ne odpravlja ampak samo kaže na to, da moramo sistemsko k temu pristopiti in
               ga nasloviti z zakonodajo. In nikakršna stvar ni utemeljen razlog ne obstaja, da
               nekdo ki ima več kot minimalno plačo za takšno delo prejema dodatek, prejema dodatno
               plačilo, nekdo ki pa je na minimalni plači pa za enako delo, za enake pogoje tega
               dodatnega plačila ne prejema. In enako velja tudi za dodatek na delovno dobo, ker je
               staranje človeka, človeškega bitja, če hočete, objektivno dejstvo. In zato res
               predlagamo, da se še ti ostali dodatki izločijo iz definicije minimalne plače, čisto
               iz razloga neke elementarne pravičnosti, če neke makroekonomske razloge v temu
               trenutku damo na stran. Mislim, jasno je da nek takšen dvig minimalne plače ne samo
               prispeva k socialnemu položaju tistih najšibkejših zaposlenih ampak prispeva tudi k
               krepitvi notranjega povpraševanja, domačega povpraševanja.</p>
               <p>In, kar naše gospodarstvo v temu trenutku res potrebuje je to, da ustvari neke
               trdnejše temelje znotraj države za konzumacijo svojih produktov. Vemo, da slovensko
               gospodarstvo v temu trenutku bazira na izvozu, vemo pa tudi, da se pogoji v katerih
               slovenska podjetja lahko izvažajo slabšajo. Dve države od držav BRICKS-a sta v
               recesiji oziroma stan a robi recesije in edina stvar, ki bo našemu gospodarstvu v
               prihodnjih letih pomagala je to, da se opre na domače povpraševanje. In dvig
               minimalne plače je daleč najboljša vstopna točka za dvig tega domačega povpraševanja,
               ker je recimo minimalna plača v najslabšem primeru v temu trenutku nekje okoli 570
               evrov, hkrati je pa prag tveganja revščine bil v letu 2013 izračunan pri 593 evrih.
               To pomeni, da vsi ti prejemki, ki jih ljudje na minimalni plači dobijo nemudoma gredo
               v potrošnjo in zato krepijo našo gospodarsko kolesje.</p>
               <p>Pa se bom tukaj ustavil pri inicialni intervenciji pa bom kasneje še posegel v
               diskusijo. Hvala.</p>
            </sp>
            <sp xml:id="SDT7-OZDDSZII-redna-18-2015-10-28.sp13">

               <speaker>PREDSEDNIK UROŠ PRIKL:</speaker>

               <p>Hvala lepa, kolega Kordiš.</p>
               <p>Naslednji ima besedo kolega Tabaković, pripravi pa se gospod Počivalšek.</p>
            </sp>
            <sp xml:id="SDT7-OZDDSZII-redna-18-2015-10-28.sp14">

               <speaker>SAŠA TABAKOVIĆ (PS SMC):</speaker>

               <p>Hvala za besedo, gospod predsednik. Lep pozdrav tudi v mojem imenu.</p>
               <p>Kot veste smo o predlogu Zakona o spremembah in dopolnitvah Zakona o minimalni plači
               razpravljali že prejšnji mesec na plenarni seji, ravno na pobudo Poslanske skupine
               SMC. Naše stališče se od takrat ni spremenilo tako da mi sam predlog zakona seveda še
               vedno podpiramo. Definicija minimalne plače je, da je minimalna plača z zakonom
               določena najnižje možno plačilo za polni delovni čas, ki ga delavec prejme na svoj
               račun. Žal se je interpretacija tega zakonskega določila izrodila na način, da so
               nekateri delodajalci dodatke izplačevali poleg minimalne plače, nekateri pa so te
               dodatke vključevali v samo minimalno plačo in ta praksa izplačevanja je seveda
               nepravična. Nepravična je tako do delavcev, ki seveda prejemajo minimalne plačo in so
               za enako delo med seboj v neenakem položaju, kot je seveda nepravična tudi do
               delodajalcev, kjer ni bilo enotnega razumevanja kako naj se Zakon o minimalni plači v
               praksi izvajaj. To pomeni, da tudi delodajalci med seboj niso bili v enakopravnem
               položaju.</p>
               <p>Mi mislimo da predlog Zakona o spremembah in dopolnitvah Zakona o minimalni plači te
               nepravilnosti odpravlja zato ga, kot rečeno, podpiramo. Vložili smo skupaj s
               koalicijskimi partnerji, poslanci, seveda tudi amandmaje ki samo sledijo, kako bi
               temu rekel, tehničnim smernicam Zakonodajno-pravne službe. <stage type="mag"/> <stage>(nadaljevanje)</stage> Se pa seveda vsebinsko ne opredeljujejo
               do samega predloga zakona in jih bomo seveda tudi podprli.</p>
               <p>Kar se tiče pa amandmajev Združene levic pa je zadeva sledeča; predlagatelj seveda
               predlog Zakona o spremembah in dopolnitvah Zakona o minimalni plači kot cilj navaja
               zagotovitev ustreznejše zakonske ureditve minimalne plače, ki se dotika v resnici
               pravičnejšega plačila same razporeditve delovnega časa delavcev. in glede na to, da
               Združena levica že v amandmaju ugotavlja, da se dodatki za delo v neugodnih pogojih
               ki niso povezani z razporeditvijo delovnega časa opredeljeni že v kolektivnih
               pogodbah, zato tudi mi mislimo, da seveda sam amandma ne sledi načelom predloga
               zakona. Tako da, amandma Združene levice podprli ne bomo.</p>
               <p>Toliko zaenkrat, hvala.</p>
            </sp>
            <sp xml:id="SDT7-OZDDSZII-redna-18-2015-10-28.sp15">

               <speaker>PREDSEDNIK UROŠ PRIKL:</speaker>

               <p>Hvala lepa kolega Tabaković.</p>
               <p>Besedo ima Jakob Počivalšek, pripravi se gospod Franc Jurša.</p>
            </sp>
            <sp xml:id="SDT7-OZDDSZII-redna-18-2015-10-28.sp16">

               <speaker>JAKOB POČIVALŠEK:</speaker>

               <p>Najlepša hvala predsednik, spoštovani poslanci in poslanke.</p>
               <p>Dovolite mi, da vseeno bom poskušal biti čim bolj kratek, odgovorim na nekatere
               očitke, ki smo jih bili v razpravi s sindikati deležni in terjajo odgovore.</p>
               <p>Za začetek naj povem, da sam nisem eden tistih, kot je bilo rečeno, ki so isti sedeli
               leta 2010 pri spreminjanju Zakona o minimalni plači, ki so takrat podpisali tisti
               predlog. Iz marsičesa kar je bilo povedano se ne morem strinjati, tudi v zvezi s tem
               kar se je dogajalo leta 2010 ne, ker vem kaj se je tudi takrat dogajalo in kakšni so
               bili predlogi.</p>
               <p>Za začetek naj povem, da sindikati nismo prepričali Vlade z všečno retoriko, kot je
               bilo že povedano, ne samo leta 2010 tudi že pred tem, na primer leta 2008 je bil na
               mizi predlog spremembe Zakona o minimalni plači, ki je izključeval različne elemente
               plače iz definicije minimalne plače kar je seveda posledica dejstva, tako primerjalne
               ureditve v drugih državah Evropske unije kot tudi dejstvo, da gre za plačilo za
               opravljeno delo. In, če gre za plačilo za opravljeno delo je seveda tudi prav, da se
               pri tem upošteva zahtevnost dela del česar je tudi zagotovo delo v manj ugodnem
               delovnem času.</p>
               <p>Kar se tiče predhodnega dialoga moram reči, da iz razprave pravzaprav zasledim neko
               nekonsistentnost. Trditev je, da dialoga ni bilo pa vendarle priznanje, da v okviru
               pogajanj za socialni dialog ta pogovor o definiciji minimalne plače je bil. Več kot
               to, dialog o spremembi definicije minimalne plače v okviru pogajanj za socialni
               sporazum je bil zelo intenziven. pravzaprav je bila to ena od dveh ključnih točk na
               katerih so se pogajanja za socialni dialog lomila. Če te točke ne bi uspeli uskladiti
               in uskladili smo jo na način, kar je potrdil tudi gospod Lukić pred menoj je, da smo
               to vsebino izvzeli iz besedila socialnega sporazuma, pri čemer smo sindikati že tedaj
               izrecno povedali, da to ne pomeni, da se v temu času v zvezi z minimalno plačo ne bo
               dogajalo nič temveč, da bomo uporabili tiste možnosti, ki jih imamo na razpolago
               skladno z zakonodajo in ustavo da se sprememba definicije minimalne plače
               spremeni.</p>
               <p>Ne drži tudi to, da predlog zakona vsebuje več kot smo zahtevali v socialnem
               sporazumu. Naš predlog že v okviru socialnega sporazuma je bil, da se izvzamejo vsi
               trije dodatki, ki so predmete tega zakona res pa je, da smo tekom pogajanj za
               socialni sporazum skušali najti najmanjši skupni imenovalec, ki bi bil v okviru
               socialnega sporazuma še sprejemljiv za obe strani, kot kompromis kar socialni
               sporazum tudi je kar je bilo prej povedano. Žal tudi tega minimalnega skupnega
               imenovalca ni bilo moč najti.</p>
               <p>Združenje delodajalcev navaja da oni ne nasprotujejo spremembi zakona pa se pri tem
               sprašujem kakšna pa bi bila potem po njihovem ta sprememba zakona, ki bi jo oni
               podprli kajti resnično je bilo tekom pogajanj za socialni sporazum je bil z naše
               strani narejen zelo velik napor, da bi se ta vsebina uskladila, ne samo to, da se
               bomo v prihodnosti pogovarjali o temu vprašanju ampak, da se tudi dogovorimo na
               kakšen konkreten način bo to vprašanje zaprto. Pa kakšnih koli tudi nasprotnih
               predlogov, ki bi nakazovali na kakšno spremembo bi pa delodajalska stran pristala v
               teh pogajanjih nismo slišali.</p>
               <p>Ne drži tudi to, da so bili zbrani podpisi, zbrani na način: Ali želite višjo plačo,
               nikakor ne! Mi smo natančno <stage type="mag"/>
               <stage>(nadaljevanje)</stage> informirali tako naše članstvo kot tudi širšo javnost o tem kaj
               sprememba tega zakona pomeni. In pomeni odpravo dejansko krivice, ki tistim z
               najnižjimi plačami ne daje nagrado za delo, ki ga opravijo v najbolj nesocialnem
               delovnem času.</p>
               <p>Vprašanje uravnilovke je, o tem se strinjam, izjemno relevantno vprašanje v povezavi
               z Zakonom o minimalne plači. Že leta 2010 predlog Konfederacije sindikatov Slovenije
               PERGAM takrat je bil da se istočasno zgodijo tudi spremembe na davčnem področju, ki
               ne bi povzročile takšne uravnilovke, kot jo je spremembe Zakona o minimalni plači
               leta 2010 povzročila in tudi sedaj smo sindikati tudi javno večkrat poudarili, da je
               smotrno na področju obdavčitve tega segmenta, tudi glede dohodninske lestvice, da so
               potrebne spremembe in to stališče, ki je bilo tudi izpostavljeno prej s strani
               državne sekretarke, Ministrstva zadelo, to stališče zagovarjamo tudi v okviru delovne
               skupine, ki usmerja delo na področju davčne reforme, katere del je tudi
               prerazporeditev davčnih bremen. Tudi ta segment, kar se tiče drugačne obdavčitve
               dela.</p>
               <p>Kar se tiče kolektivnih pogodb kot temelja za določanje plač, kot enega tistih
               elementov, kjer naj bi tudi prišlo do kršenja socialnega sporazuma nikakor ne.
               Kolektivne pogodbe seveda po našem prepričanju morajo ostati in so temelj za
               določanje plač tako v gospodarstvu kot ne nazadnje v javnem sektorju. Kolektivne
               pogodbe določajo dodatke, višino dodatkov in v to ureditev ta zakon ne posega. Plače
               seveda ostanejo v domeni kolektivnih pogodb in tako je tudi prav.</p>
               <p>Ne nazadnje pa še odziv na očitek o tem, da tisti ki so naslovljeni s tem zakonom ,da
               bi prejeli manj, glede tega pa Moram reči, da gre za po moji oceni za prvovrstno
               demagogijo, ki jo moram reči, ne razumem. Ne razumem sporočila, da naj tisti, ki
               imajo nizke plače naj imajo še naprej nizke plače, zato da ne bodo plačevali več
               davkov in da bodo še naprej prejemniki socialnih transferov, na drugi strani pa
               poslušamo, da je potrebno javno porabo oklestiti in te iste javne transfere,
               predvidevam, znižati. Tako da, moram reči, da tega ne razumem. Mi vsekakor želimo, da
               so plače čim večje.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-18-2015-10-28.sp17">

               <speaker>PREDSEDNIK UROŠ PRIKL:</speaker>

               <p>Hvala lepa gospod Počivalšek.</p>
               <p>Naslednji ima besedo gospod Franc Jurša, pripravi se Matjaž Nemec. Izvoli.</p>
            </sp>
            <sp xml:id="SDT7-OZDDSZII-redna-18-2015-10-28.sp18">

               <speaker>FRANC JURŠA (PS DeSUS):</speaker>

               <p>Hvala za besedo, predsednik. Lep pozdrav tudi z moje strani vsem tisti, ki ste danes
               tukaj navzoči na tej seji odbora.</p>
               <p>No, jaz bom rekel, da v samem začetku, ko so sindikalisti prišli v našo poslansko
               skuino, Demokratično stranko upokojencev smo njihov predlog podprli. Namreč, gre iz
               preprostega razloga, tako smo takrat kot tudi zdaj razumeli da gre za odpravo za male
               ljudi velikih krivic. In v razpravi predstavnika delodajalcev, gospoda Lukića v enem
               trenutku nisem zasledil, da bi priznal v to, da tokrat pa res gre za odpravo krivic
               ne pa za dvig minimalne plače. Po moji logiki in presoji, da tisti, ki dobiva
               minimalno plačo in istočasno mora hoditi v službo v nedeljo, soboto, zvečer, ponoči,
               da dobi isto plačo kot tisti, ki dela od ponedeljka do petka ali pa pač neki drugi
               termin, kateremu je s strani delodajalcev in njega kot delojemalca tudi določen.</p>
               <p>Veste, v razpravi je bilo čutiti tudi to, da ste omenili, da je minimalna plača
               povzročila, tako sem vsaj razumel, povzročila gospodarsko krizo. Dragi moji, to pa
               res ni trditev katero bi se dalo kupiti. Minimalna plača je nekaj minimalnega za
               normalno človeško življenje in tega se moramo vsi zavedati. V tej družbi imamo pač
               različna dela, ena dela so vrednotena minimalno, druga so vrednotena nekaj višje in
               moramo dovoliti, da ljudje z malo plačo tudi dostojno živijo ne da jih porinemo
               dejansko na prag revščine. <stage type="mag"/><stage>(nadaljevanje)</stage> In še to, da nekdo dela tudi ponoči ob praznikih in da je
               na pragu revščine. To pa jaz le mislim, da ni pravilna porazdelitev v tej družbi in
               tisti kateri imamo socialni čut in zastopamo interese socialno šibkih verjetno v to
               nikakor ne bomo mogli pristati.</p>
               <p>Ob dani priložnosti dano nazaj, ko je šlo za privatizacijo naših podjetij, ko so
               nekateri z vsemi rokami lovili za bogastvom, smo razpravljali v lokalnem okolju o tem
               kako nekdo je rekel kako se mora delavcem odvzeti prevoz, plačana malica, malica in
               še nekatere zadeve. Tudi danes sem to s strani delodajalcev slišal in vam moram reči,
               da ste me vidno razočarali s to razpravo. Ja, se strinjam vse to lahko gre ven ampak
               to pomeni, da na drugi strani moramo delavcu zagotoviti dostojno plačo. Zavedam se,
               da tudi gospodarsko, gospodarstvo zelo težko in imate težave, ki pa jih moramo na nek
               primeren ustrezen način reševati. Ne pa na minimalni plači. Leta 1997 je takratna
               Vlada, če se ne motim Toneta Ropa zmanjšala prispevno stopnjo delodajalcem za skoraj
               polovico, za plačevanje v pokojninsko blagajno. Moram to povedati, ker sem
               predstavnik upokojencev na nek način. Zagovarjam upokojenca v tem Državnem zboru. Iz
               15, 3 %, če se ne motim smo zmanjšali prispevno stopnjo na 8 in nekaj z željo in
               interesom, da spodbujamo gospodarski razvoj. To je ostalo do dan, danes. Proračun
               države pa se spopada s tem, da mora zagotoviti milijardo 400 milijonov dodatnih
               sredstev za upokojence, če bi imeli ta denar za pokojninsko blagajno bi skoraj lahko
               sestavili začetek s koncem. Pa ne mislim, da bi v tem trenutku lahko si privoščili
               to, da gremo v to varianto, da to prispevno stopnjo dvignemo. Ampak delodajalci tudi
               včasih morate priznati, da je bilo narejeno, nek korak, ki gre v smeri izboljšanju
               stanja v gospodarstvu. In zelo lepo se bi mi zdelo, da vseeno na nek način
               delodajalci probate najti neko skupno točko in se sindikati tudi o teh zadev še
               nadalje pogovarjati in ne si iskati tukaj sovražnika, ker so pač predlagali neko
               odpravo. Še enkrat poudarjam veliko krivico, velike krivice.</p>
               <p>Pa še to moram povedati, da ne bo narobe razumljeno. Zakaj sem govoril o teh 15 pa
               toliko odstotkov pa zmanjšanje za delodajalce. Zaradi tega sem to povedal, predvsem
               zaradi tega, ker imam tudi ozadje se pravi v vseh evropskih državah je prispevek
               delodajalcev in delojemalcev enak. Pri nas pa to ni. Hvala.</p>
            </sp>
            <sp xml:id="SDT7-OZDDSZII-redna-18-2015-10-28.sp19">

               <speaker>PREDSEDNIK UROŠ PRIKL:</speaker>

               <p>Hvala Franc.</p>
               <p>Aja, replika, gospod Lukič, izvolite.</p>
            </sp>
            <sp xml:id="SDT7-OZDDSZII-redna-18-2015-10-28.sp20">

               <speaker>IGOR LUKIČ:</speaker>

               <p>Spoštovani, gospod Jurša mi je položil v usta česar jaz nisem rekel. In sicer sem
               prečital, naj kar naprej povem, da delodajalci ne nasprotujemo temu, da veljavni
               zakon popravimo saj je tudi nam jasno, da njegove določbe niso najbolj primerne.
               Mislim, da sem bil dovolj jasen. Niti z eno besedo nisem rekel, da je minimalna, da
               je dvig minimalne plače povzročil krizo. Rekel pa sem, da smo minimalno plačo
               dvignili v čas, drastično dvignili v času globoke gospodarske krize in, da je najbrž
               tudi to imelo za posledico izgubo toliko in toliko. Imam tekst tukaj lahko ga dobite.
               Tako, da drugič. Veliko nas je delodajalcev, ki imamo izjemno velik čut za svoje
               delavce. Jaz seveda tukaj ne zastopam vseh delodajalcev po vrsti ampak tisti, ki so
               naši člani. O čutu delodajalskem čutu pa sem si danes dal izpisati najnižjo plačo v
               našem podjetju, najnižjo plačo izplačano v našem podjetju <stage type="mag"/><stage>(nadaljevanje)</stage> za 176 ur rednega dela, brez kakršnikoli
               dodatkov, 1.045,44 bruto, 728,13 neto. Skratka, če se pogovarjamo o čutu pa odnosu do
               delavcev in stanju sem eden tistih, ki se še kako zaveda tega, da, če boš delavca
               dobro plačal ti bo tudi z dobrim vračal. Tukaj ni dileme. Niso vsi enaki. O tem se ne
               rabimo pogovarjati. Vendar pa kot rečeno tukaj zastopam vse delodajalce, tudi tiste,
               ki na trgu zelo težko pridejo do te možnosti, da bi izplačevali vse te, predvsem pa
               nenazadnje tako obremenjene plače v Sloveniji. Tukaj smo zdaj mahali o višini naše
               minimalne plače in tako dalje ampak kakorkoli slovenska minimalna plača je za več kot
               80 % višja od plače, minimalne plače na Poljskem, ki je druga po najvišji plači za
               nami izmed članic, ki smo leta 2004 vstopili v Evropsko unijo, 80 % je naša plača,
               minimalna plača višja kot na Poljskem, da potem ne govorim o vseh ostalih članicah,
               ki so skupaj z nami vstopile v Evropsko unijo. In s temi, oprostite s temi, tudi s
               temi mi tekmujemo na globalnih trgih. Hvala lepa.</p>
            </sp>
            <sp xml:id="SDT7-OZDDSZII-redna-18-2015-10-28.sp21">

               <speaker>PREDSEDNIK UROŠ PRIKL:</speaker>

               <p>Hvala lepa, gospod Lukič.</p>
               <p>Naslednji je prijavljen k razpravi, kolega Nemec. Pripravi se, gospod Igor Knez.</p>
            </sp>
            <sp xml:id="SDT7-OZDDSZII-redna-18-2015-10-28.sp22">

               <speaker>MATJAŽ NEMEC (PS SD):</speaker>

               <p>Hvala lepa, predsednik.</p>
               <p>Gospod Lukič ste spoštovan gospodarstvenik, veliko ste naredili, veliko novih
               delovnih mest in delno se tudi z vami strinjam. Predvsem moram pa omeniti, da v
               preteklih tednih sem imel priložnost tudi jaz se pogovarjati s poljskimi kolegi in
               predvsem, ko smo se pogovarjali o tem fenomenu Poljske. Namreč zadnjih podatkov nisem
               pregledoval ampak mislim, da okrog 4 % imajo gospodarsko rast kar je bom rekel v
               obdobju recesije iz katere prihajam oziroma smo je pomenilo nekje, da ima od novih
               članic daleč najvišjo gospodarsko rast. Se pravi, da gospodarska kriza na nek način
               se jih ni skoraj ne dotaknila. Ampak kritika s strani kolegov poslancev -, res, da
               prihajajo s strani Socialnih demokratov in zato imajo več tega čustvenega naboja v
               sebi kar se tiče do sočloveka - kritika je bila ravno v tem, da se je GDP percapita
               izjemno dvignil, ampak dejansko v smislu plač in prihodkov se je ljudem ne pozna na
               Poljskem in to mislim, da je tudi velika kritika s strani pretekle Vlade ljudem.
               Ampak pustiva zdaj to, želel sem vam samo na nek način izpostaviti kako je težko in
               kakšna je naša odgovornost, ko smo poslušali na eni strani delodajalce, na drugi
               strani sindikate najti ravnovesje v tem. Socialni demokrati opozarjamo že več let,
               da, ko bo čas prišel neke zmerne in stabilne rasti, da takrat bomo morali nenehno
               opozarjati na to, da se določene pravice, ki so bile v času zadnjih 6, 7 let odvzete
               ljudem postopoma vrnejo. Sicer zavedno za odgovornostjo in z veliko mere pravičnosti,
               predvsem pa vzdržnosti, ker pač moramo biti odgovorne. Tiste stranke, ki smo v Vladi
               ne moremo biti populistične v temu smislu, da obljubljamo več kot lahko zaradi tega,
               ker to nam bo potem prišlo zagotovo ta račun za nami. Nekatere stranke, ki so v
               opoziciji se lahko privoščijo večji populizem in na nek način lahko ljudje to
               parcipirajo kot, da so bližje ljudem ampak po moji percepciji to na dolgi rok se
               izkaže kot izjemno slabo. Če kaj kar smo se morali in se moramo politiki naučiti iz
               te krize je to, da ljudem povemo jasno in glasno kakšna je situacija, kaj lahko
               obljubimo, kaj lahko naredimo. Minimalna plača je torej primerjalno pravo, pravilno
               izenačena z najnižjo<stage>(?)</stage> dopuščeno osnovno plačo delavca, ne glede na to ali je to
               zakonsko urejeno na nacionalni ravni ali pa sta njena definicija in višina predmet
               kolektivnega dogovarjanja socialnih partnerjev. Od tukaj naprej je zelo pomembno in
               jaz mislim, da Socialni demokrati z vodenjem enega od najzahtevnejših bom rekel
               ministrstev v času neke rehabilitacije družbe kot takšne je zelo pomembno, da ja, da
               smo zelo osredotočeni na najšibkejše, na upokojence seveda, tukaj Socialni demokrati
               dajemo velik poudarek na upokojence, na mlade družine, na mlade ampak z neko vizijo,
               da v bližnji prihodnosti bomo morali predvsem krepiti srednji razred. In to kar je
               kolega iz Združene levice prej omenil je to uspeh, da krepimo srednji razred, da se
               potem potrošnja poveča in kot smo prej ugotavljali<stage type="mag"/><stage>(nadaljevanje)</stage> ne samo z najšibkejšimi ampak z srednjim razredom.
               Ampak samo, da poudarim še nekaj Zakon o minimalni plači uveljavlja načelo enako
               plačilo za enako delo. Jaz mislim, da tukaj se v veliki večini vse politične stranke
               strinjamo razen ene, ker namreč jaz mislim, da pri nas je neka odgovornost, da se
               zavedamo od kod prihajamo in kam gremo. Saj so dodatki, ki delavci pripadejo za delo
               v posebnih pogojih dela, ki izvirajo iz razporeditve delovnega časa izvzeti iz višine
               minimalne plače. To govorimo o dodatkih na nočno delo, nadurno delo, delo v nedeljo,
               delo na prazničnih dneh in delo prostih dneh. Se pravi, da hvala bogu smo v stanju,
               ko smo lahko vrnili vsaj to ljudem in to mislim, da je prevlada med vsemi nami neka
               odgovornost, da smo lahko to vrnili. To so podatki s katerimi, katerih izvore
               neposredno v okoliščinah opravljanja dela, ki so za vse delavce v istih pogojih
               enaki, se pravi, da na nek način ne bo več tukaj razlik. Dodatka za delovno dobo in
               za posebne pogoje dela, ki izhajajo iz posebnih obremenitev pri delu, na ugodnih
               vplivih okolja in nevarnosti pri delu pa ne izvirata iz neposrednega delovalnega
               časa, temveč iz drugih osebnih okoliščin opravljanja dela kot so senioriteta delavca,
               okoliščine posamičnega delovanja mesta na katerem delavec opravlja delo. Se pravi
               nismo, nismo v neki idealni situaciji ampak tukaj je naša odgovornost je ta kot sem
               že uvodoma rekel, da na nek način zagovarjamo pravičnejšo in hkrati tudi vzdržno
               rešitev. To je pa odgovornost Vlade in kako je težko biti tretji partner za Vlado med
               delodajalcem in sindikati pa vidimo sami. Naša vloga pa je, da tukaj še dodatno ne na
               nek način provociramo že tako bom rekel razgreto ozračje in, da najdemo neko razmerje
               pravo ravnovesje med tem kako se naša gospodarska rast vzdržno in previdno na nek
               način povečuje, istočasno, da se pa ljudem vračajo tiste pravice, ki so bile v tem
               času odvzete. Hvala lepa.</p>
            </sp>
            <sp xml:id="SDT7-OZDDSZII-redna-18-2015-10-28.sp23">

               <speaker>PREDSEDNIK UROŠ PRIKL:</speaker>

               <p>Hvala lepa, kolega Nemec.</p>
               <p>Naslednji ima besedo Igor Knez. Pripravi se, gospod Višnar.</p>
            </sp>
            <sp xml:id="SDT7-OZDDSZII-redna-18-2015-10-28.sp24">

               <speaker>IGOR KNEZ:</speaker>

               <p>Spoštovani, predsedujoči. Poslanke in poslanci seveda spoštovani predstavniki Vlade
               in ostali gostje.</p>
               <p>Veliko je bilo že povedanega s strani, gospoda Lukiča na strani delodajalskih
               organizacij. Mi seveda v mnogo čem, če ne v celoti seveda delimo videnje in stališče,
               ki ga je, gospod Lukič predstavil. Bi pa kljub temu želeli izpostaviti mogoče še za
               nadaljnjo razpravo pomembne zadeve. Kot tudi ostale delodajalske organizacije seveda
               je gospodarska zbornica trden zagovornik in seveda tudi podpornik sistema minimalne
               plače. Vedno smo bili pripravljeni se o tem pogovarjati o tem smo se pogovarjali, o
               tem smo se s socialnimi partnerji tako državo, Vlado kot sindikati tudi dogovorili.
               Je pa res seveda, da je predvsem zadnjih nekaj let socialni dialog v mnogočem trpel,
               deloma seveda tudi kot posledica enostranskega dviga minimalne plače leta 2010 kjer
               kljub seveda argumentom, ki jih je gospodarstvo predstavilo takrat to ni bilo
               upoštevano posledice pa smo čutili najbolj v gospodarstvu, še bolj kot to pa so to
               čutili zaposleni v Sloveniji. Zato seveda se moramo kljub temu še enkrat vprašati kot
               je, gospod Jurša povedal kaj pomeni redefinicija minimalne plače. Ja res je verjetno
               pomeni enakopravnejšo in seveda tudi verjetno pravičnejše izplačilo in v vsakem
               primeru je to treba upoštevati, vendar pa ne smemo spregledati tudi nekaterih drugih
               dejavnikov. Gospod Tabaković je sicer rekel, da makroekonomske posledice in vprašanja
               danes niso relevantna in pomembna pa vendar mislim, da marsikdo od vas danes že
               izpostavil, da niso tako zanemarljiva in jih je treba na nek način upoštevati.
               Dejstvo je, da slika zadnjih nekaj let seveda kaže, da v Sloveniji še vedno imamo
               relativno tveganje za izgubo delovnih mest in tudi odločitev o tem ali se bo
               minimalna plača redefinirala ali ne, lahko ima podobno posledico. Konec koncev ne
               smemo zanemariti vpliva v ravnilu, ko je v podjetjih kot je bilo že danes
               izpostavljeno to. Kljub temu seveda kar so sindikalne centrale danes predstavile v
               nekaj odstotkih, ki so posledica njihove ankete mislimo seveda, <stage type="mag"/> <stage>(nadaljevanje)</stage> da ni tako zanemarljiv vpliv, namreč
               tista anketa seveda ne upošteva uravnilovke oziroma izogibanje oziroma ne-
               uravnilovke v podjetjih, kako torej uravnavati relativna razmerja znotraj posameznih
               razredov, znotraj posameznih podjetij med različnimi delovnimi mesti, med različnimi
               delovnimi zahtevami. In seveda ta izenačevanja oziroma neizenačevanja podjetij, ki
               bodo slej kot prej prisiljena zato, da jih ostali zaposleni ne bodo začeli krcati, če
               lahko to besedo uporabim, so tudi zelo pomemben ekonomski dejavnik v podjetjih.
               Sploh, ker gre za podjetja, ki imajo nizko dodano vrednost, ki zaposlujejo tudi
               relativno veliko število zaposlenih in nimajo znotraj svojega sistema seveda, bom
               tako rekel, velikega razpona v plačnih razmerjih. Govorim o tekstilni industriji,
               govorimo o varnostnih službah, o sistemu varnosti. Govorimo tudi konec koncev o
               izobraževanju kot sektorju in dejavnosti.</p>
               <p>Kaj pomeni še lahko redefinicija po naši oceni? Lahko vendar sicer v manjši meri pa
               vendar, pomeni tudi določeno gospodarsko škodo še posebej zato, ker ocenjujemo in to
               kar je gospod Lukić že prej izpostavil, ker to ni predmet dogovora med socialnimi
               partnerji in zato, ker to ni predmet iskanja neke kompromisne rešitve, predvsem pa ne
               gre za kompromisno rešitev, zato ker se je politika, torej tudi konec koncev danes
               vi, ki tukaj sedite in vlada ali pa vidni predstavniki vladi, še preden je bila
               sklicana seja ESS-ja na kateri naj bi razpravljali o minimalni plači izjasnila in
               izjavila svojo intenco oziroma svoje videnje tega vprašanja. In gospodarstvo in
               delodajalske organizacije nismo bili o tem predhodno v posvetovanju oziroma vprašani
               zato je bila seveda odločitev, da se seje ESS, ki je bila sklicana s strani
               ministrice, nismo udeležili.</p>
               <p>Torej, makroekonomske posledice lahko nastanejo, vsekakor si jih nihče ne želi. Ne
               smemo pa tudi zanemariti, da bo od tega imela veliko korist država sama, sploh če to
               primerjamo s koristjo, ki jo bodo od tega imeli zaposleni. Vendar pa tudi ne
               sprejemamo tega, kar se v teh krogih in tud iv medijih dandanes velikokrat sliši, kot
               da gre za krivice ali pa če gre za krivico, kot da je ta krivica stvar oziroma
               odgovornost delodajalcev. Treba je ugotoviti, kdo je pripravil takšen Zakon o
               minimalni plači, da so pri temu zakonu sodelovali vsi socialni partnerji, še najmanj
               pa delodajalske organizacije.</p>
               <p>In mislimo seveda, da je treba iskati torej rešitve drugje. Veliko je bilo že o temu
               povedanega pa vendar, mi kot Gospodarska zbornica Slovenije in verjamem tudi ostali
               delodajalci podobno razmišljajo in so to seveda večkrat tudi izpostavili.
               Gospodarstvo ima ali pa Slovenija, če ste že danes veliko primerjav dali na mizo,
               navkljub vsemu, gospod Jurša je kljub znižanju prispevne stopnje delodajalcev, takrat
               leta 1997 pa danes še vedno v Sloveniji vsi govorimo, tudi Evropska unija, OECD in
               ostale vidne organizacije, ki delajo te analize in seveda tudi sami zase vemo, da so
               delodajalci v Sloveniji med najbolj obremenjenimi delodajalci v Evropi, to je
               dejstvo. Navkljub vsemu torej še vedno ostaja to breme na delodajalcih.</p>
               <p>Torej, naš predlog, da zaključim je seveda da odbor danes tega predloga minimalne
               plače ne podpre dokler na drugi strani seveda ni istočasno s strani te vlade in
               seveda te politike predstavljen tudi konkreten načrt oziroma konkretni ukrepi, kako
               na drugi strani razbremeniti gospodarstvo. Predstavnica Vlade je seveda to že danes
               omenila pa vendar, tudi predsednik Vlade je to v preteklosti omenil, tudi gospodarski
               minister je to že večkrat omenil pa vendar gre za spisek želja od katerih
               gospodarstvo trenutno na mizi nima popolnoma nič. Na drugi strani seveda vi
               razpolagate oziroma danes razpolagamo s predlogom Zakona o minimalni plači.</p>
               <p>Če je bilo v preteklem letu največ govora o tem, da je potrebno hkrati urejati ti dve
               vprašanji, te istočasnosti oziroma hkratnosti danes ne vidimo. Ne vidimo nobenega
               vloženega predloga, ki bi na drugi strani razbremenil prispevke <stage type="mag"/> <stage>(nadaljevanje)</stage> delodajalcev, razbremenil strošek dela,
               da tako rečem, od katerega bi seveda imeli tudi zaposleni bistveno več in bi na ta
               način lahko konec koncev dvigovali tudi naše notranjo potrošnjo kot je bilo prej
               izpostavljeno, da bo eden ključnih dejavnikov v prihodnosti.</p>
               <p>In za konec še enkrat želim poudariti slednje, ker ne želim da seveda to izzveni v
               napačni luči; gospodarstvo na noben način v sindikatih ne vidi sovražnika, kot je
               bilo to prej nekako izpostavljeno temveč partnerja. In zato, ker jih vidimo kot
               partnerje, ki imajo seveda konstruktivna nesoglasja v mnogoštevilnih vprašanjih pa
               vendar mislim da znamo in smo v preteklosti številnokrat tudi dosegli veliko skupnih
               dogovorov z nekim skupnim ciljem, ker se zavedamo seveda skupnih posledic.</p>
               <p>Zato si ne želimo, da bi bil dogodek povezan z Zakonom o minimalni plači ali pa
               dopolnitvi tega zakona posledica krhanja določenih vezi, ki se vzpostavljajo in so
               bila vzpostavljena tudi v času krize.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-18-2015-10-28.sp25">

               <speaker>PREDSEDNIK UROŠ PRIKL:</speaker>

               <p>Hvala tudi vam.</p>
               <p>Gospa Pojetova želite zdaj besedo kot predlagatelj? No potem pa bom dal besedo
               gospodu Višnarju. Naslednji pa, če ne boste vi želeli besede sem se… <stage>/ oglašanje iz
               klopi/</stage> Izvolite, gospod Višnjar naslednji ste pa vi.</p>
            </sp>
            <sp xml:id="SDT7-OZDDSZII-redna-18-2015-10-28.sp26">

               <speaker>MARKO VIŠNJAR:</speaker>

               <p>Jaz sem Marko Višnjar, sem predsednik Združenja kmetijskih podjetij pri Gospodarski
               zbornici, drugače pa vodim eno skupino podjetij, ki se ukvarjajo primarno z
               agroživilstvom.</p>
               <p>Jaz se strinjam s prej izrečenim, da v bistvu redefinicija minimalne plače da je
               pravična. Jaz se strinjam, da je samo mislim pa da za veliko število slovenskih
               podjetij ni vzdržna. Zato, ker v Sloveniji imamo tudi podjetja, ki so na vrhu cikla,
               ki so recimo v zrelem ciklu, ki si ne morejo privoščiti, da bi v bistvu svoje
               prodajne cene uravnavali tako, kot bi stroškovni model v bistvu narekoval.</p>
               <p>Ne prenesemo da bi se del podjetij ne prenese, da bi se minimalna plača dvignila
               zaradi tega, ker že zdaj stroški dela prestavljajo več kot 70 % dodane vrednosti in v
               bistvu delodajalci ne razpolagajo praktično z nobenim prostorom v katerem bi lahko
               sploh upravljali. Ampak, v bistvu je tako kot v bistvu s proračunom, da so vsa
               sredstva že prerazporejena in nimamo ne za razvoj, nimamo ne za marketingi in nimamo
               za marsikatero dejavnost in tako hiramo. In bomo recimo za podjetja, dve podjetji, ki
               imata skupaj 160 zaposleni bosta imeli zaradi narave dela z Zakonom o minimalni plači
               približno 120 tisoč evrov višje stroške dela. To pomeni, če sta že zdaj na pragu
               rentabilnosti pomeni, da bosta prej kot slej odšli iz tega trga.</p>
               <p>In ker se na kmetijskih pa na živilskem področju konkurenca zaostruje, ker vidite da
               je vedno več hrane iz tujine, da so multinacionalke tukaj, ki neusmiljeno pritiskajo
               na ta trg, da smo v bistvu neki "junk market" v Sloveniji za veliko vrsto proizvodov
               pač bomo čez čas na tem da praktično več ne bomo imeli svojih proizvajalcev, ki bi to
               lahko delali.</p>
               <p>Mislimo, da bi bilo prav s stališča delodajalcev, jaz mislim da delodajalci zelo
               znamo ceniti svoje zaposlene, da v bistvu ni razlike med nami in zaposlenimi smo samo
               tisti, ki smo poleg zaposlenosti tudi odgovorni za to, da imamo drugi mesec za plače,
               da bi mogoče pa to redefinicijo dopolnili s tem, da se pač ne plačuje prispevkov in
               te dodatke, ki so v bistvu izločene iz minimalne plače. To bi bil po našem mnenju en
               konstruktivni prispevek države, da umili ali pa tistim podjetjem, ki tega res ne
               zmorejo, da jih pač ne pahnejo v brezno ampak da jim na nek način pomagamo, da pač
               preživijo. Slovenskih podjetij je vedno manj in veliko jih je na robu preživetja.</p>
               <p>Zato je smiselno v temu momentu recimo dvigovati ne vem pri relativno velikem deležu
               podjetij se bo to zgodilo, dvigovati še stroške dela, ki že zdaj predstavljajo velik
               delež dodane vrednosti.</p>
               <p>Zato mi delodajalce apeliramo da apeliramo na poslance, da pogledajo tudi se pravi
               kakšna bo prihodnost tistih slabših podjetij, ne Gazel, v prihodnosti, če se ta zakon
               sprejme.</p>
               <p>Hvala lepa.<stage type="mag"/>
               </p>
            </sp>
            <sp xml:id="SDT7-OZDDSZII-redna-18-2015-10-28.sp27">

               <speaker>PREDSEDNIK UROŠ PRIKL:</speaker>

               <p>Hvala tudi vam.</p>
               <p>Gospa Pojetova, naslednja je k razpravi prijavljena oziroma se naj pripravi, gospa
               Cink. Izvolite.</p>
            </sp>
            <sp xml:id="SDT7-OZDDSZII-redna-18-2015-10-28.sp28">

               <speaker>MAG. ANDREJA POJE:</speaker>

               <p>Najlepša hvala za besedo.</p>
               <p>Želela bi podati nekaj naših stališč. Začela bi s tem, da je Gospodarska zbornica
               Slovenije odstopila takoj od pogajanj za socialni sporazum s čimer so dali vsem jasno
               vedeti, kaj si mislijo o samem socialnem dialogu in o socialnem dogovarjanju. To je
               prvo, kar bi želela poudariti.</p>
               <p>Drugo kar je, je to, da si sindikati že deset let prizadevamo za spremembo definicije
               minimalne plače s katero bi odpravili te nepravilnosti, ne neenakosti in v bistvu
               krivice in nikoli ni bil čas za odpravo teh krivic, za odpravo krivic najšibkejšim.
               In vedno in povsod bodo vedno najbolj proti tisti z visokimi plačami, z visokimi
               dobički tudi če gremo gledati tisti najbogatejši v Sloveniji, ki si očitno ne morejo
               predstavljati da lahko nekomu deset ali dvajset evrov na mesec pomeni izredno
               veliko.</p>
               <p>Slišali smo že danes, ne gre za splošni dvig minimalne plače, gre za izvzem treh
               dodatkov, ki bodo izplačani na minimalno plačo za delo opravljano v teh pogojih dela.
               Torej ne grete za splošni dvig, gre samo za priznanje in izplačilo tistega dela, ko
               ljudje delajo v težkih pogojih dela.</p>
               <p>Želim poudariti, da se je lani povečal neto čisti dobiček v gospodarskih družbah za
               138,4 %. Želim povedati, da imamo gospodarsko rast, da so breme krize plačali delavci
               in delavke ter upokojenci. Tudi s podatki, če gremo gledati kažejo, da se je breme se
               pravi da se je od dela prej razporedilo h kapitalu. Ne moremo se strinjati, da so
               delodajalci med najbolj obremenjenimi v Evropski uniji. Podatki Eurostata lepo
               kažejo, da smo najbolj obremenjeno delo potrošnja na koncu pa kapital. In točno na
               koncu, na repu v Evropski uniji se nahajamo, ko gledamo obdavčitev kapitala. In če
               gledamo efektivno obdavčitev dobička, smo davčna oaza. Efektivna obdavčitev je samo
               11,4 %, torej se s tem zagotovo ne moremo strinjati. </p>
               <p>Če gremo gledati glede makroekonomskih posledic moram poudariti, da nekih
               makroekonomskih posledic ne bo. Tudi v letu 2010 tolikokrat izpostavljen dvig
               minimalne plače ki naj bi bil neutemeljen, nepravičen, nepotreben velja poudariti, da
               je takrat minimalna plača znašala 597 evrov bruto, znašala je 460 evrov neto. Torej
               za cel mesec dela, z vsemi dodatki je oseba prejela 460 evrov neto. Kako naj nekdo s
               tem preživi? In ali se sploh splača delati? In takrat je Inštitut za ekonomska
               raziskovanja izračunal, da odrasla oseba potrebuje 606 evrov, da preživi, minimalna
               plača neto 460. Minimalna plača bi v skladu s konvencijo mednarodne organizacije dela
               morale biti tako visoka, da bi omogočila dostojno življenje delavcu in njegovi
               družini. In ja, danes je leto 2015, ta košarica življenjskih stroškov ni bila več
               izračunana, kje smo danes ne vemo. Ampak še vedno menimo, da minimalna plača ni
               dostojna.</p>
               <p>Ne glede na to smo šli najprej z odpravo največje krivice s katero se soočajo
               zaposleni na minimalne plači, torej izločitev dodatkov za nočno, nedeljsko in
               praznično delo. In moram reči, ja bila je gospodarska kriza pa se je kdo vprašal
               koliko je bilo izgubljenih delovnih mest zaradi tajkunskih prevzemov? Zaradi
               izčrpavanja podjetij? Zaradi zadolževanja podjetij? Še danes se tukaj vidi v
               bilancah, zelo lepo je to vidno v bilancah. ne rabimo veliko, gremo pogledati na GVIN
               in vidimo.</p>
               <p>Tako da, prevaljevanje na to minimalno plačo tudi Urad za makroekonomske analize ni
               mogel dokazati, da je imel ta dvig minimalne plače kakšen vpliv na samo
               brezposelnost. In moram poudariti, da ja, glede kolektivnih pogodb, bil je
               pripravljen plačni model že v letu 20069 smo ga pripravili s katerim bi postavili
               realno ceno dela, pravo ceno dela ne pa drobiž kateri je danes zapisan v kolektivnih
               pogodba. Amapk tudi tukaj delodajalci niso imeli interesa in volje, da bi pristopili
               k spremembam.</p>
               <p>Tako da, v bistvu je izredno težko stalno se izgovarjati da ni socialnega dialoga,
               dani možnosti za socialni dialog. <stage type="mag"/>
               <stage>(nadaljevanje)</stage> Oprostite, gre za najranljivejše, gre za te, ki res ne morejo več
               čakati. Nimamo pravice, da bi še odlašali in to prelagali na naslednjih pet let, čez
               deset let ne vem koliko časa bi pač naši delodajalci še potreboval. In glede na
               gospodarsko rast, glede na to, da prihaja do okrevanja izločiti od teh dodatkov, ki
               dejansko ne pomenijo veliko videli ste izračune vladnega gradiva, kaj to pomeni za
               vse javne finance. Podobno kaže tudi naša anketa, ki, moram reči, vse smo
               povpraševali koliko je zaposlenih, koliko je zaposlenih prejemnikov minimalne plače,
               koliko jih dela v pogojih nočnega, nedeljskega in prazničnega dela ter kakšna je
               višina teh dodatkov, ki jih prejmejo. In naredili smo celovito analizo in ugotovili,
               da nobeno od teh podjetij ne bo drastično prizadeto. In zato smo šli naprej s tem
               našim predlogom. In žal, ja res mi je žal, da nismo mogli to dogovoriti skupaj z
               delodajalci. Ker veliko lepše in boljše bi bilo, da bi februarja ob podpisu sporazuma
               tudi skupaj dogovorili kaj, kako, na kakšen način bomo to izvedli. Ampak žal to morda
               v prihodnje.</p>
               <p>Hvala.</p>
            </sp>
            <sp xml:id="SDT7-OZDDSZII-redna-18-2015-10-28.sp29">

               <speaker>PREDSEDNIK UROŠ PRIKL:</speaker>

               <p>Hvala lepa, gospa Pojetova.</p>
               <p>Replika, tri minute, gospod Milan Lukić.</p>
            </sp>
            <sp xml:id="SDT7-OZDDSZII-redna-18-2015-10-28.sp30">

               <speaker>MILAN LUKIĆ:</speaker>

               <p>Daleč od tega, da bi trdil, da je slovenska minimalna plača v višini 790 in nekaj
               evrov previsoka. In, da je to znesek, ki omogoča lagodno življenje, daleč od tega.
               Vendar pa nismo najbrž krivi za to, da se v Sloveniji s tem zneskom, ki je bistveno
               višji od zneskov v nam primerljivih državah težko živi. Nismo zato krivi. Prej je
               bila omenjena Poljska ampak Poljska je zvezda med temi,ki so z nami vstopili v
               Evropsko unijo, je zvezda. Amapk mi s temi državami s katerimi se primerjamo,
               tekmujemo da dobimo delo pri tistih, ki imajo zelo visoke plače in skupaj s temi
               državami tekmujemo. Mi ne tekmujemo s podjetjih iz Avstrije, Nemčije, Luksemburga,
               Belgije in tako dalje, ker mi pravzaprav za ta podjetja več ali manj delamo. In kako
               dobiti delo v konkurenci s takšnimi podjetji kjer je plača mnogo nižja v povprečju. </p>
               <p>Drugo, varljiv je podatek o dobičkih v Sloveniji. 89 % podjetij ali 56 tisoč 500
               podjetij je izkazalo več kot 9 milijard neto bilančne izgube, kar pomeni, da zgolj 11
               % podjetij, to govori statistika in ne jaz, je tistih, ki ustvarjajo izgubo. Da je
               pri tem še hujše je pretežni del vse te gospodarske rasti naših trenutnih res dobrih
               uspehov vezanih več ali manj na srednje velika in velika podjetja, ki jih je pa v
               Sloveniji zgolj 2,5 %. In ne kaže se igrati z nekim sedanjim zanosom, ki kaže na to,
               da se stvari spreminjajo ampak stvari se zaradi globalne situacije kakršna je
               spreminjajo v eno smer in v drugo smer, zelo naglo. Spomnite se dva meseca nazaj kako
               je celi svet trepetal kaj se bo zgodilo s kitajsko ekonomijo in tako dalje in hkrati
               tudi mi. Kako se bojimo kaj se bo zgodilo, kakšne bodo posledice tega problema z <stage>/
               nerazumljivo/</stage> in tako naprej in naša avtomobilska industrija je zelo vezana na to
               zelo konjunkturno avtomobilsko industrijo v drugih deželah sveta.</p>
               <p>Hvala.</p>
            </sp>
            <sp xml:id="SDT7-OZDDSZII-redna-18-2015-10-28.sp31">

               <speaker>PREDSEDNIK UROŠ PRIKL:</speaker>

               <p>Hvala lepa gospod Lukić.</p>
               <p>Naslednja ima besedo kolegica Cink, za njo pa sem se prijavil sam k razpravi.</p>
               <p>Izvoli.</p>
            </sp>
            <sp xml:id="SDT7-OZDDSZII-redna-18-2015-10-28.sp32">

               <speaker>MAG. TANJA CINK (PS SMC):</speaker>

               <p>Hvala lepa za besedo. Lep pozdrav tudi z moje strani, vsem prisotnim.</p>
               <p>Kot je že kolega Tabaković pred menoj povedal, v Poslanski skupini SMC predlog
               redefinicije minimalne plače podpiramo. Bi pa želela glede na predhodna izvajanja s
               strani delodajalcev vzpostaviti oziroma poudariti nekaj stvari.</p>
               <p>V stališču ob splošni razpravi smo že povedali, da nikakor ne želimo, da postane
               Državni zbor obvod socialnemu dialogu, ki je očitno neuspešen. tudi krivca za to, da
               j trenutna ureditev takšna kot je ne želimo iskati. Gre za nekaj povsem drugega.</p>
               <p>Mi se zavedamo, <stage type="mag"/> <stage>(nadaljevanje)</stage> da bo
               to dejanje vplivalo na finančno področje, vendar menimo, da je potrebno v temu smislu
               neenako obravnavo najbolj ranljive skupine delavcev odpraviti. V izhodišču problema
               mora tako ostati prvenstveno izenačitev pravic do plačila iz dela, hkrati pa je
               potrebno iskati načine, se strinjam, tudi z doseganjem gospodarske rasti,
               konkurenčnosti in tako dalje.</p>
               <p>Vemo, da so bili delodajalci s strani države od leta 1996 prejšnje stoletja dalje do
               danes deležni že marsikatere olajšave. Poleg tega ne gre za dvig minimalne plače in
               zato se sprašujem ali so danes odzivi gospodarstva na predlog spremembe res povsem
               upravičeni. Pa se ne želim s tem postavljati na nikogaršnjo stran, gre zgolj za moje
               osebno mnenje, ki ga imam kot državljanka s povsem človeške poti. Kot poslanka pa
               razumem vaše odzive in se zavedam, da bomo lahko takšne in podobne težave reševali le
               ob ustrezni gospodarski rasti.</p>
               <p>Zato ostajam na stališču, da je potrebno definicijo minimalne plače vsekakor
               spreminjati sočasno z davčno reformo kar pa je predstavnica vlade tudi danes že
               zagotovila. Kot sem že rekla in ponavljam, trenutna ureditev dopušča neenakopraven
               položaj zaposlenih zato mislim, da mora biti osnovno in ključno vodilo za
               spreminjanje ravno to. Tako rekoč imamo v kontekstu redefiniranja minimalne plače
               predvsem nekakšen pravno-socialni moment, ki je po mojem mnenju v temu primeru
               najpomembnejši in neizogiben. Namreč minimalna plača ni samo ekonomski temveč tudi
               pomemben institut socialne politike, predvsem pa mislim da se z redefinicijo
               minimalne plače premaknemo tudi na raven delovanja pravne države. </p>
               <p>Hvala.</p>
            </sp>
            <sp xml:id="SDT7-OZDDSZII-redna-18-2015-10-28.sp33">

               <speaker>PREDSEDNIK UROŠ PRIKL:</speaker>

               <p>Hvala lepa. Dovolite, da še nekaj stavkov povem tudi sam.</p>
               <p>Jaz imam na nek način malo deljenih občutkov v temu trenutku. Po eni strani sem
               vesel, to je tista pozitivna valenca, da smo praktično vse politične stranke v temu
               Državnem zboru na stališču da seveda podpiramo redefinicijo minimalne plače, nekateri
               bi seveda še več in jaz bi bil zelo vesel, če bi lahko še kaj več dali tistim, ki
               danes zaslužijo pa to še kako krvavo to minimalno plačo pa na žalost ne gre.</p>
               <p>Po drugi strani pa na nek način me to nekaj let nazaj, ko sem še relativno proaktivno
               sodeloval v socialnem dialogu ali pa sporazumu na ESS-jih dobivam občutek, kot da sem
               na petkovem ESS-ju pa je danes sreda pa popoldanska ura, tam pa se po običajno v
               petek zjutraj začne delo. Jaz bi bil super zadovoljen, glede na to da ste si na koncu
               pa eden drugemu malo polaskali da ste partnerji pa da želite vse najboljše za
               delavce, d se to tam zmenite pa pridete sem pa bo tukaj milina. Tudi meni, ko bom
               vodil ne bom rabil grimas delati pa tudi ostali poslanci bodo navdušeni nad tem, da
               pridete z enotnimi stališči, usklajenimi. Pa na žalost ni tako.</p>
               <p>Ampak, da vemo o čem se danes pogovarjamo pa saj nočem nikogar tukaj podcenjevati
               amapk mi se pogovarjamo smo o redefiniciji. Jaz ne vem sicer kako bi to poslovenil
               ampak samo izvzemamo, "vun mečemo" bi rekli mi na Štajerskem, gospod Lukić tako se mi
               pogovarjamo tudi na ulici in tudi pri, ne pazimo mogoče pri enih bolj takšnih resnih
               zadevah… Samo ven dajemo to, da bo nekaj več dobil tisti, ki dela ob praznikih, ki ne
               more biti s svojo družino, ki ne more iti na sprehod z družino. Ven dajemo tisto ko
               mora nekdo delati ob sobotah in nedeljah pa še ponoči, da ne more spati tako kot ves,
               pod nevednicami, pošteni svet.</p>
               <p>In v čem je tu problem? Jaz mislim, da si tisti, ki dela ob takšnih neugodnih,
               neprimernih delih dneva ali pa tedna ali pa meseca, da si zasluži tisto več. Ali mi
               ne zvišujemo v temu trenutku nobene minimalne plače? Vsi tisti, ki delajo za
               minimalno plačo na žalost jih je ogromno, bodo vseeno še isto dobili ki delajo
               normalno od šestih pa do desetih zvečer. </p>
               <p>Zdaj pa da vemo približno s kakšnimi številkami operiramo, v tej nesrečni državni
               upravi, ki je toliko preplačana pa toliko se nič v njej ne dela, zopet pod
               nevednicami, ker temu ni res, je več kot 8.500 ljudi s takšno minimalno plačo. V tako
               imenovanem realnem sektorju oziroma izven konteksta državne javne uprave pa je
               skorajda 40 tisoč takšnih ljudi, ki to dobiva. Zdaj pa, ko se pogovarjamo o znesku
               790 evrov, to je <stage type="mag"/><stage>(nadaljevanje)</stage> bruto
               minimalna plača, ljudje pa dobijo ven na čistega v, na tekoči, na osebni račun dobijo
               604 evre. Ali veste, če pa tukaj polemiziramo pa jaz verjamem, da mi nihče na tem
               svetu ne bo očital demagogije pa populizma pa ne vem česa še vse, ko to govorim.
               Ampak, če mi pri 604 evrih, ko nekdo na račun dobi polemiziramo ali je to v redu ali
               to ni v redu ali bo to zaviralo gospodarsko rast, ali bo to pomenilo zapiranje
               nekaterih delovnih mest. Oprostite jaz si ne znam predstavljati za 604 evre kako
               lahko začetek z konca meseca nekdo skupaj sestavi. In svaka vam čast kolega, gospod
               Lukič, da v vašem podjetju ni takšnega primera. Svaka vam čast, da je temu tako in
               sem zelo neprijetno presenečen, da ste vi morali zagovarjati to stališče, ki je zelo
               liberalno pa moram seveda povedati jaz bi si tukaj ne želel ampak pričakoval
               spoštovanega, gospoda Hribar Miliča, ki je s tistim pismom informiral vse poslance
               Državnega zbora in to na dva načina preko vodji poslanskih skupin je pisal z
               napotilom, da to vsem poslancem svojih da in je zajel vse državnozborske poslance.
               Potem je pisal še meni kot predsedniku tega odbora, da informiram vse poslance. Se
               lahko malo racionalno bolj tam obnaša, verjamem, da se v svojem poslu bolj racionalno
               obnaša. Ampak mi je žal, da on tega ni predstavil tukaj, ker je on pod to podpisan je
               pa s svojega namestnika poslal in vam nekatere zadeve položil, da ste morali to
               umazano delo na mesto njega opraviti. Gospodje in gospe, to ni cenen trik sindikata,
               vsaj jaz ga tako ne razumem ampak verjamem, da je to iskrena želja jaz sem ob eni
               priliki izrazil zahvalo sindikatov, da so se tega lotili in na nek način poenotili
               kar redko komu uspe. Praktično celotno levo in desno, ki pa še tisto kar je na sredi
               državnega zbora in prav je seveda tak. In, ko imamo malo zgodovinskega spomina je
               treba seveda vedeti, da je tisto 23 %, 23 pa nekaj % zvišanje minimalne plače 2010
               leta bilo sprejeto v tem Državnem zboru v drugi sestavi seveda z 71 glasovi za, ne
               boste verjeli z nobenim proti. In jaz sem izjemno vesel, da tudi vsi poslanci Desusa,
               da so takrat glasovali za in so s tem pokazali svoj socialni čut, ne samo do
               upokojencev ampak tudi do drugih ranljivih ne malokrat marginalnih na žalost ciljnih
               skupin. In kaj ta, kaj so bile poglavitne rešitve tega zakona. Seveda so prinesle nov
               znesek minimalne plače, na ravni, ki upoštevajo košarice minimalni življenjskih
               potrebščin, valorizacijo tega in tako dalje in tako naprej, da zdaj ne razlagam kaj
               je to pomenilo. Mi se pa prej, mi se pa prej praktično nikakor to usklajevalo oziroma
               se je usklajevalo z 1,3, 3,2, 5,6 in tako dalje % v minulih letih. Je pa res, da se
               je seveda zadeva zvišala pa ni to pomenilo korenitih posegov pa odpuščanje na trgu
               dela pa še z nečim ne boste verjeli, se strinjam, da je ta, da je to povišanje
               minimalne plače bilo takrat ob nepravem trenutku, izjemno nepravem trenutku. Prej bi
               moralo biti, prej bi moralo biti in še občutneje bi se moralo to zvišati. To je
               seveda moje mnenje za katerim pa seveda, seveda absolutno stojim. Če gospod Knez iz
               GSS pove, da verjetno, ta verjetno se vam je verjetno prikradel v vaše izvajanje.
               Pomeni ta redefinicija minimalne plače pravičnejše plačilo za ljudi, ki to prejemajo.
               Pa za vraga dajte potem podpreti ta zakon pa ne pišite nam pisem, ki govorijo o tem,
               da se bo država sesula, če sprejemamo to, to redefinicijo minimalne plače. In jaz se
               z vami globoko strinjam brez besedice verjetno, da pomeni takšna redefinicija
               minimalne plače pravičnejše plačilo. In s tem, za temi nekaj evri, da ne rečem nekaj
               fening oziroma kaj so že centi mi ne bomo okrepili, mi ne bomo okrepili srednjega
               razreda ampak bomo pa vseeno tisti minimalni, minimalni premik naredili, da ta
               minimalna plača realno ne bo zgubljala na svoji realni vrednosti ampak bomo trend
               zaustavili in verjamem, da, ne verjamem prepričan sem, da je seveda to potrebno.
               Zakaj je to potrebno, <stage type="mag"/><stage>(nadaljevanje)</stage>
               dragi moji potrebno je zato, ker, če so moji podatki točni pa verjemi, da so točni,
               da je stopnja tveganja revščine 14,5 % in se v zadnjem obdobju za cel procent
               dvignila in, da to pomeni, da je 291.000 ljudi na tej ali pod to mejo, da je stopnja
               tveganja socialne izključenosti 20,4 % izračunajte vsi koliko ljudi je potem pod tem
               pragom revščine, da je toliko in toliko desetine tisoče upokojencev na penziji, ki ni
               vredna dostojnega življenja in tudi to korigiramo in nenazadnje, ko se primerjam ali
               veste, ko se primerjamo z kaj ste že prej dali za primerjavo Poljaki so pod nami,
               hvala bogu, da še koga prehitimo. Saj se lahko tudi z Bolgari primerjamo, Bolgari
               imajo 380 evrov minimalne plače, seveda se lahko primerjamo ampak na drugi strani pa
               se lahko primerjamo z državo, ki v tem trenutku predseduje evropski uniji in ima
               1.900 in nekaj skoraj 2.000 minimalne plače ampak saj veste to je vedno tako, če ti
               voziš starega Volkswagen se je fajn primerjati, če hočeš izpasti frajer, se je fajn
               primerjati z nekom, ki vozi starega, staro stoenko, če pa hočeš izpasti revček boš se
               pa primerjal z nekom, ki vozi novega BMW ali pa Mercedesa. Ali veste to je vedno
               tako. In ta Evropa očitno je zelo ni samo Evropa dveh hitrosti ampak je večjih
               hitrosti, mi pa ne smemo zdaj gledati v kateri hitrosti, v kateri prestavi bomo mi se
               vozili pa prehitevali ampak moramo gledati to, da ljudje, da lahko mesec z mesecem
               torej začetek in konec meseca sestavili in dostojno, dostojno živeli.</p>
               <p>In še nekaj kar jaz zadnje čase seveda ob vsem navedem že opažam, pa ne samo jaz
               ampak mnogi izmed nas, da je problem revnih zaposlenih, da je problem revnih
               zaposlenih. Ljudje hodijo v službo korektno delajo in ne upajo si tako ne kaj dosti
               reči, ker lahko še to službo, še ta fičnik, ki ga dobijo zgubijo na koncu pa so
               nagrajeni ob koncu mesca z trimestnim številom v količini evrov govorim. In seveda ta
               naš majhen poskus redefiniranja minimalne plače pa mislim, da je en kamenček, droben
               kamenček v mozaiku, da seveda, da seveda to odpravimo. Jaz bom vesel dragi moji, če
               bo še več takšnih predlog zakona prišlo v Državni zbor pa tudi na ta odbor, ker
               včasih si nismo tukaj enotni. Ob določenih zadevah, ki nas bodo poenotili, ki bodo
               cel Državni zbor, celo politiko poenotili, ko bo pa še poenotilo to vse socialne
               partnerje potem smo pa, potem sem pa zmagovalec. Verjetno bi še kaj imel za povedati
               pa mi je zdaj ušlo ali pa se nisem vsega sproti pribeležil. Tako, da na tej točki kot
               radi rečete se bom pa ustavil in se ustavljam tudi jaz in dajem besedo zdaj, če je
               replika, replika, gospod Knez potem vam moram seveda dati vam prej besedo. Pripravi
               pa se naj še enkrat več kolega Kordiš.</p>
            </sp>
            <sp xml:id="SDT7-OZDDSZII-redna-18-2015-10-28.sp34">

               <speaker>IGOR KNEZ:</speaker>

               <p>Še enkrat, hvala lepa za besedo. Bom zelo kratek.</p>
               <p>Naj samo namenim tri stavke temu kar ste zdaj povedali in na nek način seveda
               izpostavili Gospodarsko zbornico Slovenije kot, da grozi z ne vem kakšno gospodarsko
               škodo in razdorom gospodarstva in propadom Slovenije. Mislim, da ste zelo netemeljito
               pregnali pismo, ki je bilo in poziv, ki je bil naslovljen res na vse poslance tega
               Državnega zbora in tudi na vas, gospod predsedujoči glede na to, da praviloma seveda
               vsi poslanci naj bi glasovali o tem Zakonu o Državnem zboru. Mislim, da s tem
               verjetno ni nič narobe, če pa ste že to izpostavili zato seveda, da bi izpostavili
               določeno delodajalsko organizacijo pa mislim, da je bilo zelo nekorektno. Po drugi
               strani pa bi želel poudariti še enkrat samo to, da, ko govorite o generalnem
               direktorju gospodarske zbornice Slovenije. On je zakoniti zastopnik naše institucije
               in kot tak ima seveda poln mandat, da zastopa gospodarstvo, ki je seveda največja
               asociacija gospodarstva v tej Sloveniji in mislim, da ni na noben način prenesel
               svojega pooblastila in umazanega dela na, gospoda Lukiča, ki na drugi strani seveda
               tudi zastopa delodajalsko organizacijo. Torej mislim, da je zelo nekorektno
               kakršnokoli izpostavljene določenih oseb oziroma določenih institucij. Se pa
               popolnoma strinjam z vami, zavedam se, da je, gospod Lukič zelo, zelo dober
               podjetnik. Toliko z moje strani.</p>
            </sp>
            <sp xml:id="SDT7-OZDDSZII-redna-18-2015-10-28.sp35">

               <speaker>PREDSEDNIK UROŠ PRIKL:</speaker>

               <p>Hvala lepa za vaše vrednostne komentarje. </p>
               <p>Kolega Kordiš ima zdaj besedo. Pripravi pa se naj Mirjam Bon Klanjšček. Izvoli,
               Miha.</p>
            </sp>
            <sp xml:id="SDT7-OZDDSZII-redna-18-2015-10-28.sp36">

               <speaker>MIHA KORDIŠ (PS ZL):</speaker>

               <p>Najlepša hvala.</p>
               <p>V nekem smislu je današnja seja fenomen vsaj zame, jaz čemu takemu še nisem bil
               priča. Namreč tukaj pogovarjamo se o dvigu minimalne plače pa imamo predstavniki
               gospodarstva, <stage type="mag"/> <stage>(nadaljevanje)</stage>
               predstavnike delodajalcev, ki se pritožujejo in jadikujejo na takšen način kakor da
               so oni tisti, ki so na minimalcu. pa vemo, da niso na minimalcu ampak predstavljajo
               ravno najbolj bogate, najbolj enovite sloje v slovenski družbi. hkrati smo deležni pa
               takšnih komentarjev, kot da so za slovensko krizo, da k slovenski krizi in slovenski
               brezposelnosti prispeva višina slovenske minimalne plače oziroma je prispeval dvig
               minimalne plače v Sloveniji. Na tej točki pa lahko samo ugotovim, da imamo
               predstavnike gospodarstva, ki gospodarstva ekonomije sploh ne razumejo, dasiravno o
               njej neprestano razlagajo. Ampak k temu se bom potem kasneje še vrnil z vsebinskimi
               argumenti.</p>
               <p>Na tej točki bi rad pa raje od tega izpostavil še enkrat ponovno naše amandmaje. V
               Združeni levici namreč predlagamo, da se poleg predlaganih dodatkov za neugodno
               razporeditev delovnega časa, za nočno delo in tako naprej, izvzamejo iz definicije
               minimalne plače tudi ostali dodatki. Govorimo o dodatku za delovno dobo, govorimo o
               dodatkih za posebne pogoje dela, ki izhajajo iz posebnih obremenitev pri delu iz
               neugodnih vplivov okolja in nevarnosti pri delu.</p>
               <p>Naši razlogi zakaj to predlagamo so preprosti, v Združeni levici zagovarjamo princip
               enakega plačila za enako delo in poglejte, pogovarjamo se o minimalni plači,
               pogovarjamo se o neki elementarni pravičnosti in pogovarjamo se o tem, da ljudje za
               enako opravljeno delo prejemajo različno plačilo. Tisti, ki so na minimalcu nekega
               dodatka, ki naj bi bil po definiciji nečemu dodan ne prejemajo, tisti, ki imajo pa
               kaj več kot minimalno plačo pa bodo ta dodatek prejeli. Zdaj, v Sloveniji je številka
               ljudi, delavcev, delavk, ki povezujejo prvi in zadnji konec meseca z minimalno plačo
               porasla iz leta 2009, ko je bila ta številka 19 tisoč do današnjega časa na 37 tisoč.
               V temu trenutku imamo 37 tisoč naših sodržavljank, sodržavljanov, ki so na minimalni
               plači.</p>
               <p>In res bi želel od vseh predstavnikov strank, da se opredelijo do teh naših
               predlogov, do našega amandmaja. Rad bi, da pogledajo nas vse, ki tukaj sedimo, rad bi
               da pogledate v kamero in rečete "mi podpiramo, da je plačilo za enako opravljeno delo
               različno. Mi podpiramo da ljudje, da tisti, ki so na minimalni plači ne dobijo nekih
               dodatkov, tisti ki pa niso na minimalni plači pa prejmejo dodatek za, recimo, posebno
               obremenitev pri delu." To ja pač moj izziv za vas, zaradi tega ker kar smo zdaj
               slišali na temo naših amandmajev in opredelitev koalicijskih pa še kakšnih drugih
               strank do naših amandmajev je iz strani Stranke Mira Cerarja to, da so se sklicevali
               na kratko malo uvodni legalizem in so popolnoma obšli našo osnovno trditev, da smo
               soočeni z elementarno nepravičnostjo v trenutni ureditvi minimalne plače in da je to
               treba popraviti.</p>
               <p>S strani Social demokratov smo slišali, da je to, da zahtevamo enako plačilo za enako
               delo populizem. S strani DeSUS-a smo slišali pa dve razpravi, dobri razpravi ampak
               nobene opredelitve, vsaj jaz je nisem ujel do teh naših predlogov pa bi še z vaše
               strani rad slišal opredelitev do našega predloga, o tem, da se dvigne in redefinira
               minimalna plača v imenu elementarne pravičnosti in enakosti navsezadnje.</p>
               <p>Še enkrat poudarjam, enako plačilo za enako delo, ker v temu trenutku je kljub
               predlogom ki so ga na mizo prinesli sindikati situacija z minimalno plačo takšna, da
               tisti ki so na minimalcu so oropani določenih dodatkov čeprav bi bilo edino "fair" in
               edino pravično, normalno, in človeško da te dodatke prejmejo in ne samo dodatke za
               neugodno razporeditev delovnega časa ampak tudi dodatke za delovno dobo, za posebne
               pogoje dela in tako naprej.</p>
               <p>Zdaj, če se vrnem naprej k svoji iztočnici, najprej sem zatrdil, da imamo tukaj
               razprave s strani predstavnikov gospodarstva, predstavnikov delodajalcev, ki
               demonstrirajo temeljno neznanje ekonomije, pa bom šel po nekaj točkah, zaradi tega,
               da vsebinsko zagovorim to, kar trdim.</p>
               <p>Trenutno je glavna grožnja s katero se sooča evropsko gospodarstvo deflacija in zato
               so v Nemčiji povišali minimalno plačo. S tem so okrepili domače povpraševanje, ki pa
               bo v bodočih ciklih pomembno prispevalo k spodbujanju gospodarske rasti. <stage type="mag"/> <stage>(nadaljevanje)</stage> In zato dvig minimalne
               plače oziroma višina minimalne plače v nobenemu primeru ne pomeni dušenje
               gospodarstva, kvečjemu lahko tudi, če ostajamo znotraj horizontov kapitalizma
               govorimo o dodatnemu kisiku za gospodarstvo.</p>
               <p>O tem priča tudi primer iz naše lastne zgodovine iz zgodovine Slovenije, tik po
               osamosvojitvi in po odcepitvenemu šoku je slovensko gospodarstvo iz depresije, takrat
               kar hude depresije potegnila rast plač, ki je med letoma 1992 in 1996 dosegla tudi do
               8 % in je rast takrat poleg nekega dinamičnega izvoza temeljila točno na domačem
               povpraševanju kar je zgradilo tiste temelje za vzdržen razvojni model, tudi v smislu
               javnih financ in socialne države. Zaradi teh ukrepov in zaradi te vzpostavitve
               domačega trga in domačega povpraševanja smo takrat, sploh konec devetdesetih jim to
               lahko začeli govoriti v Sloveniji kot zgodbi o uspehu.</p>
               <p>In enak princip enak argument "advociramo" v Združeni levici tudi danes. Tako da je
               iz makroekonomskega vidika zlasti v kriznih časih je dvig minimalne plače ne samo
               smiseln ampak kar naravnost nujen.</p>
               <p>Potem, če se premaknemo še na nekoliko bolj teoretsko raven kar ustvarja delovna
               mesta in kar na delovna mesta ne vpliva tako silno. Stockhammer klar<stage>/?/ univerza v /</stage>
               nerazumljivo/ iz leta 2011, imamo študijo naslovljeno Akumulacija kapitala,
               institucija trga delovne sile in brezposelnost na srednji rok. Tukaj najdemo notri
               čisto empirično potrditev in obdelavo, da je zaposlenost odvisna predvsem od
               investicij se pravi od pričakovanj podjetnikov institucije trga delovne sile in med
               te institucije sodi tudi minimalna plača pa imajo tukaj statistično zanemarljiv
               vpliv. Se pravi na kreacijo, na generiranje delovnih mest vplivajo zlasti
               investicije, zdaj bodisi gre tu za zasebne investicije, bodisi gre tukaj za
               intervencije iz države, ki z davki pobere neka sredstva in jih potem investira.
               Investicije so tiste ključne za delovna mesta in nikakor ne višina minimalne plače,
               ki bi nekako po neki magiji skrčila število delovnih mest, ki so na razpolago. V
               bistvu je povezava med številom delovnih mest in višino plače čisto statistično vzeto
               ravno nasprotno.</p>
               <p>Garst Raso/?/, univerza v Hamburgu, študija iz leta 2011 je bilo pač pokazano, da je
               ta povezava obratna, kot trdim. Na podatkih zaposlenosti v nemškem gospodarstvu med
               letoma 1991 in 2008 in sicer se čisto statistično nahajajo v korelaciji večji delež
               zaposlenih z nizkimi plačami in večjo brezposelnostjo in da prihaja do zmanjševanja
               deleža zaposlenih z najnižjimi plačami v ujemanju z več delovnimi mesti. Se pravi,
               višje plače kot so v povprečju višja so delovna mesta, in ne obratno, kot nas tukaj
               predstavniki kapitala, gospodarstva, prepričujejo.</p>
               <p>Potem smo slišali tudi da, dobro mogoče do dviga minimalca lahko pride, do
               redefinicije minimalca lahko pride, če na drugi strani pride do razbremenitve
               gospodarstva. Tukaj je treba povedati, da naše gospodarstvo nikakor ni pretirano
               obremenjeno, kot smo lahko slišali tudi danes v tej razpravi že s strani
               predstavnikov delavcev, predstavnikov sindikatov je naše gospodarstvo pravzaprav
               podpovprečno obremenjeno, naši davki na kapital mejijo na obdavčitve davčne oaze. In
               tudi tukaj nam lahko priskoči na pomoč teorija, tokrat proizvedena na ameriškemu
               kongresnemu analitskemu uradu, to je tako kot bi rekel Raziskovalni oddelek Državnega
               zbora, kjer sta bili pripravljeni dve analizi v letih 2011 in 2012 ob povezavi med
               višino davkov in gospodarsko rastjo, varčevanjem, investicijo in neenakostjo.</p>
               <p>Na podlagi podatkov izmed leti 1945 in 2012 so izsledki zelo jasno pokazali, da gre
               pri blagodejnem znižanju učinka davkov na gospodarstvo samo za mit. To, da nižanje
               davkov spodbuja ne vem kako strašno in bistveno razcvet gospodarstva je mit, je čista
               ideologija in čisto nič drugega. Če sem tukaj bolj točen, dinamika najvišjih davčnih
               stopenj na dohodke in na kapitalske dobičke je prvič pozitivno povezana z gospodarsko
               rastjo. Ob višjih davkih je tudi rast bruto družbenega proizvoda <stage type="mag"/> <stage>(nadaljevanje)</stage> višja in ponovno ne tako ravno
               obratno, kot nas prepričujejo predstavniki delodajalcev, predstavniki kapitala. Če
               hočemo ustvariti gospodarsko rast moramo dvigniti davke za kapital, najbogatejše in
               potem presežke, ki jih s tem ustvarimo v javnih financah in v javnem proračunu
               investirati nazaj.</p>
               <p>Drugič, korelacija zasebnim varčevanjem ne obstaja. Zaradi nižjih davkov bogati ne
               varčujejo nič več, se pravi vsi presežki, ki se tukaj ustvarijo z davčnimi odpustki
               in subvencijami za bogate gredo v njihovo individualno potrošnjo, gredo v davčne oaze
               in tako dalje in nikakor se ne pretvarjajo v investicije, v gospodarstvo, kar nas
               spet prepričujejo predstavniki gospodarstva.</p>
               <p>No, tretjič je pa to, kar sem v bistvu že povedal, da nižji davki ne spodbujajo
               investicij.</p>
               <p>Zato vse te trditve kako dvig minimalne plače je ekonomsko neupravičen, kako ne
               prispeva k gospodarstvu, kako pravzaprav zavira gospodarstvo pač preprosto ne vzdrži,
               to ne pije nikakršne vode.</p>
               <p>Potem sem se pa tudi dotaknil to, da se predstavniki gospodarstva, delodajalcev,
               pritožujejo kot da bi bili sami na minimalcu čeprav za to nimajo nikakršnega
               utemeljenega razloga, če pogledamo v zadnjih petindvajsetih letih ali pa ne nazadnje
               tudi samo v zadnjih petnajstih letih ima Slovenija zelo dolgo zgodovino
               razbremenjevanja kapitala s takšnimi in drugačnimi odpustki. Pa se bom rajši tukaj
               kot da bi taksativno našteval vseh tisoč in en ukrep, ki je razbremenil gospodarstvo
               se bom ustavil pri koristi od trenutne gospodarske rasti, ker so razporejene izrazito
               neenakomerno. Čeprav je bruto družbeni proizvod narasel medletno za 3,47 % so
               sredstva za zaposlene in bruto plače se pravi to kar gre za delo narasla samo za 1,71
               %, bruto poslovni presežek, se pravi kapital, pa je poskočil kar za 4,95 %. Če to
               prevedemo v distribucijo bruto družbenega proizvoda pomeni da se je delež dela v vsej
               tej ustvarjeni vrednosti znižal iz 51 na 50,1 % BDP-ja, delež kapitala pa je porasel
               iz 37,4 na 37,9 % bruto družbenega proizvoda. Če grem tukaj še naprej, delež davščin,
               različnih davščin v BDP-ju sledi isti logiki, ki je zgrešena. Delež socialnih
               prispevkov delodajalcev se je leta 2014 zmanjšal iz 7,4 na 7,2 %, na drugi strani pa
               se je delež neto posrednih davkov, ki jih gledano relativno glede na delež v
               razpoložljivem dohodku revnejše prizadene bolj kot… Prizadene bogatejše, no ta je pač
               poskočil, se je dvignil iz 1,6 na 12 %.</p>
               <p>Tako da, če je kdo v slovenski družbi v privilegiranem položaju so to najbogatejši
               lastniki kapitala, delodajalci, gospodarstveniki in tako naprej. In nikakor ni res,
               da jih država preveč stiska, da jih sindikati preveč stiskajo, ne, to preprosto ne
               naredi.</p>
               <p>In ukrepi, ki jih tu potrebujemo niso ukrepi davčnih odpustkov za bogate in kapital
               ampak so ukrepi, ki gredo v korist ljudi, ki gredo v korist dela. In dvig minimalne
               plače je vsekakor en takšen ukrep.</p>
               <p>In, če se ponovno za zaključek vrnem k svoji izhodiščni misli, v Združeni levici
               predlagamo, mislimo in zagotavljamo, da je edino pravično, da se za enako delo
               prejema enako plačilo in je v skladu s to maksimo potrebno iz definicije minimalne
               plače izločiti ne samo dodatke na neugodno razporeditev delovnega časa ampak tudi
               dodatke za delovno dobo in za posebne pogoje dela. Ker preprosto ni pošteno, dva
               človeka opravita isto delo ampak eden bo prejel dodatek tisti, ki je pa na minimalcu
               bo pa brez tega dodatka ostal, zaradi tega, ker je vpisan v definicijo minimalne
               plače.</p>
               <p>To preprosto ni pošteno, ni "fair". In ne gre za populizem in ne gre za legalizem
               ampak gre za čisto osnovno elementarno pravičnost in zato bom za zaključek svoje
               razprave pozval vse, ki danes tukaj sedite, predstavnike različnih strank da ta naš
               amandma podprete. Negativnega učinka pred katerim nas dan danes strašijo na
               gospodarstvo tega negativnega učinka ne bo, bo pa prišlo zaradi izločitve teh
               dodatkov do marsičesa pozitivnega in v socialnem smislu in v gospodarskem smislu.
               Hvala. <stage type="mag"/>
               </p>
            </sp>
            <sp xml:id="SDT7-OZDDSZII-redna-18-2015-10-28.sp37">

               <speaker>PREDSEDNIK UROŠ PRIKL:</speaker>

               <p>Hvala lepa, kolega Kordiš.</p>
               <p>Če sem prav razumel, gospod Lukić, replika?</p>
            </sp>
            <sp xml:id="SDT7-OZDDSZII-redna-18-2015-10-28.sp38">

               <speaker>MILAN LUKIĆ:</speaker>

               <p>Seveda.</p>
               <p>Poslancu Združene levice pač moram odgovoriti, da čitanje raznoraznih študij mu še ne
               daje pravico da nam prilepi etiketo kako smo demonstrirali nepoznavanje ekonomije
               gospodarstva. Ne vem, s čim lahko to argumentira. Naštevanje podatkov, ki opozarjajo
               na to da 56 tisoč 500 gospodarskih subjektov ima probleme tudi s takšnimi plačami
               kakršne so, najbrž ni nepoznavanje ekonomije gospodarstva. To je dejstvo. To je 89 %
               gospodarskih subjektov. Strahoviti dvigi dobičkov, jaz bi rad videl te strahovito
               velike dobičke s katerimi se sedaj tukaj obmetavamo. Hkrati bi pa rekel, bojmo se
               načina reševanja problemov ne da bi odpravljali vzroke, predvsem pa odpravljanja
               problemov na način da bomo gospodarstvo še bolj obdavčili, ker nam je očitno to daleč
               najlažja rešitev. Spišeš zakon, ga sprejmeš in gotovo. Odpravljanje vzrokov za to
               stanje v kakršnem smo in v katerem je v Sloveniji problem tudi ta minimalna plača in
               niti enkrat nisem rekel in ne bom nikoli rekel, da je to primerna in ustrezna in ne
               vem kako dobra plača za opravljanje dela. Niti enkrat tega ne bom rekel, ker si sam
               zagotovo ne znam predstavljati, kako bi lahko s to plačo živel. Skratka nimam te
               pravice, da bi sploh komentiral višino te plače kot takšne, da bi bila previsoka ali
               kakor koli.</p>
               <p>Ampak, dejstvo je, da živimo v državi v kateri je za ogromno število podjetij pa to
               resen problem. Vi meni očitate demagogijo in nepoznavanje ekonomije, ne vem pa s
               kakšno pravico mi lahko to očita po vsem tem, kar sem ne nazadnje v svojem času
               aktivnega delovanja v gospodarstvu naredil. Res, preprosto ne razumem.</p>
               <p>Moral sem se oglasiti, hvala.</p>
            </sp>
            <sp xml:id="SDT7-OZDDSZII-redna-18-2015-10-28.sp39">

               <speaker>PREDSEDNIK UROŠ PRIKL:</speaker>

               <p>Hvala lepa.</p>
               <p>Bolj preventivno pa tudi sicer vas opozarjam, tema točke 1. je redefinicija minimalne
               plače. Zdaj pa resnično Mirjam Bon Klanjšček in naslednji, ki je pripravljen k
               razpravi pa je Saša Tabaković. Mirjam, izvolite.</p>
            </sp>
            <sp xml:id="SDT7-OZDDSZII-redna-18-2015-10-28.sp40">

               <speaker>MAG. MIRJAM BON KLANJŠČEK (PS NeP):</speaker>

               <p>Hvala lepa. Lepo pozdravljeni.</p>
               <p>V Poslanski skupini Nepovezanih poslancev podpiramo spremembo Zakona o minimalni
               plači, saj smo o podobni rešitvi razmišljali tudi sami. Zdi se nam neprimerno da
               dodatki, o katerih danes govorimo niso izvzeti iz minimalne plače. Mi menimo, da
               minimalne plače ne smemo obravnavati kot socialno kategorijo, saj gre vendarle za
               plačilo za opravljeno delo. In minimalna plača zgolj ustreza preživetju enočlanskega
               gospodinjstva.</p>
               <p>Danes smo slišali tako argumente s strani sindikatov kot delodajalcev, omenim pa naj
               tudi študijo OECD, ki je v poročilu iz letošnjega poletja ugotovila, da določitev
               minimalne plače sicer negativno vpliva na zaposlenost a ne v tolikšni meri, da bi
               zelo škodila hkrati pa dviguje življenjski standard ljudi z najnižjimi dohodki. Tudi
               v drugih državah v katerih imajo to uzakonjeno, minimalno plačo so ti dodatki izvzeti
               iz minimalne plače.</p>
               <p>Torej, mi zakon podpiramo obenem bi pa rada povedala to, da me veseli, da Vlada
               pripravlja spremembo te davčne politike in spodbujamo vlado da čim prej pripravi te
               spremembe, ki bo zagotovo vplivala na odpravo nelogičnosti v plačni politiki.<stage type="mag"/> <stage>(nadaljevanje)</stage> Kar se tiče pa amandmaja
               Združene levice, mi ga ne bomo podprli. predvsem iz razloga, ker predlog ni usklajen
               z deležniki, predvsem z delodajalci in tako kot smo danes slišali že te tri stvari,
               ki se spreminjajo pri minimalni plači, ki se izvzemajo iz minimalne plače povzročajo
               že velik problem pri delodajalcih in zagotovo torej mi menimo, da bi po vsej
               verjetnosti v temu trenutku povzročili preveliko škodo za gospodarstvo. In potrebno
               bo počakati na še malo boljšo gospodarsko rast, ki jo bomo si občutili.</p>
               <p>Hvala.</p>
            </sp>
            <sp xml:id="SDT7-OZDDSZII-redna-18-2015-10-28.sp41">

               <speaker>PREDSEDNIK UROŠ PRIKL:</speaker>

               <p>Hvala lepa Mirjam.</p>
               <p>Naslednji ima besedo kolega Tabaković, pripravi pa se še enkrat Miha Kordiš. Saša,
               izvoli.</p>
            </sp>
            <sp xml:id="SDT7-OZDDSZII-redna-18-2015-10-28.sp42">

               <speaker>SAŠA TABAKOVIĆ (PS SMC):</speaker>

               <p>ker mogoče v svoji razpravi nisem bil za kolega Kordiša dovolj natančen pa bom
               pravzaprav ponovil še enkrat stališče Poslanske skupine SMC zakaj ne bomo podprli
               amandmajev Združene levice.</p>
               <p>Namreč, predlog Zakona o spremembah in dopolnitvah Zakona o minimalni plači kot cilj
               navaja zagotovitev ustreznejše zakonske ureditve minimalne plače, ki se dotika
               pravičnejšega plačila razporeditve delovnega časa delavcev. Mislimo, da predlog
               zakona v temu smislu sledi tem načelom in zato bomo ta zakon tudi podprli.</p>
               <p>Predlog Združene levice oziroma amandma Združene levice pa pravi, da poleg samega
               predloga Zakona o spremembah in dopolnitvah Zakona o minimalni plači naj se dodajo še
               alineje, ki pa niso povezane z razporeditvijo delovnega časa in da so ti podatki, ki
               jih amandma Združene levice navaja so pravzaprav opredeljeni v samih kolektivnih
               pogodbah. To pomeni, da sam amandma ne sledi predlogu oziroma cilju, ki jih predlog
               želi.</p>
               <p>Zdaj, kot kaže v začetku, ko je bilo najavljeno, da bodo sindikati zbrali podpise za
               vložitev predloga smo se v Poslanski skupini SMC odzvali javno z izjavo, da upamo, da
               bo do dogovora glede predloga prišlo na ravni ekonomsko socialnega sveta v nekem
               konstruktivnem duhu obeh strani in da se bodo tako delodajalci kot sindikati seveda
               uspeli usesti za mizo in se dogovoriti. To smo storili zato, ker verjamemo v
               tradicijo socialnega partnerstva in tudi v institut avtonomnosti, tako sindikatov kot
               predstavnikov delodajalcev.</p>
               <p>Če kolega Kordiš misli, da je prav, da se Državni zbor povzema pravzaprav funkcije
               tako sindikata kot predstavnike delodajalcev v Poslanski skupini SMC menimo, da
               takšno ravnanje ni pravilno. Državni zbor oziroma poslanci ne morejo prevzemati vloge
               ekonomsko socialnega sveta in to je stališče Poslanske skupine SMC, ker verjamemo v
               duh socialnega partnerstva.</p>
               <p>Pravzaprav ta predlog, ki se je zgodil je v resnici bil eksces. V Poslanski skupini
               SMC si ne želimo, da bi pravzaprav konstantno prihajalo do nekih podobnih predlogov
               tako z ene kot z druge strani. Verjamemo v, kot sem že dejal, v duh socialnega
               partnerstva in upamo, da bo vnaprej delovanje tako sindikatov kot predstavnikov
               delodajalcev tudi šlo v tej smeri.</p>
               <p>Toliko zaenkrat, hvala.</p>
            </sp>
            <sp xml:id="SDT7-OZDDSZII-redna-18-2015-10-28.sp43">

               <speaker>PREDSEDNIK UROŠ PRIKL:</speaker>

               <p>Hvala lepa kolega Tabaković.</p>
               <p>Miha Kordiš, potem pa če ni več razpravljavcev bomo počasi strnili razpravo. Miha,
               izvoli.</p>
            </sp>
            <sp xml:id="SDT7-OZDDSZII-redna-18-2015-10-28.sp44">

               <speaker>MIHA KORDIŠ (PS ZL):</speaker>

               <p>Hvala. Bom zelo zgoščen.</p>
               <p>Poglejte, Državni zbor je prostor za oblikovanje politik zato pač tehta različne
               dimenzije, tako tiste ki so na strani dela kot tiste, ki so na strani kapitala in to
               še ne pomeni, da prevzema nase funkcije organizacij kapitala ali predstavnikov
               organiziranega dela, to je kot prva stvar.</p>
               <p>Sicer je bil pa moj očitek oziroma prošnja po dodatni obrazložitvi vašega stališča,
               gospod Tabaković oziroma poslanci SMC-ja, ne ta, da nisem razumel tega kar ste
               ponovno navedli ampak sem želel še kakšno bolj substencialno opredelitev. Ne to, da
               se ne pogovarjamo tukaj o ničemer drugem kot o neugodno razporejenemu delovnemu času
               in da je potrebno to izločiti iz definicije minimalne plače ampak ali se vam zdi
               elementarna pravičnost ki jo v Združeni levici predlagamo, da se izločijo še vsi
               ostali dodatki iz minimalne plače nekaj, kar bi bilo potrebno v naši družbi storiti?
               Lahko odmislimo v temu trenutku za sekundo o kakšnih strogo legalističnih parametrih
               se pogovarjamo, čisto načelno, konceptualno, če primemo za zadevo ali je "fair", da
               nekdo, ki ima več kot minimalno plačo za neko dodatno <stage type="mag"/> <stage>(nadaljevanje)</stage> delo ali pa dodatne obremenitve na delu ne
               prejema dodatnega plačila, nekdo, ki nima minimalne plače pa to dodatno plačilo
               prejema? In tukaj bi že zelo rad slišal neko vašo dodatno jasno opredelitev.</p>
               <p>Kar se tiče pa razprave s predstavniki gospodarstva, delodajalcev, kapitala bi rad
               izpostavil samo, da obstaja bistvena razlika med mikroekonomijo in makroekonomijo in
               jaz se nikakor nisem vtikal v neko mikroekonomijo, mislim to je neko čisto posebno
               področje, sem pa govoril o makroekonomiji, o politični ekonomiji. In nekaj
               jadikovanja oziroma pritoževanja s strani gospodarstva je v temu trenutku popolnoma
               nelegitimno če pogledamo v zadnjem desetletju je naše ekonomske politike vodila in
               oblikovala predvsem politika, ki je šla vštric s politikami in interesi kapitala.
               Tukaj smo imeli čisto strateško usmeritev na zadrževanje stroškov, posebej stroškov
               dela, ki so delovali kot spodbuda tistim podjetjem, ki niso ustvarjala dobička s tem,
               da so se izkazala kot dobra pri organizaciji dela. Ni sodelovala kot spodbuda tistim
               podjetjem, ki so delala na motivaciji zaposlenih kaj šele pri tehnološkemu napredku
               ampak je bila to strategija za subvencioniranje tistih podjetij in tistih
               kapitalistov, ki so zagotavljali svoje proizvode z nizkimi stroški dela in poslovanja
               namesto z inovativnostjo in vlaganji v razvoj. In zato nikakor ni čudno, da bom malo
               bolj plastičen, da bom malo bolj konkreten, da smo leta 2008 zabeležili rekordno
               nizko stopnjo brezposelnosti, takrat smo imeli brezposelnost na ravni 4,4 %, leta
               2013 to je samo pet let za tem pa smo imeli rekordno visoko stopnjo brezposelnosti,
               ki se je takrat povzpela na 10,3 %. Do tega je prišlo zato, ker smo napihovali samo
               storitveni sektor, ne-izvozno tehnološki nezahtevni sektor, predvsem gradbeništvo in
               to je tudi nekaj, kar je strani kapitala odgovarjalo.</p>
               <p>In kako konkurenčen je ta sektor, ki gradi na nizkih stroških dela in ki se danes
               pritožuje, da nikakor ne smemo dvigniti minimalne plače in da bomo imeli nekakšne
               kataklizmične posledice to za slovensko gospodarstvo lahko pogledamo samo raziskavo
               statističnega urada Republike Slovenije, ki ugotavlja, da je leta 2012 pri velikih
               podjetjih menjava s tujino ustvarila 2,6 milijarde evrov presežka, mala in srednja
               podjetja pa 3,7 milijarde evrov primanjkljaja.</p>
               <p>In vsak dvig minimalne plače, to je pa neki argument,k i ga danes še nisem izpostavil
               in v kateri smeri tega argumenta tudi v Združeni levici gremo je tudi korak za
               povečanje produktivnosti dela, zaradi tega, ker je strukturna prisila za delodajalca,
               da se začnejo ukvarjati s tem, s čimer bi se v osnovi morali, s tem, da zagotovijo
               boljšo organizacijo dela, s tem, da s svojim upravljanjem zagotovijo višjo
               produktivnost, da zagotovijo višji dvig dodane vrednosti namesto, da se tako kot
               danes ukvarjajo na tisoč in en način s tem, kako preprečiti dvig minimalne plače in
               ukvarjajo se pa samo s tem, kako potegniti zadnje atome moči iz ljudi in zaposlenih,
               ki so že tako v socialno deprivilegiranem položaju in prejemajo popolnoma nezadostno
               plačilo za svojo delo, ki ga ustvarijo.</p>
               <p>Hvala.</p>
            </sp>
            <sp xml:id="SDT7-OZDDSZII-redna-18-2015-10-28.sp45">

               <speaker>PREDSEDNIK UROŠ PRIKL:</speaker>

               <p>Hvala lepa, kolega Kordiš za izčrpno razpravo.</p>
               <p>Ne vidim več razpravljavcev zato počasi zaključujem s samo razpravo. In prehajamo na
               glasovanje o amandmaju k 1. členu, ki ga je predlagala Poslanska skupina Združene
               levice. Želi kdo obrazložiti svoj glas? Če ne želi obrazložiti nihče svojega glasu
               potem gremo na glasovanje. Glasujemo.</p>
               <p>Kdo je za? <stage>(1 član.)</stage> Je kdo proti? <stage>(11 članov.)</stage></p>
               <p>Ugotavljam torej, da amandma ni bil sprejet.</p>
               <p>Prehajam na razpravo k amandmaju, k novemu 1.a členu. Želi kdo razpravljati? <stage type="mag"/> <stage>(nadaljevanje)</stage> Če ne želi nihče
               razpravljati potem zaključujem razpravo in prehajamo na glasovanje o amandmaju za 1.a
               člen, ki so ga vložile poslanske skupine koalicije, torej SMC, DeSUS in SD.
               Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je novi 1.a člen sprejet.</p>
               <p>Prehajamo k razpravi o 2. členu in amandmaju k 2. členu, ki so ga vložile poslanske
               skupine koalicije, želi kdo razpravljati? Če ne želi nihče razpravljati potem
               zaključujem razpravo in prehajamo na glasovanje o amandmaju k 2. členu.
               Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta amandma sprejet.</p>
               <p>Prehajamo na glasovanje o vseh členih skupaj. Želi kdo obrazložiti svoj glas? <stage>(Ne.)</stage>
               Jaz bi ga vseeno želel tukaj obrazložiti, če dovolite zelo na kratko.</p>
               <p>Jaz seveda podpiram predlog takšnega zakona. seveda bi, čisto intimno gledano, z
               velikim veseljem še kakšen dodatek izvzel, še kaj dodal. Ne nazadnje tudi samo
               nominalno vrednost minimalne plače amapk politika je umetnost mogočega inv temu
               trenutku je objektivno dejstvo, da to lahko, da to zmoremo in da je tudi to en korak
               naprej. Tako da se v temu trenutku zadovoljim s to redefinicijo predlaganega
               predpisa. O čim večjem in čim boljšim pa kdaj drugič in verjamem, da ne bo to
               neuslišana želja. Hvala lepa.</p>
               <p>Prehajamo na glasovanje o vseh členih skupaj. Glasujemo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je zakon sprejet.</p>
               <p>S sprejetimi… Dovolite še malo. Da je zakon sprejet in amandma dopolnjen predlog
               zakona in bo sestavni del poročila tega odbora.</p>
               <p>Določiti je potrebno še poročevalca na seji Državnega zbora in če ne nasprotujete
               temu bi to bil sam. Hvala lepa.</p>
               <p>S tem zaključujem obravnavo predloga zakona na našem delovnem telesu in s tem tudi
               zaključujem 1. točko današnjega dnevnega reda. Vsem ki ste aktivno sodelovali se
               zahvaljujem. Mi pa seveda nadaljujemo z našim delom. Bomo počakali toliko, da vsi ki
               so bili vabljeni k 1. točki zapustijo dvorano potem pa nadaljujemo.</p>
               <p>In prehajamo na <title>2. TOČKO DNEVNEGA REDA,</title> ki je bila seveda predmet širitve
               dnevnega reda – <title>TO JE ZAHTEVA DELOVNEGA IN SOCIALNEGA SODIŠČA V LJUBLJANI ZA OCENO USTAVNOSTI,
               PETEGA ODSTAVKA 206. ČLENA ZAKONA O POKOJNINSKEM IN INVALIDSKEM
               ZAVAROVANJU.</title>
               </p>
               <p>Zahtevo ste prejeli in je bila objavljena v sistemu UDIS, prav tako mnenje Vlade z
               dnem 9. 10. ter mnenje Zakonodajno-pravne službe z dnem 12. 10. Prav tako pa tudi
               odgovor predsednika Državnega zbora na zahtevo sindikata vojakov Slovenije za oceno
               zakonitosti avtentične razlage petega odstavka 206. člena Zakona o pokojninskem in
               invalidskem zavarovanju z dnem 11. 9.</p>
               <p>Prosil bi za kratko pojasnitev, predstavnika Zakonodajno-pravne službe, dr. Divjaka,
               izvolite.</p>
            </sp>
            <sp xml:id="SDT7-OZDDSZII-redna-18-2015-10-28.sp46">

               <speaker>DR. SAMO DIVJAK:</speaker>

               <p>Hvala lepa gospod predsednik, lep pozdrav sem skupaj.</p>
               <p>Torej, Delovno in socialno sodišče v Ljubljani je na Ustavno sodišče vložilo zahtevo
               za oceno ustavnosti določbe, petega odstavka 206. člena Zakona o pokojninskem in
               invalidskem zavarovanju, tako imenovanega ZPIZ 2 in sicer v povezavi s sprejeto
               avtentično razlago k tej določbi. Ta zahteva je op vsebini povsem identična z zahtevo
               sindikata vojakov Slovenije o katere ste se, spoštovane poslanke in poslanci, že
               opredelili prejšnji mesec. In v naši službi ugotavljamo tudi, da je Vlada, ki je
               posredovala svoje mnenje glede tega odgovorila povsem identično. <stage type="mag"/> <stage>(nadaljevanje)</stage> Razlogi so povsem identični, kot so
               bili v zahtevi vojakov.</p>
               <p>Zato predlagamo v našem kratkem mnenju, da ostanete pri s tem kar ste že sprejeli in
               kar je bilo odgovorjeno, seveda vaša stvar o tej odločitvi ampak zadevi sta popolnoma
               enaki, popolnoma enaki očitki, popolnoma enake navedbe tako da tukaj ni več kaj dosti
               dodati.</p>
               <p>Hvala lepa.</p>
            </sp>
            <sp xml:id="SDT7-OZDDSZII-redna-18-2015-10-28.sp47">

               <speaker>PREDSEDNIK UROŠ PRIKL:</speaker>

               <p>Hvala lepa dr. Divjak.</p>
               <p>Želi besedo še predstavnica Vlade? <stage>(Ne.)</stage> Potem odpiram razpravo o predlogu mnenja
               Odbora za delo, družino, socialne zadeve in invalide, da se strinja z mnenjem
               Zakonodajno-pravne službe z dnem 12. 10. 2015 in z mnenjem Vlade Republike Slovenije
               z dnem 9. 11. 2015 ter Zakonodajno-pravni službi predlaga da v skladu z 266. členom
               Poslovnika Državnega zbora pripravi odgovor Ustavnemu sodišču. Želi kdo na to temo
               razpravljati? Ne vidim želje po razpravi.</p>
               <p>Potem prehajamo na določanje. Glasujemo o prej prebranem, ki ga ne bom še enkrat
               prebral, sklepu. Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bilo mnenje soglasno sprejet.</p>
               <p>Zaključujem tudi to točko dnevnega reda.</p>
               <p>Prehajamo na <title>3. TOČKO DNEVNEGA REDA – TO JE RAZNO.</title>
               </p>
               <p>Želi kdo kaj povedati? Kakšno razmišljanje? Če ne se vam zahvaljujem za sodelovanje
               na seji odbora in vam želim lep preostanek dneva. <title>Seja se je končala 28. oktobra
                  2015 ob 16.26.</title>
               </p>
            </sp>
         </div>
      </body>
   </text>
</TEI>
