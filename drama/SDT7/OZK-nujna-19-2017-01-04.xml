<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZK-nujna-19-2017-01-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4A3980D107203560C12580820035E85D</idno>
               <idno type="custom" subtype="day">83612FCCE76B0320C125809E0032224A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=83612FCCE76B0320C125809E0032224A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZK-nujna-19-2017-01-04.OZK" n="19">
               <name>nujna seja</name>
               <date when="2017-01-04"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZK-nujna-19-2017-01-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZK-nujna-19-2017-01-04.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KULTURO</stage>
            <stage type="session">19. nujna</stage>
            <stage type="date">(14. december 2016)</stage>
            <stage type="chairman">Sejo je vodil dr. Dragan Matić, predsednik Odbora za kulturo. </stage>
            <stage type="time">Seja se je pričela ob 7.34.</stage>


            <sp xml:id="SDT7-OZK-nujna-19-2017-01-04.sp1">

               <speaker>PREDSEDNIK DR. DRAGAN MATIĆ:</speaker>

               <p>Vse članice in člane, vabljene ter ostale prisotne lepo pozdravljam. Pričenjam 19.
               nujno sejo Odbora za kulturo.</p>
               <p>Obveščam vas, da sta zadržana in se seje ne moreta udeležiti naslednja člana: Bojan
               Podkrajšek in pa Ljudmila Novak.</p>
               <p>S sklicem seje ste prejeli naslednji dnevni red seje odbora: 1. točka Škodljivo
               spreminjanje sistema samozaposlenih v kulturi. Ker v poslovniškem roku nisem prejel
               predlogov v zvezi z dnevnim redom, je določen takšen dnevni red seje kot je predlagan
               s sklicem.</p>
               <p>Smo pri <title>1. TOČKI DNEVNEGA REDA.</title> Na spletni strani Državnega zbora je s
               sklicem objavljeno naslednje gradivo: Zahteve poslanske skupine Združene levice za
               sklic nujne seje in pa mnenje Komisije Državnega sveta za kulturo, znanost, šolstvo
               in šport. K tej točki dnevnega reda sem vabil predlagatelje zahteve oziroma prvo
               podpisano poslanko Violeto Tomić, Ministrstvo za kulturo, Antona Peršaka, ministra za kulturo, Nacionalni
               svet za kulturo, potem sem vabil Gloso, Sindikat kulture in narave Slovenije,
               Sindikat Glosa in Suki, Društvo Arhitektov Ljubljane, Društvo pisateljev Slovenije,
               Društvo RTV napovedovalcev Slovenije, Društvo filmskih producentov Slovenije, Društvo
               gledaliških kritikov in teatrologov Slovenije, Društvo slovenskih filmskih in
               televizijskih prevajalcev, Društvo slovenskih književnih prevajalcev, Lektorsko
               društvo Slovenije, Odprto zbornico za sodobno umetnost pri KUD Mreža forum za
               samoorganizacijo posameznikov na področju vizualne medijske interdisciplinarne
               umetnosti, Društvo asociacija, Denisa Miklavčiča, predstavnika samozaposlenih glava
               <stage>(?)</stage> odbora sindikata Glosa, Združenje dramskih umetnikov Slovenije, Alena Jelena,
               sekretarja združenja dramskih umetnikov, Simona Kardoma, direktorja Centra urbane
               kulture Kino Šiška in pa Laro Jankovič samostojno delavko v kulturi. Dodatno pa sem
               vabil še Državni svet.</p>
               <p>Preden dam besedo predstavniku oziroma predstavnici predlagatelja današnje seje, bi
               vas želel opozoriti, da smo pri razpravah še posebej pozorni in neposredno ne
               posegamo v pristojnosti druge veje oblasti, ki je tudi pristojna za sprejemanje
               podzakonskih aktov.</p>
               <p>Besedo dajem predlagateljem zahteve za sklic seje. To je gospe Violeti Tomić. Tukaj
               si, v redu.</p>
            </sp>
            <sp xml:id="SDT7-OZK-nujna-19-2017-01-04.sp2">

               <speaker>VIOLETA TOMIĆ (PS ZL):</speaker>

               <p>Dobro jutro, hvala predsednik za besedo.</p>
               <p>Jaz vas sredi noči pozdravljam na tej seji, kar je za kulturnike in za vse nas, ki se
               pogovarjamo o kulturi res zelo zgodaj. Vendar smo sredi decembrske seje, ki je zelo
               naporna tudi za kolege poslance. Tako da boste sprejeli naše opravičilo, čeprav nismo
               krivi za to in se bomo potrudili, da bomo čim bolj konstruktivno vendarle speljali to
               zadevo.</p>
               <p>V Združeni levici smo današnjo sejo Odbora za kulturo sklicali, ker je spreminjanje
               uredbe o samozaposlenih v kulturi potekalo zelo na hitri in glede na odzive
               sindikatov, stanovskih društev in drugih organizacij na področju kulture, tudi po
               našem mnenju, enostransko in nepremišljeno. Z vsemi naštetimi se tudi strinjamo glede
               tega, da so spremembe za marsikaterega ustvarjalca škodljive, saj zožujejo dostop do
               upravičenosti do plačila socialnih prispevkov samozaposlenih v kulturi. Zato smo
               povabili tudi ključne akterje. Vsaj vse tiste, ki so se nam oglasili, nas
               kontaktirali. Od ministrstva pa pričakujemo pojasnila. Do sedaj so bili s strani
               ministra odzivi in kritike odpravljene brez argumentov.</p>
               <p>Predlagamo tudi dva sklepa. Prvi sklep je, da pozovemo Ministrstvo za kulturo, da iz
               obravnave umakne predlog uredbe o spremembah in dopolnitvah uredbe o samozaposlenih,
               in drugi sklep, naj ministrstvo pri pripravi sprememb uredbe o samozaposlenih v
               dejanskem in ne zgolj navideznem dialogu upošteva specifični položaj ustvarjalcev na
               področju kulture in upošteva načelo inkluzivnosti ter socialne varnosti.</p>
               <p>Drugi sklep je sicer zelo splošen, celo generičen ampak potreben je prav zato, ker v
               primeru sprememb uredbe do pravega dialoga ni prišlo in roko na srce to ni prvi tak
               očitek Ministrstvu za kulturo. Pričakujem od kolegov in kolegic poslank, da boste še
               posebej po razpravi v kateri se bomo podrobno seznanili s spremembami uredbe in
               argumenti za njih, sklepe podprli. Jasno je, da se mora uredba spremeniti in v
               Združeni levici želimo samo, da se znova premisli spremembe, da se jih uskladi tako,
               da bodo dobre za samozaposlene in s tem za kulturno polje v celoti v katerem
               samozaposleni igrajo zelo agilno in pomembno vlogo.</p>
               <p>In še par besed o uredbi. Državni zbor je na oktobrski seji sprejel spremembe ZUJIK,
               ki je prinesel delno izboljšanje na področju samozaposlenih. Obdobje upravičenosti se
               je podaljšalo iz treh na pet let, popolnoma logično torej je, da se bo spremenila
               tudi uredba. Po pripombah in upravičenem pritisku, je ministrstvo pripravilo
                  nov predlog uredbe, ki
               je bil v petek 9. objavljen na spletni strani Vlade. Nekaj pripomb je res bilo
               upoštevanih, izbrisanih bo manj poklicev, točke se bodo lahko kombinirale, ampak
               glavni problemi vendarle ostajajo. Ključen problem je, da spremembe dejansko
               presegajo zgolj proporcionalne spremembe, ki bi bile logične glede na dvoletno
               podaljšanje. Po eni strani je nerazumno združevanje, predvsem pa ukinjanje poklicev.
               Tudi v novi uredbi predlagate brisanje treh poklicev. Tudi tisti, ki so bistveni v
               sodobni umetnosti, na primer interdisciplinarni ustvarjalec sodobne umetnosti, po
               drugi pa dejansko dvigovanje kriterijev za pridobitev plačila socialnih prispevkov.
               Poleg zviševanja meje iz 71 na 81 točk, sta problematična predvsem dva dodatna
               kriterija – izpolnitev vseh točk pri obsegu dejavnosti in izpolnitev najmanj 50% za
               vsak posamezni kriterij kakovosti. Vse to ostaja tudi v novem predlogu uredbe. Se pa
               pri nekaterih posameznih poklicih najbolj neživljenjska merila spreminjajo oziroma
               zmanjšujejo. Vseeno gremo lahko čez tabelo in razpravljamo o številnih pogojih, ki
               jih posamezni profili v praksi sploh ne morejo izpolniti. Več o tem lahko povedo
               predstavniki društev, ki so tukaj vabljeni in organizacij.</p>
               <p>Poleg argumentov o prilagoditvi podaljšanja obdobja pa smo s strani ministra slišali
               tudi to, da plačilo prispevkov ni socialni ukrep ampak da omogoča posebno obliko
               zaposlitve, ki omogoča, da posameznik deluje v nekem svobodnejšem režimu. S tem se
               seveda strinjamo, ampak plačevanje socialnih prispevkov je po definiciji tudi
               socialni korektiv na področju kulture. Še posebej glede na kontekst, glede na majhen
               in omejen kulturni trg in način državnega spodbujanja umetnosti, zaradi katerega
               vemo, da je zaradi varčevalnih ukrepov, vse bolj okrnjen. Zgovoren je podatek, da
               skoraj približno tretjina samozaposlenih v kulturi, živi pod pragom revščine in to bi
               nas res moralo skrbeti.</p>
               <p>Da hkrati povsem brez, je treba povedati in poudariti tudi to kar nas v Združeni
               levici vendarle moti je, da hkrati povsem brez dokazovanja kakovosti in vrhunskosti
               dobi plačan del prispevkov iz računa Ministrstva za kulturo neka druga družbena
               skupina in to so verski uslužbenci. In to tudi najeda proračun kulture in kulturnih
               ustvarjalcev. In nikar ne začnimo razmišljati o tem, da je samo lačen in trpeč
               umetnik dober umetnik, nikakor ne danes v 21. stoletju in ne danes ob socialnem
               položaju v katerem vendarle v Sloveniji živimo.</p>
               <p>Skratka pod črto, predlagane spremembe uredbe niso dobre za samozaposlene in ne za
               celotno polje kulture. Ne gre zgolj za prilagajanje drugačnemu časovnemu okviru, gre
               za postavljanje kriterijev, ki bodo mnoge kulturnike potisnili v izredno težak
               položaj, zagotovo pa marsikoga tudi izven kulturne sfere nasploh.</p>
               <p>In naj zaključim z neposrednim vprašanjem za ministra Peršaka. Glede na vaše
               dosedanje medijske odzive, ali lahko zagotovite, da predlagane spremembe ne bodo
               otežile dostopa do upravičenosti samozaposlenih za kritje socialnih prispevkov?</p>
               <p>Hvala.</p>
            </sp>
            <sp xml:id="SDT7-OZK-nujna-19-2017-01-04.sp3">

               <speaker>PREDSEDNIK DR. DRAGAN MATIĆ:</speaker>

               <p>Želi besedo minister za kulturo?</p>
               <p>Izvolite gospod Peršak.</p>
            </sp>
            <sp xml:id="SDT7-OZK-nujna-19-2017-01-04.sp4">

               <speaker>ANTON PERŠAK:</speaker>

               <p>Skušal bom biti seveda čim bolj strnjen, je pa kar nekaj stvari na katere je potrebno
               sedaj odgovoriti pa še mogoče neke stvari dodatno pojasniti. Ampak bom začel najprej
               z odzivom na to kar je bilo povedano v imenu predlagateljev.</p>
               <p>Priprava in sprejemanje uredbe, ki naj bi bila sprejeta naslednji teden na seji
               Vlade, je potekalo zelo hitro. 19. Oktobra je bil sprejet zakon, mislim ne 19.
               oktobra, oktobra. 19. novembra je začel veljati. Zakon določa, da te določbe, ki kot
               je bilo rečeno deloma olajšujejo položaj samozaposlenih začnejo se naj začnejo
               uresničevati 1. januarja 2017. Od 19. novembra do novega leta je po tem takem treba
               izpeljati vse formalne postopke. Mi smo seveda lahko začeli uredbo pripravljati prej,
               ampak formalni postopki so se lahko začeli 19. novembra, ker je pač tak pravni red.
               In to pomeni, da je v tem času bilo potrebno opraviti javno razpravo, javna razprava
               je bila gotovo kratka, 14 dni ampak je dala neprimerljivo več odzivov kot jih v
               mnogih primerih dajo javne razprave o kakšni stvari, ki trajajo mesec dni ali več.
               Treba je bilo v tem času opraviti medresorsko usklajevanje in seveda v ustreznem roku
               predložiti uredbo v vladno proceduro, da bo lahko 22. decembra na seji Vlade
               sprejeta. To ni opravičilo ampak pojasnilo da pač, ker smo želeli, da začnejo te
               izboljšave čim prej veljati, je bilo potrebno postopke peljati malo hitreje kot
               običajno ampak še vedno v okviru zakona.</p>
               <p>Predlagajo umik uredbe. Mi lahko uredbo umaknemo ali pa lahko je tudi Vlada ne
               izglasuje, ampak kaj to pomeni? Da bo nastalo stanje, ko bodo po eni strani veljale
               zakonske določbe, ki predpisujejo eno in uredba, ki predpisuje drugo. Zdaj možnosti
               sta dve, ker bo veljala dosedanja uredba. Možnosti sta dve: ena, da mi ne spoštujemo
               ali zakona ali uredbe in ravnamo nezakonito, druga možnost je, da do takrat, ko se
               pač to ne uredi in ne uskladi, vemo pa, da so usklajevanja te vrste po navadi zelo
               dolga, ne sprejemamo nobenih odločitev, nobenih vpisov v razvid in tako naprej.</p>
               <p>Jaz mislim, da je pot, ki smo jo ubrali boljša, da omogočimo, da pač s 1. januarjem
               se začne zakon uresničevati. Tako kot v vseh drugih primerih bomo seveda videli kako
               bo uredba funkcionirala v praksi. Dialog, moram reči, na tej ravni ali v okviru
               Nacionalnega sveta ali v okviru Dialoške skupine za samozaposlene, ki bo pač zdaj na
               novo imenovana, ker pač vsak minister mora imenovati novo, tak je predpis. Bo možen
               in mi lahko tisto, kar se bo izkazalo kot problem, v nekaj mesecih, pol leta, tudi
               popravimo. Dejanski dialog, češ, da ga ni bilo. To kar se dogaja tudi danes, kar se
               je dogajalo včeraj, javna razprava je najbrž tudi dialog med deležniki in
               ministrstvom. Ta javna razprava je dala pač toliko in toliko odzivov. Mi smo se na
               tiste predloge, na katere je mogoče, ki smo jih tudi ocenili kot smiselne, odzvali in
               smo uredbo kar v nekaj primerih kot predlog zdaj spremenili, prilagodili tem
               pripombam.</p>
               <p>Dialog o primeru samozaposlenih to lahko tudi nekateri, ki so na seji potrdijo, teče
               pa vedno. Junija smo na seji nacionalnega sveta govorili prav o problemih, ki se
               odpirajo v zvezi s to uredbo. To se pravi ali naj bodo merila kakovost ali naj bo
               edino merilo potreba po socialni pomoči in tako naprej. Zdaj jaz bi si s tem dovolil
               eno, pa ne narobe razumet, mi pri tej institutu plačevanja prispevkov zakon
               opredeljuje to pravico kot pravico do katere je nekdo upravičen na podlagi izjemnega
               kulturnega prispevka. To je citat iz zakona. To ni pravica sama po sebi, ki jo
               prinese status samozaposlenega ampak je pač treba z nekim minulim delom, da tako
               rečem v nekem določenem obdobju, izkazati  izjemni kulturni prispevek. Se pravi to je pravica do
               katere, ki jo nekdo izkaže s kakovostjo in tudi s kontinuiteto dela. Se pravi mi
               govorimo o neke vrste standardih in normativih, ki in ta standard, izpolnjevanje teh
               standardov in normativov to ne pomeni, da jaz ali pa ministrstvo ne vidi tega kar je
               gospa Tomić zelo dobro izpostavila, da je seveda vprašanje socialnega položaja mnogih
               ljudi, ki delajo na področju kulture zelo akutno. Ampak dilema, ki se na ta način
               postavlja je, ali bomo plačevali socialne pomoči ali bomo dali delo ljudem, ki
               izkazujejo določeno kakovost. To je dilema, ki jo mora država rešiti. Tega ni mogoče
               rešiti s to uredbo. Ker je to sistemsko vprašanje. Ampak mi, pa ne spet, ker to bo
               potem nekdo lovil za besede. Mi bomo leta 2016 za socialne prispevke samozaposlenih
               plačali 7 milijonov 500 tisoč evrov. Naslednje leto predvidoma 8 milijonov 200 tisoč.
               In to je, to so sredstva, ki niso usmerjena sama po sebi v projekte in programe. To
               je plačilo vsakemu izmed teh samozaposlenih v rangu 4 tisoč 320 evrov na leto. Zato
               še ni nobenega programa, nobenega projekta. Seveda posredno to pomaga, da ti
               samozaposleni lahko delajo. Ampak mi se moramo najbrž postopoma boriti za to, da bo
               socialni vidik tega problema se reševal tam kjer je za to mesto. Mi vemo, da je za to
               nek drug resor in da bo to, kar ministrstvo da kot te vrste spodbudo res spodbuda
               tistim ljudem, ki so izkazali visoko kakovost dela na področju kulture kot
               samozaposleni.</p>
               <p>Spremembe presegajo pač to kar določa zakon. Zakon je prinesel dve ključni spremembi.
               Ena je, da podaljšuje obdobje za katerega se dobi status in pravica do prispevkov na
               pet let, kar mi seveda razumemo in to je v bistvu očitno spotakljivo. Merimo dosežke
               iz preteklosti na podlagi katerih nekdo prosi za pravico do prispevkov za pet let. Do
               sedaj je bilo za tri leta. In to seveda potem prilagajamo tudi standard in normativ.
               Standard pomeni merilo kakovosti, kjer pravzaprav sprememb ni. Celo olajšujemo v
               mnogih primerih situacijo, zato, ker je res, da na nekaterih področjih ni ali pa je
               zelo malo nagrad, zato na tistih področjih nagrad več ne izpostavljamo posebej kot
               merilo. To najbrž ste vsi opazili v uredbi, ne?</p>
               <p>Drugič, ker mislimo, da je pomembna tudi kontinuiteta dela pač prilagajamo merila
               količinska iz treh let na pet let. Če je najboljši primer, če je igralec
               samozaposleni v treh letih moral imeti tri nove vloge oziroma trideset javnih
               nastopov, kar igralci vedo, da ni ravno veliko, da je to prej malo, potem naj bi imel
               v petih letih pet novih vlog ali petdeset javnih nastopov. To je čista mehanika, ne?
               Je pa res, da v nekaterih primerih dajemo nekaj več kot je bilo do sedaj. Vam bom
               povedal tudi ta primer, pa najbrž vsi, ki vsaj malo veste kaj delamo kulturniki na
               teh področjih, do sedaj je bilo merilo za tri leta za avtorja radijskih oddaj, tri
               radijske oddaje. Vemo vsi  kaj pomeni radijska oddaja. Lahko, res je, lahko je tudi
               serija. V takem primeru je to seveda več. Ampak tri radijske oddaje, posamezne v treh
               letih, prvič, od tega nihče ne more živeti. Drugič, je pa to res malo. In tudi deset
               v petih letih, to bo gospod Jelen bolje vedel kot jaz, deset radijskih oddaj avtor
               avtorskih, recimo po eno uro v petih letih, tudi od tega ne bo preživel, tudi ni ne
               vem kaj. Če nekdo to dela kot svoj poklic.</p>
               <p>In ukinjanje poklicev. Mi seveda ne moremo ukiniti nobenega poklica. Drugo vprašanje
               je ali so kakšni poklici te vrste, ki jih zakon opredeljuje. Zakon pravi, da status
               lahko dobi nekdo, sam status, ki z diplomo na ustrezni fakulteti ali s svojim že
               delom dokaže, da si je v prihodnje obetati pomembne kulturne dosežke z njegovega
               dela. Se pravi, da on mora izkazati nekaj, da dela na področju kulture ustvarjalno.
               In drugič, kot rečeno še enkrat, tisti ki kandidira za prispevke, mora izkazati
               izjemen kulturne prispevke v svojem delu v zadnjih petih letih. Seveda pa so poklici,
               ki se dogajajo na polju kulture, ki pa niso avtorski in dilema je pri teh poklicih.
               Drugo kar je, je, da nekatere smo tudi vrnili, kar smo najprej mislili napovedovalce
               smo vrnili, ampak seveda tiste, ki z nekim avtorskim prispevkom v tem delu
               sodelujejo, kajti bom karikiral kot vedno, samo najbrž tisti napovedovalec, ki bi
               recimo tako kot včasih to je, ki samo napoveduje na radiju, da bo v naslednji oddaji
               naši poslušalci čestitajo in pozdravljajo in podobno, najbrž ni. Čim pa dela nekaj
               takega kot je, da vodi oddaje, da ima nek avtorski prispevek pri tem, je pa uvrščen
               zdaj v predlog uredbe.</p>
               <p>Toliko mogoče o tem. Bi pa rekel, da… S tem bom zaključil. Nekako tri dileme se
               postavljajo ampak tega kar jih pa ta uredba ne more rešiti. Ena zelo veliko pripomb
               in tudi avtorji pripomb sami to izpostavljajo je sistemske narave. Se pravi sama
               ureditev tega področja kot sistemskega vidika, moti. Jaz se sam strinjam s tem, da to
               področje ni optimalno urejeno in da se v zvezi s področjem samozaposlenih odpira kar
               nekaj vprašanj, ki jih bo treba, če jih bomo pač to možnost imeli, v okviru tako
               imenovane prenove kulturnega modela reševati.</p>
               <p>Prvič med samozaposlenimi sta najmanj dve zelo različni skupini. Ena skupina so
               ljudje, ki dejansko delajo na način nekih svobodnih poklicev, kar tam zaposlitev ni.
               Pisatelj se kot pisatelj ne more zaposliti, ali pa pesnik ali pa dramatik. Lahko dela
               v nekem drugem delu pa pač piše zraven. Isto velja ta princip tudi za likovnike in še
               za vrsto drugih. Seveda pa so v kulturi tudi poklici, ki se tudi opravljajo in to
               vedno bolj zaradi siceršnjih razmer v družbi, kot so na statusu samozaposlenega pa ni
               nujno, da bi se. Gre za tiste poklice, kjer ljudje dobijo ta status zato, da
               razbremenijo delodajalca in opravljajo delo po pogodbi, ki so v bistvu pogodbe za nek
               določen čas. Čeprav so tako ne… Recimo te pogodbe ima cela vrsta ljudi, ki delajo na
               področju audiovizualnih 
               dejavnosti, tudi na RTV, snemalci, montažerji, ljudje, ki se ukvarjajo z oblikovanjem
               luči in tako naprej. To vse so poklici, ki jih te institucije sicer potrebujejo,
               deloma imajo za njih zaposlene ljudi, še bolj veseli pa so, če lahko človeka
               prisilijo, da vzpostavi s.p. ali pa status samozaposlenega, podpiše pogodbo in
               delodajalci nimajo nobenih težav z njimi. To je druga skupina. To in jaz mislim, da
               je za to skupino drugače ta status oblikovati, omogočiti tudi sklepanje kolektivnih
               pogodb in tako naprej v perspektivi. Kot pravim, neka čisto druga zgodba pa so
               svobodni poklici, kjer pa pač teh možnosti ni. Ampak ta sistemska vprašanja je mogoče
               reševati samo z zakonom. Ne z uredbo kot podzakonskim aktom, češ da za to v zakonu ni
               podlage.</p>
               <p>Drugi problem je dilema, ki je bila izpostavljanje – to iskanje ravnotežja med
               socialnim vidikom tega in vidikom, ki je za Ministrstvo za kulturo prednosten, to je
               Ministrstvo za kulturo proračun Ministrstva za kulturo je namenjen za financiranje
               programov in projektov. Mi, nam pa raste ta delež znotraj proračuna, trenutno je že
               blizu 6%, ki ga namenjamo za čiste socialne transferje. In poglejte, 7,5 bomo letos
               dali za te socialne prispevke, potem so zraven še priznavalnine, zdravstvo kot rečeno
               prispevki za duhovnike, ker pač služba za versko svobodo zdaj deluje v okviru
               Ministrstva za kulturo in celotni znesek, ki ga Ministrstvo za kulturo od 147
               milijonov daje za čiste socialne transferje, je letos 9,5 milijona. Za teh 9,5
               milijonov ni še nobenega programa, nobenih projektov. Mi cilj te uredbe ni zmanjšanje
               kot nam nekateri očitajo števila, niti oviranje tistih, ki bi dosegli pogoje. Cilj je
               da ohranimo približno to raven. Zato v veliki večini primerov proporcionalno
               prilagajamo normativ, kot pravim. Se pravi količino dela, ki naj ga izkaže. Če je
               prej za tri leta, je zdaj za pet let.</p>
               <p>No in tretje vprašanje je seveda, ki je zelo legitimno in jaz vem, da je za mnoge
               boleče in ga za enkrat v principu s tem predlogom zdaj od osnutka naprej v glavnem
               saniramo. Napovedovalce smo vrnili nazaj in tako naprej. Kako pač v bodoče z
               ne-avtorskimi poklici? Kajti v osnovi je ta institut zrasel iz tako imenovanega
               svobodnega umetnika. In seveda neavtorski poklici so zelo pomembni, zlasti na
               nekaterih področjih kjer so dela opravljajo sezonsko, ne skozi celo leto in nastane
               problem zaposlovanja. Ampak mislim, da je tudi tukaj v prihodnosti potrebno iskati
               pač neke bolj izvirne rešitve, kot so sedaj, ko pač gledamo to na enak način.</p>
               <p>Skratka če zaključim. Mi smo vrsto tistih predlogov pa pripomb, ki zadevajo ali
               konkretna merila za konkreten poklic ali vprašanje določenih poklicev, s predlogov
               sanirali. Sistemskih ne moremo. Pričakovati, da bomo z nekim dialogom, pa četudi bo
               trajal še pol leta, prišli do tega, da bi uredba reševala sistemska vprašanja, je
               nemogoče. Ker jih je potrebno reševati z zakonom.</p>
               <p>Zdaj bi samo rekel še nekaj. Ukinjamo poklice. Res je, mi smo imeli prej tri poklice
               oblikovalca recimo v uredbi v veljavni. Zdaj smo naredili en poklic oblikovalec,
                   mislim generalno in
               našteli, pustili tri pike, kar pomeni, da se lahko prijavljajo tudi tisti, ki niso
               eksplicitno našteti notri ampak ki pač recimo ne vem obstaja tudi spekulativni
               oblikovalci pa obstajajo tudi kakšni drugi, ki ga tukaj ne navajamo. Pomembno je, in
               tam je cela paleta možnega dokazovanja, kaj on dokaže. Prvič, ali je bil izdelek, ki
               ga je oblikoval narejen, drugič, razstave, tretjič, publikacije, sodelovanje na zunaj
               v nekih strokovnih prireditvah in tako naprej. pomembno je to. Ne ali je on grafični
               oblikovalec, ali je oblikovalec tekstilij ali je oblikovalec industrijski in tako
               naprej. kajti, če jih bomo naštevali, bomo zmeraj se čez dva meseca našel nekdo, ki
               ne bo naštet in bo nastal problem. Njega pa ni. In podobno interdisciplinarni. Kaj
               dela interdisciplinarni? Deluje v bistvu ali povezuje različna področja, ali deluje
               na področju več poklicev. Zato mi dajemo z zakonom zdaj in z uredbo možnost, da pač
               normalno prijavi več poklicev in damo tudi to, da se merila ta, ki zadevajo normativ
               dela, lahko seštevajo, da se, če, primer, če on dela kot pisatelj, kot filmski
               režiser kot slikar, lahko na nobenem od teh področje ne dosega količine ampak na vseh
               treh pa in se to z uredbo prizna. Drugo pa je, da on mora vsaj na enem področju mora
               dokazati vrhunskost, če želi doseči pravico do prispevkov.</p>
               <p>Mogoče toliko za začetek. Če bo potrebno še kakšno pojasnilo. Ampak hočem to
               povedati, samo še enkrat izpostaviti – če uredbe zdaj ne sprejmemo, smo v praznem
               prostoru. Kako ravnati. Nezakonito ravnati ne bi želeli.</p>
            </sp>
            <sp xml:id="SDT7-OZK-nujna-19-2017-01-04.sp5">

               <speaker>PREDSEDNIK DR. DRAGAN MATIĆ:</speaker>

               <p>Ja, jaz bi samo rad pripomnil, da je gospod minister začel že praktično razpravo o
               pomembnem poglavju o novem kulturnem modelu in da pričakujemo, da bomo čim prej
               sedeli na to temo da se o njem začne tudi razpravljati v smislu sistemskih ukrepov.
               Pa še druga pripomba bi bila glede socialnih prispevkov, da se jih več kot 9
               milijonov plačuje za samozaposlene na Ministrstvu za kulturo. Mislim, da socialni
               prispevki se plačuje še veliko več za zaposlene na Ministrstvu za kulturo pa tudi za
               zaposlene na javnih zavodih pa se to nikoli pretirano ne izpostavlja, posebej zato je
               zanimivo, da se tukaj ravno v primerih samozaposlenih to nekako poudarja in
               izpostavlja.</p>
               <p>Ampak gremo naprej. Verjamem, da gospod Zoran Božič iz Državnega sveta želi besedo.
               Izvolite.</p>
            </sp>
            <sp xml:id="SDT7-OZK-nujna-19-2017-01-04.sp6">

               <speaker>DR. ZORAN BOŽIČ:</speaker>

               <p>Ja, najlepša hvala. Gospod dr. Matić, spoštovane kolegice poslanke, spoštovani kolegi
               poslanci in drugi vabljeni.</p>
               <p>Torej predvsem na pobudo Združenja Asociacija in tudi nekaterih drugih, smo se mi
               včeraj na hitro sestali. Komisija za kulturo, znanost, šolstvo in šport državnega
               sveta in smo seveda ravno tako kot danes poglobljeno obravnavali to problematiko in
               splošno mnenje po tem, ko je bilo tudi izglasovano je bilo, da se ne moremo
               opredeliti ali to uredbo podpiramo ali ne. V vsakem primeru pa smo ugotovili, kar je
               na nek način seveda nakazal tudi gospod minister, da je bila zadeva nekako sprejeta
               na hitro in kot smo ugotovili brez pravega dialoga s samozaposlenimi oziroma stroko
               oziroma civilno družbo, kar gotovo ni dobro. To se pravi to se po našem mnenju pozna
               tudi v uredbi.</p>
               <p>Kje vidimo ključne probleme? Seveda ta uredba izhaja iz sprememb Zakona o
               uresničevanju javnega interesa v kulturi in kot je povedal gospod minister so
               načeloma pri večini teh poklicev šli na sorazmerno podaljšanje z obdobja tri na pet
               let, ne pa povsod. Še navedem konkreten primer, da ne govorimo na pamet. Pri, recimo,
                   poklicu filmski
               režiser, je prišlo do povečanja za 100% ne pa v razmerju 1:1,66 prej sta bili dve
               filmski deli, zdaj so štiri ali dva celovečerna filma ali štirje kratkometražni ali
               kombinacija. Zdaj pa konkreten primer, če hočete narediti dober celovečerni film,
               dokaz recimo Huston imamo problem in ogromno primerov seveda v tujini je že zdajšnja
               ureditev prestroga, se pravi zdaj pa še bolj stroga. Huston je nastajal točno šest
               let. Se pravi za kvaliteto potrebujemo čas.</p>
               <p>Zdaj kar smo še opazili kar je pa naprej, to kar je že kolegica Tomić že povedala in
               tudi na društvu Asociacija so to ugotovili. Ta dvig iz 71 na 81% in sprememba, da je
               30% obsega obvezno, to pa iz ZUJIK ne izhaja. Se pravi ta zaostritev mislim, da po
               mnenju gospoda ministra v imenu kvalitete, se nam zdi pa problematična. In če
               pogledamo samo ureditev, je ključno predvsem to, da se na sistemski ravni uredba bije
               če primerjamo kvaliteto s kvantiteto. Obojega enostavno ne moremo imeti. To je
               ključni problem, še zlasti pri teh, ki so seveda samozaposleni in kot je bilo
               slišati, to so v bistvu majhni denarji. To je plačan samo minimalni prispevek za
               pokojninsko in zdravstveno zavarovanje. Skratka ni to, da bi človek od tega služil
               ampak samo zato, da lahko živi in da ustvarja.</p>
               <p>No in sedaj dam potem na konec še dva konkretna primera. Se pravi potreben za
               kvaliteto je potreben čas in uredba tega ne razume. Dva primera. Poglejte, eden je
               mogoče malo znan. Fido <stage>(?)</stage> je mogoče bolj znan po dramatiki ampak napisal je tudi
               roman Fani, ki je v prvem letu po izidu dosegel 30 ponatisov. Si predstavljate koliko
               denarja je zaslužil? Nastal je v enem letu. Nihče tega romana danes ne pozna. Njegov
               sodobnik, Flaubert je napisal roman gospa Bovary, ki ga pozna ves svet, je svetovna
               klasika, roman je nastajal dobrih pet let. Se pravi za kvaliteto je potreben čas. In
               za konec še en slovenski primer, naš znameniti pesnik Tomaž Šalamun, tudi Prešernov
               nagrajenec, bi brez težav dobil status samozaposlenega v kulturi, ker je produciral
               pesniške zbirke eno na leto. Preko štirideset jih je naredil. Naš slovenski pesnik
               France Prešeren kot vemo, pa seveda ne bi dobil po tej uredbi statusa samozaposlenega
               v kulturi, če slučajno z odvetništvom ne bi šel naprej, ker je v dvajsetih letih
               napisal eno ubogo pesniško zbirko.</p>
               <p>Hvala lepa.</p>
            </sp>
            <sp xml:id="SDT7-OZK-nujna-19-2017-01-04.sp7">

               <speaker>PREDSEDNIK DR. DRAGAN MATIĆ:</speaker>

               <p>Zdaj nadaljujemo z razpravo vabljenih na seji. Obveščam vas, da bom sejo prekinil
               verjetno deset minut do devetih, če je do takrat ne bomo končali in jo bomo
               nadaljevali v petek ob 7.30.</p>
               <p>Zdaj pa dajem besedo vabljenim na sejo. Kdo se bo prvi oglasil? <stage>/ oglašanje iz
               dvorane/</stage> Ja, izvolite. Pa če se predstavite za magnetogram prosim.</p>
            </sp>
            <sp xml:id="SDT7-OZK-nujna-19-2017-01-04.sp8">

               <speaker>ALEN JELEN:</speaker>

               <p>Alen Jelen, tajnik Združenja dramskih umetnikov Slovenije. Ker me je gospod minister
               v svojem nagovoru omenil kot nekoga, ki pozna razmere kako priti do treh ali petih
               radijskih oddaj, naj povem, da sem tukaj v svojstvu tako režiserja, ki sem zaposlen
               na Radiju televiziji oziroma na Radiju na tretjem programu in kot tajnik, ki se že
               vrsto let ukvarjam in ukvarjamo na Združenju dramskih umetnikov s težavami
               samozaposlenih. Kaj želim povedati? Ja, če pogledamo da so tri oddaje na leto malo,
               je res, če si zaposlen na radiju kot režiser, narediš tri oddaje v enem tednu. Ampak
               za to oddajo stojijo pa vsaj trije ljudje, trije ustvarjalci. Prevajalec, pisatelj in
               igralec. Vsaj trije. Da ne omenjam lektorjev in da ne omenjam tukaj še radijskih
               napovedovalcev, ki pridejo prebrati recimo vezno besedilo v literarnem večeru. Koliko
               priložnosti dobi igralec, da pride na vrsto, da posname eno ali dve ali tri radijske
               oddaje na teden. Mislim, da se mu to zgodi zelo redko. To je ena stvar. Koliko
               prevajalcev ima priložnost na leto prevesti tri radijske oddaje? Mislim, da ne.
               Mislim, da prevedejo enega ali dva največ v nekaj letih. Zakaj? Zato, ker imamo na
               radiju tako kot v vseh drugih javnih zavodih, zaprta vrata za svobodnjake, za tiste,
               ki so zunaj hiše, ki so zunaj javnega zavoda. In kaj hočem s tem povedati? Da je
               odvisno s katere strani gledaš na to kaj je veliko in kaj je malo in če gledamo tako
               povprečno ja, tri pet deset oddaj  za režiserja, ki je redno zaposlen je malo za igralca pa je to lahko
               zelo veliko. Isto je s predstavami, isto je z javnimi nastopi in tako dalje. Hočem
               povedati, da vse te stvari, ki ste jih danes omenjali tako parcelirano pravzaprav ne
               stojijo parcelirano ampak stojijo zelo povezano. Kar je v kulturi, vsaj kar se tiče
               na področju dramske umetnosti, kamor sodi tudi radiofonska umetnost, tudi za vsako
               takšno stvarjo stoji več poklicev oziroma več ustvarjalcev.</p>
               <p>Na Združenju dramskih umetnikov smo se razveselili, ko je prišel gospod minister na
               svoje novo delovno mesto in sklical sestanek vseh stanovskih društev in smo se
               pogovarjali o tem, kako bo v bodoče dobro, da bomo dejavneje sodelovali in
               sooblikovali tudi različne predloge in zakone in podobne stvari še preden bodo
               poslani naprej v obravnavo in tako dalje. In bi bilo za pričakovati, da bi nas tudi
               poklicali še preden ste oblikovali takšno uredbo, da bi mi povedali svoje mnenje pa
               morda bi že tam dosegli neke stvari o katerih se danes tukaj pogovarjamo. Tako da je
               tisto bilo bolj vljudnostno, zdaj vidimo, kot pa resnično.</p>
               <p>Združenje dramskih umetnikov Slovenije se najmanj od leta 2000, kar se jaz spomnim,
               kar sem tajnik na združenju, ukvarja vsakih nekaj let z istimi vprašanji glede
               samozaposlenih. Vsak minister ali pa vsak minister in pol, ker so se tako hitro
               včasih tudi menjavali, se je ukvarjal z uredbami o samozaposlenih. Nič ni novega pet
               let, to je pravzaprav že odkrita formula in je že obstajala. Ampak takrat, ko so
               spremenili na tri leta so rekli, da bo to izboljšalo status in ne vem kaj vse še
               samozaposlenih. V tem času pa so tekla številna vprašanja, številne pritožbe
               stanovskih društev o tem, ko so statuse zavračali kajti z vsako uredbo se je višal
               kriterij in vsako leto se je z vsako novo uredbo smo prihajali do tega, da so
               zahtevali večjo vrhunskost in še večjo vrhunskost in še večjo vrhunskost in danes smo
               prišli v stanje. Govorim samo za področje dramskih ustvarjalcev in to široko polje,
               ki jih niti ne morem vseh našteti poklicev – režiser, dramaturg, igralec, scenograf,
               kostumograf in ne vem kaj še vse. Pravzaprav sploh več ne dosega niti enega ne
               kriterija samozaposlen, zato, ker še to ne verjamem, da bi prvak v ljubljanski Drami
               dosegal celo vse kriterije, ki so našteti za dobiti status. Zakaj ne? Zato, ker
               prvič, kot pravite 30 predstav na leto je malo… <stage>/ oglašanje iz klopi/</stage> V treh letih.
               Jaz mislim, da je to za enega samozaposlenega mladega ustvarjalca izredno veliko,
               sploh, če deluje samo na neodvisni sceni kjer ima edino priložnost. Ministrstvo za
               kulturo sofinancira neodvisno sceno, vi boste vedeli točno številko, v majhnih
               vsotah. Že tri, štiri, pet ponovitev na neodvisni sceni, samostojnem projektu, je
               ogromno. To je ogromno.</p>
               <p>Pa ne samo to, tudi recimo gledališča izven Ljubljane, ki imajo 9 abonmajev odigrajo
               9 predstav abonmajskih pa morda še tri zraven za izven pa več ni publike. Če ne
               igrajo resnično komerciale in komedije. Kaj to pomeni? Da če pa prijavi na neodvisni
               sceni, če prijaviš komedijo, govorim zdaj zelo splošno in zelo žanrsko nepravilno, pa
               boš dobil odgovor, da ni vrhunsko, da je to brez veze, da je to komerciala.</p>
               <p>Tako da so stvari spet, gospod minister, zelo povezane in o tem bi bilo vredno
               razpravljati. Tako da, tudi če uspe svobodnjaku, da pride režirati v javni zavod pa
               tukaj se še da morda bolj kot morda igralcu, ker režiserja rabijo in niso zaposleni.
               Dramaturgi skorajda ne delajo zunanjih projektov v javnih zavodih, ne na radiu in ne
               na televiziji in ne v gledališčih. Igralci so pravzaprav zelo redko prepuščeni
               igralci svobodnjaki, samozaposleni, da pridejo igrati velika gledališča govorim tukaj
               in mislim na ljubljansko in mariborsko Dramo in Slovensko narodno gledališče v Novi
               Gorici in seveda potem še ostale.</p>
               <p>Tako da, ne vem kako razložiti tem ljudem kako naj dosežejo vse te normative, ki ste
               jih našteli. Da pa ne bo pomote, mi smo, da se urejajo  te stvari, mi smo, da se vsakokrat, ko se
               spreminja pogovarjamo in najdemo najboljše rešitve in da res ni status socialni
               korektiv. Je pa tudi ampak mene skrbi potem v tej državi ravno to.</p>
               <p>In tukaj spet ministrstvo na vaši strani, kako delate razpise za projekte, projektne
               razpise, programske razpise, spomnite se, kaj ste počeli in kakšen revolt je bil med
               našimi člani, če rečem temu, jih je pa vsaj 400, od vrhunskih pa do tistih, ki so
               včeraj končali akademijo za igralsko umetnost, kakšen revolte ste povzročili ko ste
               črtali ja ne vem če ne več kot 40 ali pa 50 % projektov in programov neodvisne scene.
               In ste to pogojevali z ne vem kakšnimi vse številkami, kako malo denarja je v času
               varčevanja za kulturo. S tem ste povzročili da ste še znižali.</p>
               <p>Se pravi, zdaj če boste zdaj 1. januarja začeli upoštevati vse te normative in če
               gledamo za nazaj, ja, saj je vsaj dve, tri leta izpada. Pa smo, ljudje smo na trgu,
               umetniki so na trgu samo morajo imeti priložnost, če se prijavijo na program, če se
               prijavijo na projekt mora potem vsaj tisto biti sofinancirano do takšne mere, da bo
               potem lahko odigral vsaj pet predstav. Mi pa delamo predstave s 4 tisoč evri in potem
               mi je res težko, ne vem najti priložnost petih ponovitev. Govorim o nekomercialnih
               predstavah, govorim tudi o literarnih večerih. Naj vam povem, da za primerjavo
               igralec, ki pride prebrati en literarni noktur, to je sicer vsakodnevna oddaja na
               Radiu Slovenija, dobi za svoje branje, ki je pa oddaja dolga 12, 10 do največ,
               maksimalno 12 minut, 23 evrov bruto. Torej, tudi zasluži ne svobodnjak od tega.
               Glasbena oblikovalka, ki ne vem ali ste jo črtali ali ne, ali sploh niste o njej
               razmišljali recimo zunanje sodelavke jih imamo na radiu dobi za to isto oddajo, ko
               izbere glasbo 11 evrov bruto. In ta cenik velja, gospod minister, že leta ne od
               včeraj ali pa od varčevanja. Samo še hujše je. </p>
               <p>Tako da, hočem reči, da pogoji, ne govorim o RTV, RTV ima pač takšne cenike ampak
               pogoji dela in kako priti do dela niso tako enostavni kot piše tukaj v uredbi za
               doseganje normativov.</p>
               <p>In bom končal še samo z dvema stvarema ali pa tremi, mi se že ne vem kolikokrat
               pogovarjamo, to bo gospod Miklavčič znal veliko boljše povedati kot jaz, delojemalec
               – delodajalec, že ta razmerja so pri samozaposlenih popolnoma narobe postavljeni vsaj
               kar se tiče iz perspektive dramskih ustvarjalcev. Da ne omenjam, nekdaj je bil
               famozni 5. člen, ki ga danes več ni v tem zakonu, sploh o samozaposlenih, ki je
               omogočal vsaj en odpustek ali bonus bi temu rekel, da so lahko mladi ustvarjalci, ki
               so končali glasbeno akademijo, igralsko akademijo, likovno akademijo in še kakšno
               umetniško drugo akademijo prišli do statusa pod manjšimi pogoji in so lahko začeli
               delati in so si lahko v treh letih, najprej v petih potem kasneje v treh, dobili vsaj
               toliko del in toliko stvari, da so se lahko kasneje potem prijavljali na razpise in
               na pridobivanje statusa in imeli so neko drugo možnost.</p>
               <p>Ta 5. člen je bil tudi ukinjen, ne pod vašim vodstvom, ampak je bil ukinjen. In
               slišim zdaj, da baje delate tudi zdaj neke odpustke na to, če so to res mladi
               ustvarjalci s končanimi akademijami pa da naredite. Ampak to je potem spet prepuščeno
               komisiji in dobri volji tistega dne, kar se mi zdi, da ni prav. Da ne govorim, tukaj
               je bivša predsednica Združenja dramskih umetnikov ničkolikokrat, jaz bi prav moral
               iti brati, kolikokrat smo se pritoževali, ko ste zavračali naša mnenja,
               strokovna.</p>
               <p>In tretja stvar, ki se mi zdi zelo problematična je Kulturniška zbornica Slovenije,
               ki ima tudi vlogo in bi jo morala imeti po zakonu, pri odločanju komisije za
               pridobivanje statusa oziroma plačevanja pravice iz državnega proračuna. Kulturniška
               zbornica, gospod minister, ne deluje. Mi od meseca junija nismo dobili niti enega
               poziva, da napišemo strokovno mnenje, vi ste pa od 1. junija do danes zagotovo izdali
               vsaj 10 statusov na področju dramske umetnosti. Tukaj, s tem bi se morali pozabavati.
               Resnično, mi prosimo in moledujemo za naše člane, ker vemo, ker nas sprašujejo, kako
               priti do statusa ampak vi ste jo  uredili z zakonom. Mi smo samo člani.</p>
               <p>Hočem reči da, zdaj bom končal, ker bodo drugi ljudje moji kolegi tukaj več znali
               povedati, bolj konkretno s še kakšnim primerom. Vse to, kar sedaj počnete je med
               seboj zelo povezano in za to je potrebna resnično poglobljena razprava z vsemi nami.
               In tako bi se ognili strahu, revoltu, javnim pismom in tudi tej današnji seji tukaj v
               takšnem tonu. </p>
               <p>Hvala lepa.</p>
            </sp>
            <sp xml:id="SDT7-OZK-nujna-19-2017-01-04.sp9">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Denis Miklavčič.</p>
            </sp>
            <sp xml:id="SDT7-OZK-nujna-19-2017-01-04.sp10">

               <speaker>DENIS MIKLAVČIČ:</speaker>

               <p>Hvala lepa. Denis Miklavčič, sindikat GLOSA.</p>
               <p>Jaz bom skušal biti zelo kratek in jedrnat. Torej, glede na slišano s strani
               Ministrstva za kulturo ne bomo vztrajali pri umiku uredbe, saj bi, kot sem razumel
               pojasnila, povzročili več škode kot koristi. Vztrajamo pa pri tem, da je brisanje in
               združevanje poklicev nesprejemljivo, namreč, tukaj sicer ne bi posegal na področje
               pravice do plačila socialnega prispevka iz državnega proračuna ampak pri tem seveda
               bi tudi želel poudariti, da je potrebno biti zelo pozoren, da glede tudi na novelo
               ZUJIK, da ta pravica ne bo šla v korist delodajalcev, saj bi to pomenilo nelojalno
               konkurenco in ne dovoljeno državno pomoč. Ta pravica naj gre upravičencu, ne pa
               delodajalcu ali naročniku dela samozaposlenega.</p>
               <p>Torej, naš predlog je, da se razširi razvid samozaposlenih na vse poklice, ki so v
               plačnih skupinah G in J javnega sektorja zaradi potreb na trgu dela, zaradi lažjega
               prehoda med statusom zaposlene in samozaposlenega ter nazaj in zaradi izvrševanja
               novele ZUJIK, ki vzpostavlja primerljivost med zaposlenimi v javnem sektorju in
               samozaposlenimi.</p>
               <p>Ob tem bi seveda tudi izpostavil to, kar je kolega Alen povedal glede honorarjev na
               RTV, da jaz upam, da bo novela ZUJIK te zadeve uredila in vzpostavila primerljiv
               bruto honorar z bruto plačo oziroma neto honorar z bruto plačo redno zaposlenega na
               RTV. Pa še to ne izenači povsem, zato, ker samozaposleni nosi še nekatere druge
               stroške, ki sicer gredo v breme delodajalca, kot so bolniške, kot so regres za letni
               dopust, kot so odpravnine, kot je pravna pomoč, računovodstvo, dopusti in tako dalje.
               Skratka, to je to.</p>
               <p>In na koncu se pravi mislimo da bi moral ta razvid zajemati prav vse, se pravi te
               poklice iz plačnih skupin G in J, kar pomeni tako nosilne kot podporne poklice. Kdo
               od teh pa naj bi imel pravico do plačila prispevkov v tem hipu prepuščamo presoji
               odločevalcev in zainteresirani javnosti.</p>
               <p>Na koncu bi predlagal torej, da se Ministrstvo za kulturo zaveže, da bo v roku 6
               mesecev v razvid samozaposlenih uvrstil vse poklice iz plačnih skupin G in J saj
               sedanji nabor poklicev ne zajema vrsto poklicev, na primer specializiranih filmskih
               in avdiovizualnih poklicev.</p>
            </sp>
            <sp xml:id="SDT7-OZK-nujna-19-2017-01-04.sp11">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Eva Longyka Marušič.</p>
            </sp>
            <sp xml:id="SDT7-OZK-nujna-19-2017-01-04.sp12">

               <speaker>EVA LONGYKA MARUŠIČ:</speaker>

               <p>Hvala lepa za besedo. Dobro jutro spoštovani. </p>
               <p>Nagovarjam vas v imenu Društva napovedovalcev Slovenije, napovedovalske skupine Radio
               Slovenija in v svojem imenu, kot dolgoletna voditeljica radijskih, televizijskih
               oddaj in javnih prireditev.</p>
               <p>Zakaj mislite, da slepi in slabovidni med interpreti knjig za slepe izberejo
               napovedovalce? Ker je naša beseda pripoved, ki ne vsiljuje interpretacije ampak jo
               prepušča slepemu poslušalcu, ki to vsebino nemoteno doživlja po svoje. Kdo se lahko
               ubrani in ne prisluhne
               izjemnemu naratorju v dokumentarnih filmih, koga ne pritegne literarni večer, prej
               nas je v svoji ustvarjalni ekipi omenjal Alen Jelen. Kdo ne prisluhne literarni
               kritiki ali Zapisi iz močvirja, ki jih s svojim globokim glasom in interpretacijo
               oživi Ivan Lotrič? Kdo ne podleže topli barvi glasu Maje Šumej ali krhki podobi
               Bernarde Žarn, ko nam zaželita lahko noč ali dobro jutro in nam polepšata dan, pa naj
               bo to na radiu, televiziji ali na gledališki premieri. Bi si predstavljali državno
               proslavo brez napovedovalca z vrhunsko izreko in šarmantnim glasom, kot je na primer
               Jure Longyka. Ali pa grajske večere poezije brez Tajde Lepše. Koga ne bi vznemiril s
               svojim pozdravom "Spoštovani gospod predsednik" Marcel Štefančič, da ne omenjam žal
               že pokojne gospe Ajde Kalan, ki jo kot mentorico za javni govor neizmerno
               pogrešamo.</p>
               <p>Vse to smo napovedovalci in voditelji, radijski, televizijski in voditelji javnih
               prireditev. Opravljamo poklic v materinščini, ki smo jo negovali do te mere, da je z
               našo izreko postala normativna na vseh področjih javnega govora in komunikacije. Ker
               vrhunski javni govorci ne podcenjujemo svojih naslovnikov in jim dajemo občutek, da
               so spoštovani.</p>
               <p>Po prvem predlogu uredbe o spremembah in dopolnitvah Uredbe o samozaposlenih v
               kulturi je Ministrstvo za kulturo nameravalo črtati poklica napovedovalec, radijski
               in televizijski in moderator voditelj iz razvida poklicev samozaposlenih v kulturi. Z
               obrazložitvijo, da nas pristojne komisije za kulturo niso prepoznale na nobenem
               svojih področij, ne na področju medijev, ne na področju za slovenski jezik, pa čeprav
               smo v razvidu poklicev Republike Slovenije za javni sektor.</p>
               <p>Slovenska strokovna javnost, inštitucije, posamezniki in društvo smo se odzvali,
               dovolj prepričljivo, da se z novim predlogom uredbe naš poklic vrača v razvid. Veseli
               nas, da je ministrstvo spremenilo svojo namero in se zahvaljujemo za posluh. Še vedno
               pa smo zaskrbljeni, v novem predlogu se oba naša poklica združujeta v enega, z
               nazivom napovedovalec, voditelj. Nič nimamo proti združevanju mora pa biti smiselno
               in zaobjeti vse značilnosti in dejavnosti obeh, združenih poklicev. Napovedovalca in
               voditelja so torej združili vendar le za radio in televizijo. Dikcija predloga pa se
               lahko bere tako da bi veljale le oddaje s področja kulture.</p>
               <p>Ni zajeto vodenje javnih prireditev, ki jih morda ne snema radio ali televizija.
               Veliko voditeljev vodi javne prireditve, to bodisi kombinirajo z radijskim ali
               televizijskim delom ali pa se sčasoma uveljavijo predvsem na tem področju. Tukaj so
               filmske premiere, predstavitev knjig, otvoritve razstav, pogovori o filmih, knjigah,
               predstavah, razstavah, literarni večeri, otvoritve ali zaključki filmskih,
               gledaliških, glasbenih festivalov, podelitve najrazličnejših nagrad, vodenje
               koncertov, izobraževalne, kulturne prireditve za mladino, če omenim samo prireditve s
               področja kulture So pa tukaj še številne druge prireditve in radijske in televizijske
               oddaje katerih vsebina ni primerna s področja kulture ampak te prireditve in te
               oddaje so same po sebi kulturni produkti. Voditelji smo tukaj diskriminirani.
               Glasbeni ali plesalec ali igralec, ki na prireditvi ali v oddaji nastopi, njen
               režiser, scenarist, scenograf, vsi sodelavci na področju kulture, voditelj te iste
               prireditve ali oddaje pa ne.</p>
               <p>Zato je naš predlog opredelitve poklica pod številko 37, napovedovalec, voditelj.
               Radijski napovedovalec, televizijski napovedovalec, voditelj radijskih oddaj,
               voditelj televizijskih oddaj, voditelj javnih prireditev. Avtorsko oblikovanje ali
               sooblikovanje ter vodenje najmanj 50 javno predvajanih radijskih oddaj ali
               televizijskih oddaj ali javnih prireditev. Predlagamo torej, da se k specifikaciji
               poklicev v razvidu, ki že obstaja, doda še "voditelj javnih prireditev" ter da se v
               osnovni opredelitvi poklica ne omejuje samo na oddaje in prireditve s področja
               kulture.</p>
               <p>Naj na tem mestu še enkrat poudarim, da je nosilno kulturno poslanstvo naših
               poklicev, profesionalna raba slovenščine v javnem prostoru. Za bolj podrobno
               obravnavo našega poklica pa bi vsekakor potrebovali več časa in predvsem dialog. In
               tako se tudi mi pridružujemo  skupnemu predlogu stanovskih, strokovnih in sindikalnih združenj, da
               Ministrstvo za kulturo skliče posebno delovno skupino, ki bo do marca, v dialogu z
               javnostjo pripravila strokovna izhodišča, za ponovno odprtje uredbe o
               samozaposlenih.</p>
               <p>Hvala lepa.</p>
            </sp>
            <sp xml:id="SDT7-OZK-nujna-19-2017-01-04.sp13">

               <speaker>PREDSEDNIK DR. DRAGAN MATIĆ:</speaker>

               <p>Besedo ima Barbara Skubic.</p>
            </sp>
            <sp xml:id="SDT7-OZK-nujna-19-2017-01-04.sp14">

               <speaker>BARBARA SKUBIC:</speaker>

               <p>Dober dan vsem. Moje ime je Barbara Skubic, tukaj sem kot predstavnica Društva
               gledaliških kritikov in teatrologov Slovenije, samozaposlena v kulturi, vpisana v
               razvid kot dramaturginja in prevajalka, in nimam pravice do plačila prispevkov, ker
               presegam cenzus. Samo toliko, da vemo kje smo.</p>
               <p>Društvo, ki združuje predstavnike na področju dramaturgije, teatroligije, gledališke
               kritike, od katerih je en poklic deficitaren, to je kritik recenzent, po novi uredbi,
               je zaskrbljeno zaradi povečanja obsega dela in zaostritve pogojev za pridobivanje
               statusa, kaj šele za plačilo prispevkov. Minister je prej razlagal, da je bil obseg
               povečan proporcionalno, ampak vsaj pri gledaliških kritikih to ne velja, prejšnja
               uredba je določala najmanj 20 ocen v treh letih, nova uredba to zvišuje na 50. Zdaj
               50 kritik en kritik lahko napiše, vprašanje je, ali jih v sedanjih pogojih, v katerih
               mi delujemo na trgu lahko objavi. Ker, medijski prostor, ki je namenjen refleksiji se
               je izrazito zmanjšal. Kolega Jelen je prej omenjal ponovitve gledaliških predstav,
               minister, ki je gledališki režiser, torej zadevo pozna, je v svojem odgovoru na
               pripombe omenjal hipertrofijo produkcije in hipotrofijo postprodukcije v nevladnem
               sektorju, o kateri je govoril tudi… <stage>/ oglašanje iz dvorane/</stage> hipertrofijo produkcije
               in hipotrofijo post produkcije, to je vaša formulacija. Se pravi, mi proizvajamo
               veliko predstav z malo ponovitvami. Kolega Jelen je to prej pojasnjeval, jaz vam
               pojasnim kot praktični dramaturg, ko gredo sredstva za produkcijo, potem vsako
               predstavo začnete s toliko minusa, kolikor vam stane najem dvorane. Potem pa greste
               proti nuli, najprej plačate tehnične sodelavce pa gasilca pa ne vem kaj, umetniki
               pridejo nazadnje. Če ste kdaj živeli od inkasa, potem veste o čem govorim. Če niste,
               potem vam povem, da je silno zabavno.</p>
               <p>So gledališča, institucionalna gledališča, ki zaradi zmanjšanja medijskega prostora,
               ki je namenjen kritikam, ocenam, refleksij niso dobila v celi sezoni niti ene
               kritike. Na primer, koprsko gledališče je bilo v eni sezoni tak problem. Oni delajo
               dobre predstave, igralci, mislim, kaj zdaj potem to pomeni za te pogoje o
               referenčnosti za pridobivanje recimo statusov samozaposlenih. Vsi, za vse poklice so
               zahtevane reference v obliki kritik, področje za kritiko pa se zmanjšuje. Še slabša
               je situacija, ko govorimo o malo bolj poglobljeni refleksiji, recimo malo bolj
               poglobljeni refleksiji. Za teatrologa denimo je en od možnih načinov nabiranja
               kvantitete 10 avtorskih pol strokovnih tekstov, 10 avtorskih pol je 161 strani. Še
               enkrat ponavljam, tega ni težavno napisati, težavno je pa objaviti. Mi imamo v
               Sloveniji dve reviji, ki sta specializirani za gledališče, ena je Maska druga je
               Amfiteater, izideta 2 do 3-krat letno vsaka, druga možnost so gledališki listi
               gledališč, ampak članek za gledališki list je od 3 do 5 strani.</p>
               <p>Druga stvar je, gospod minister, da od tega, da napišete 10 pol se ne da živeti.
                   In če smo čisto, če
               smo zdaj čisto konkretni, en od pogojev za poklic dramaturga, ki spada v področje
               našega društva je, najmanj 6 dramaturgij javno izvedenih v javnih zavodih ali
               nevladnih organizacijah na področju kulture. 6 dramaturgij, bom zelo konkretno
               govorila o financah, 6 dramaturgij najbolje plačanih, kar jih lahko dobite,
               dramaturgija je, recimo 3500 ali 4 tisoč evrov bruto, če greste delati na veliki oder
               ljubljanske Drame. Večina dramaturgij v javnih zavodih je plačanih, recimo, 3 tisoč
               bruto, 2500. To je lahko od 3 do 6 mesecev dela, kar pomeni, da če je cenzus za
               plačilo prispevkov 19.839,86 evrov bruto, vi s 6 povprečnimi dramaturgijami tega
               cenzusa ne dosežete, če jih v enem letu naredite.</p>
               <p>In zadnja stvar, ki bi jo tukaj omenila, mi se tukaj non-stop zatikamo okrog
               prispevkov, ampak ti pogoji so tudi za vstop v razvid. <stage>/ oglašanje iz dvorane/</stage> No,
               dobro, potem pa to umikam, dobro, O.K., potem sem to, potem to umikam, <stage>/ oglašanje iz
               dvorane/</stage> Ja, ne vem, jaz ko sem ga jaz dobivala, sem morala dokazovati… <stage>/ oglašanje
               iz dvorane/</stage></p>
            </sp>
            <sp xml:id="SDT7-OZK-nujna-19-2017-01-04.sp15">

               <speaker>PREDSEDNIK DR. DRAGAN MATIĆ:</speaker>

               <p>Zdaj prosim vse prisotne, da zdaj ne pretvarjajo te seje Odbora za kulturo v nek
               medsebojni dialog. O tem se lahko pomenite na dialoških skupinah,…</p>
            </sp>
            <sp xml:id="SDT7-OZK-nujna-19-2017-01-04.sp16">

               <speaker>BARBARA SKUBIC:</speaker>

               <p>Ja, ko bodo…</p>
            </sp>
            <sp xml:id="SDT7-OZK-nujna-19-2017-01-04.sp17">

               <speaker>PREDSEDNIK DR. DRAGAN MATIĆ:</speaker>

               <p>…drugih oblikah dialoga zainteresirane javnosti in samozaposlenih…</p>
            </sp>
            <sp xml:id="SDT7-OZK-nujna-19-2017-01-04.sp18">

               <speaker>BARBARA SKUBIC:</speaker>

               <p>…Dobro, glejte…</p>
            </sp>
            <sp xml:id="SDT7-OZK-nujna-19-2017-01-04.sp19">

               <speaker>PREDSEDNIK DR. DRAGAN MATIĆ:</speaker>

               <p>…z Ministrstvom za kulturo. Tukaj imamo dnevni red in vemo kako poteka razprava. Vsak
               dobi besedo, če želi besedo, naj se javi.</p>
            </sp>
            <sp xml:id="SDT7-OZK-nujna-19-2017-01-04.sp20">

               <speaker>BARBARA SKUBIC:</speaker>

               <p>…Poglejte, bom, bom…</p>
            </sp>
            <sp xml:id="SDT7-OZK-nujna-19-2017-01-04.sp21">

               <speaker>PREDSEDNIK DR. DRAGAN MATIĆ:</speaker>

               <p>…Tako, da prosim malo discipline.</p>
            </sp>
            <sp xml:id="SDT7-OZK-nujna-19-2017-01-04.sp22">

               <speaker>BARBARA SKUBIC:</speaker>

               <p>Pardon, hvala, se opravičujem, bom zaključila v trenutku.</p>
               <p>Situacija na področju, ki smo ga mi zdaj tukaj predstavili, ker nas je, ker sva bila
               pač kolega Jelen in jaz, ki je gledališče, je situacija na področju kulture, ki je
               najbolj organizirano od vseh. Na drugih področjih, se pravi na likovnem področju, pri
               fotografih, pri intermedijskih umetnikih je situacija veliko veliko slabša. Jaz sem
               finančne podatke dala samo zato, da si približno lahko predstavljate za kakšne
               denarje mi delamo.</p>
               <p>Najlepša hvala.</p>
            </sp>
            <sp xml:id="SDT7-OZK-nujna-19-2017-01-04.sp23">

               <speaker>PREDSEDNIK DR. DRAGAN MATIĆ:</speaker>

               <p>Hvala, gospa Skubic, zelo koristne so bile vaše informacije.</p>
               <p>Zdaj pa dajem besedo Alenki Pirjevec.</p>
            </sp>
            <sp xml:id="SDT7-OZK-nujna-19-2017-01-04.sp24">

               <speaker>ALENKA PIRJEVEC:</speaker>

               <p>…<stage>/ mikrofon ni vključen/</stage> ZUJK… A pardon, tisti člen ZUJK, ki govori o vrhunskosti.
               Glasi se tako: Samozaposleni v kulturi lahko zaprosi za pridobitev pravice do plačila
               prispevkov za socialno varnost, z vlogo na obrazcu, določenem, t, t, t, če njegovo
               delo v zadnjih treh letih oziroma zdaj v petih letih, pomeni izjemen kulturni
               prispevek. Mi smo že naše Združenje dramskih umetnikov Slovenije smo 31. 5. 2012, ko
               je takratni minister Turk tudi predlagal spremembo te uredbe o samozaposlenih in o
               kriterijih in smo predlagali sledeče, da bi se člen, stavek ne končal pri "izjemnem
               kulturnem prispevku", ampak da se še doda "oziroma je njegovo delo primerljivo s
               kakovostjo, ki jo izkazujejo ustvarjalci, zaposleni v kulturnih javnih zavodih", kar
               pomeni, da se ta vrhunskost lahko tudi izkazuje, ampak da se tudi drugi, konec koncev
               vsi tisti, ki smo zaposleni ali ki smo bili zaposleni v gledališču, v javnih zavodih,
               se pravi v različnih gledališčih, ni nujno, da smo vsi bili ali smo vrhunski, ampak
               dosegamo eno solidno kvaliteto, ki jo mogoče toliko in toliko ljudi niti ne opazi
               oziroma se zdi sama po sebi umevna, da sploh greš na oder. In mislim, da bi bilo to
               zelo enostavno, da se ta  vrhunskost enostavno briše, in s tem bi se vsi problemi, mislim vsi
               ne, ampak toliko in toliko problem bi izpadlo in toliko in toliko ljudi ne bi bilo
               ogroženih in bi lahko dosegli, konec koncev mladi ljudje, ki končajo akademijo ne
               morejo še izkazovati vrhunskosti, ampak oni so na začetku in je to še stvar razvoja.
               Enako velja tudi za malo starejše, konec koncev se učimo in razvijamo do smrti in se
               pravi, da še vedno lahko je nekdo tudi soliden ali povprečen igralec, pa enega lepega
               dne zablesti s svojo vrhunskostjo, ki do takrat ni. Se pravi, tukaj so vedno, treba
               je pustiti odprte možnosti vsem, s tem, da seveda je vsaj zagarantirana ena osnovna
               socialna varnost in poleg tega mislim tudi, smo prepričani, da to, da država plačuje
               socialne prispevke, da je to seveda delno tudi socialni korektiv, ker konec koncev
               bodimo veseli, da so državljani in državljanke Slovenije ustvarjalni, da imamo toliko
               različnih ustvarjalcev in konec koncev toliko kulturnih dogodkov, skoraj tako kot v
               enem velikem velemestu nekje v Evropi. Tako, da glede na to, pač javni zavodi vsega
               ne morejo počrpati, ne morejo biti vsi zaposleni v javnih zavodih, kjer je recimo ta
               socialna oskrba zagarantirana, kjer si skratka, mislim, če bi se samo ta člen malo
               spremenil, dopolnil, mislim, da bi se zelo veliko problemov rešilo.</p>
               <p>Hvala lepa.</p>
            </sp>
            <sp xml:id="SDT7-OZK-nujna-19-2017-01-04.sp25">

               <speaker>PREDSEDNIK DR. DRAGAN MATIĆ:</speaker>

               <p>Preden prekinem sejo, ki jo bomo nadaljevali v petek ob 7.30, dajem besedo še
               predlagateljici Violeti Tomić za nekaj misli.</p>
            </sp>
            <sp xml:id="SDT7-OZK-nujna-19-2017-01-04.sp26">

               <speaker>VIOLETA TOMIĆ (PS ZL):</speaker>

               <p>Hvala za besedo.</p>
               <p>Jaz sem v petek službeno odsotna, tako da me bo nadomeščal kolega.</p>
               <p>Vidim samo to, da kako zelo potrebna je bila današnja debata in kako je prav, da smo
               se slišali in sklicali to sejo, ki se bo nadaljevala v petek.</p>
               <p>Sama sem bila samozaposlena več kot 12 let in lahko vem povem iz prve roke, da je
               vrhunskost že to, da sploh preživiš. Nemogoče je ob honorarjih, kot so vam povedali
               kolega Alen, Pirjevčeva je povedala svoje in vsi, živeti. Koliko t.i. recimo temu
               poden projektov mora narediti vrhunski ustvarjalec, da lahko sploh si privošči 3
               mesečni študij enega projekta s kvalitetnimi ustvarjalci, s kolegi, ki bo potem imel
               pet repriz. Da ne rečem, da so najemnine in ti stroški tisto, kar ti požre vse. In
               potem ti očitajo, da nastopaš, ne vem, recimo v Kursadžijah. Skratka, samozaposleni,
               sicer dejansko, koliko smo rekli, 8 milijonov evrov vloži ministrstvo za prispevke.
               To je najboljša, če ne res edina investicija v kulturo. Kulturnik, umetnik mora
               predvsem živeti, cenzus pa je tako nizek, da če količkaj delaš, če si količkaj
               kvaliteten ga tudi presežeš in ostaneš brez tega.</p>
               <p>Longyka, gospa Longyka je rekla, skrb za jezik. Ja, skrb za jezik, ravno mi smo
               tisti, ki pravzaprav ohranjamo jezik in kulturo tukaj in zato bom zelo kratka in
               končala tukaj, mislim, da je to, kar smo slišali, da bi res do marca, ne želimo da
               minister krši kakršenkoli zakon, ampak da bi res do marca mogoče to uredbo naredili,
               delovno skupino in debato podprli takoj.</p>
               <p>Tako, da hvala.</p>
            </sp>
            <sp xml:id="SDT7-OZK-nujna-19-2017-01-04.sp27">

               <speaker>PREDSEDNIK DR. DRAGAN MATIĆ:</speaker>

               <p>Zdaj pa gospod minister prosim, če strnete na kratko, ker potem moramo prekiniti.</p>
            </sp>
            <sp xml:id="SDT7-OZK-nujna-19-2017-01-04.sp28">

               <speaker>ANTON PERŠAK:</speaker>

               <p>Samo par odgovorov.</p>
               <p>Zdaj se bo imenovala ponovno dialoška skupina za samozaposlene, ki bo po moje ravno
               primeren prostor za takšno debato.</p>
               <p>Drugič. Govoril sem o avtorjih radijskih oddaj, ne o igralcih, ki so bili v teh
               radijskih oddajah in tako naprej. Za njih je to merilo ne za ostale, tri, pet in tako
               naprej. Zdaj, tudi to, kar je gospa Skubic govorila, seveda je primerjava kakšna so
               merila za tri leta bila in kakšna so za pet let.</p>
               <p>Kulturniška zbornica ne deluje. Ja, to je dejstvo, da ne deluje, tudi mi to vemo,
               ampak v  Kulturniški
               zbornici so predstavniki društev člani. In če Kulturniška zbornica ne deluje, je to
               vprašanje članstva. Mi pa vemo, da ne deluje in vemo, da bo to treba spremeniti, ker
               tudi imamo predstavo, ampak to je stvar zakona. <stage>/ oglašanje iz dvorane/</stage> Vprašanje
               honorarjev na RTV. Vemo, da je to nevralgična točka, seveda se je na RTV mogoče
               pogovarjati, ampak RTV je po zakonu neodvisen javni zavod in vsaka intervencija bi
               bila razumljena, kot politična intervencija, če pride in tako naprej.</p>
               <p>Stvari imajo svoje pluse in minuse. Kritiki so zdaj uvrščeni v deficitarne poklice,
               kar pomeni, da so lahko, da je tam tisto merilo orientacijsko ne pa obvezno, kot v
               drugih primerih, kjer ni deficitaren poklic. Se pravi, da se lahko upošteva tudi
               realno stanje, kot ste rekli. Mi vemo, da za določene vrste kritike obstaja samo ena,
               dve možnosti objav, in se to upošteva, ko se ocenjuje vloge. S tem, ker je uvrščeno
               med deficitarne poklice, to določa že zakon, vprašanje dela, možnosti za delo.
               Glejte, naprej, ker vem, da boste to vzeli kot cinično pripombo, ampak proračun je
               vezan na posodo, več bo za prispevke, pa ne gre za omejevanje, še enkrat poudarjam,
               manj bo za programe in projekte.</p>
               <p>Leta 2012, s tem bom končal, se je ravno tako spreminjala uredba, iste vrste
               diskusija se je takrat odvijala, zdesetkali boste število samozaposlenih in takšni so
               bili očitki. Danes je število samozaposlenih, ki se jim plačujejo prispevki za 25 %
               višji, kot je bilo leta 2012 in isto bo najbrž tudi v prihodnje.</p>
               <p>In samo še ena stvar. Jaz vem, da ni bilo mišljeno slabonamerno, ampak a veste,
               primerjati čas Prešernu, ko je na 5 let izšla ena pesniška zbirka v Sloveniji in leto
               2015, 2016, ko jih izide 300 in več, najbrž ni ravno argument. Problem je seveda
               nekje drugje. Ali, in to je tudi vprašanje na katerega bo žal odgovorila prihodnost,
               ali je Slovenija sposobna konzumirati toliko, kot smo mi sposobni dati in kaj to
               pomeni.</p>
            </sp>
            <sp xml:id="SDT7-OZK-nujna-19-2017-01-04.sp29">

               <speaker>PREDSEDNIK DR. DRAGAN MATIĆ:</speaker>

               <p>Prekinjam 19. nujno sejo Odbora za kulturo, ki jo bomo nadaljevali v petek, 16. 12.
               2016 ob 7.30.</p>
               <p>Hvala vsem za vašo prisotnost. <stage type="time">(SEJA JE BILA PREKINJENA 14. DECEMBRA 2016 OB
                  8.55.)</stage>
               </p>
            </sp>
         </div>
      </body>
   </text>
</TEI>