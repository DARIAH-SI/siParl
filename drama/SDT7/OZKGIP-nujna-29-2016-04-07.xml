<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZKGIP-nujna-29-2016-04-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C297DBE723A2A58FC1257F80002F330A</idno>
               <idno type="custom" subtype="day">7A6E4E8CCF480BA0C12580420030E10A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=7A6E4E8CCF480BA0C12580420030E10A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZKGIP-nujna-29-2016-04-07.OZKGIP" n="29">
               <name>nujna seja</name>
               <date when="2016-04-07"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZKGIP-nujna-29-2016-04-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZKGIP-nujna-29-2016-04-07.OZKGIP">
                        <orgName key="OZKGIP">Odbor za kmetijstvo, gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, PREHRANO IN GOZDARSTVO</stage>
            <stage type="session">29. nujna seja</stage>
            <stage type="date">(7. april 2016)</stage>
            <stage type="chairman">Sejo je vodil Tomaž Lisec, predsednik Odbora za kmetijstvo, prehrano in
            gozdarstvo. </stage>
            <stage type="time">Seja se je začela ob 16.02.</stage>
            <stage type="mag"/>


            <sp xml:id="SDT7-OZKGIP-nujna-29-2016-04-07.sp1">

               <speaker>PREDSEDNIK TOMAŽ LISEC:</speaker>

               <p>Spoštovani kolegi, spoštovane kolegice, cenjeni gostje, najprej vas vse lepo
               pozdravljam. Pričenjam 29. nujno sejo Odbora za kmetijstvo, gozdarstvo in prehrano.
               Najprej par tehničnih zadev, zadržani in se seje ne morejo udeležiti so naslednji
               člani: gospod Benedikt Kopmajer, za enkrat imam pooblastilo, poslanca Bojana
               Podkrajška nadomešča poslanca Anja Bah Žibert. Prehajamo na določitev dnevnega reda
               seje Odbora. S sklicem seje 24. marca ste prejeli naslednji dnevni red: Stanje
               izvedenih ukrepov in škode po žledu in podlubnikih. Ker do pričetka seje Odbora nisem
               prejel predlogov za spremembo dnevnega reda, je določen dnevni red seje, kot je bil
               tudi določen s sklicem. Tako prehajamo na obravnavo te točke.</p>
               <p>Poslanska skupina Nove Slovenije-krščanskih demokratov je 24. marca vložila zahtevo
               za sklic nujne seje Odbora, kot gradivo k točki ste prejeli Zahtevo Poslanske skupine
               Nove Slovenije-krščanskih demokratov s predlogi sklepov, ki naj bi jih Odbor
               obravnaval in sprejel. Na sejo smo vabili: Ivo Dimic, predstavnico predlagateljev,
               Ministrstvo za kmetijstvo, gozdarstvo in prehrano, Ministrstvo za finance,
               Ministrstvo za obrambo, Zavod za gozdove Slovenije, Sklad kmetijskih zemljišč in
               gozdov Republike Slovenije, Kmetijsko gozdarsko zbornico Slovenije, Gozdarski
               inštitut Slovenije, Gozdarsko inšpekcijo, Inšpektorat RS za kmetijstvo, gozdarstvo,
               lovstvo in ribištvo, Sindikat kmetov Slovenije, Zadružno zvezo Slovenije, Združenje
               za gozdarstvo – Gospodarska zbornica Slovenije, Zvezo lastnikov gozdov Slovenije in
               Janeza Marinčiča, predsednika Združenja žagarjev Slovenije.</p>
               <p>Začenjamo z razpravo, najprej dajem besedo predstavnici predlagateljev ga. Ivi Dimic
               za predstavitev zahteve za sklic nujne seje.</p>
            </sp>
            <sp xml:id="SDT7-OZKGIP-nujna-29-2016-04-07.sp2">

               <speaker>IVA DIMIC (NSi):</speaker>

               <p>Hvala lepa, spoštovani predsednik, spoštovani državni sekretar, predstavniki
               ministrstev, vabljeni gostje, kolegice in kolegi. V Novi Sloveniji smo zaskrbljeni
               glede stanja v slovenskih gozdovih. Današnjo sejo obravnavamo praktično ali pa
               tematiko današnje seje obravnavamo na tem odboru že drugič. Prvič smo to že
               obravnavali v jesenskem delu, takoj ko je bilo videno oziroma, ko so se začele kazati
               rjave lise, da je stanje oziroma razvoj in razmnožitev podlubnikov po nastalem
               žledolomu v letu 2014 postaja pereč problem v Sloveniji. Da je velika količina
               poškodovanega lesa po žledolomu februarja 2014 in sanacija tega lega iz gozdov,
               govorimo tudi približno o devetih milijonih kubičnih metrov lesne mase v zasebnih in
               državnih gozdovih<stage type="mag">(nadaljevanje)</stage>
               gozdovih seveda in da je veliko te lesne mase ostalo v gozdovih. Strokovnjaki so
               opozarjali in še vedno opozarjajo, da je eden izmed glavnih vzrokov za veliko
               namnožitev podlubnikov dejstvo, da lastniki gozdov, predvsem zasebni, niso pospravili
               poškodovanih iglavcev dovolj hitro. Računamo na to, da bo takšen razvoj podlubnikov
               na stanje, ki ga imamo, in stanje kakršno je bilo v jesenskem času, trajalo še vsaj
               nekaj naslednjih let. Po podatkih Zavoda za gozdove Slovenije je širjenje podlubnikov
               zaznano tako v nesaniranih sestojih kot tudi po žledu saniranih sestojih. O tem priča
               stanje, če se peljemo od Ljubljane proti Primorski. V Novi Sloveniji smo s sklicem te
               seje želeli opozoriti na težave s katerimi se srečujejo lastniki gozdov, vemo, da je
               teh lastnikov v približno Sloveniji 460 tisoč. Zato ocenjujemo in smo tudi predlagali
               v sprejem določene sklepe. Prvi kot tak sklep oziroma v razpravo in v razmislek bi
               bilo potrebno predložiti to, da bi se dvignila količina goriva porabljenega pri
               spravilu tega lesa za lastnike gozdov. Vemo, da je bilo izredno stanje in spravilo že
               v jesenskem času in da bi bilo potrebno trošarine za leto 2015 seveda popraviti in
               priznati večjo količino porabe goriva in seveda tudi za leto 2016. Drugi tak sklep pa
               seveda v pripravi, ker smo na tem odboru že kar nekajkrat govorili in je bilo tudi
               javno povedano, da je v pripravi nov izračun katastrskega dohodka, ki naj bi bil
               sprejet do junija 2016, se pravi čez tri mesece naj bi meli že to, gre pa v smer,
               kako naj bi se ta katastrski dohodek obračunaval tudi za lastnike gozdov, ki imajo
               poškodovane gozdove po sanaciji žledoloma in seveda posledično tudi zaradi
               prekomernega razvoja podlubnikov. Tako smo v Novi Sloveniji predlagali nekako štiri
               sklepe in tudi te štiri sklepe dajem v štiri področja, dajem v razpravo. Za gozdne
               parcele, ki so zaradi žledoloma in posledično prekomernega razvoja podlubnikov
               utrpele stopnjo poškodovanosti od 75% do 100%, se upošteva 100% olajšava pri izračunu
               katastrskega dohodka za prihodnjih 25 let. Za gozdne parcele, ki so žledoloma in
               posledično prekomernega razvoja podlubnikov utrpele stopnjo poškodovanosti od 50% do
               75%, se upošteva 100% olajšava pri izračunu katastrskega dohodka za prihodnjih 20
               let. Za gozdne parcele, ki so ravno tako zaradi žledoloma in posledično prekomernega
               razvoja podlubnikov utrpele stopnjo poškodovanosti od 25% do 50%, se upošteva 100%
               olajšava pri izračunu katastrskega dohodka za prihodnjih 10 let. In za gozdne
               parcele, ki so, imajo stopnjo poškodovanosti do 25%, se upošteva 100% olajšava pri
               izračunu katastrskega dohodka za prihodnjih 5 let. Govorim seveda o gozdu, katerega
               nek tak cikel je, da lahko iz njega iztržiš, da lahko nekaj uporabiš, približno v
               nekih normalnih okoliščinah lahko govorimo o obdobju 50-ih let. Od posaditve smreke,
               da jo lahko ti dokončno posekaš, naj bi bilo neko obdobje 50-ih let, v Novi Sloveniji
               smo za začetek ali v tem primeru sicer predlagali oprostitev katastrskega dohodka pri
               najbolj poškodovanih gozdnih parcelah in gozdovih 25 let. Lahko bi rekla, da zakaj je
               prišlo do teh vzrokov, take namnožitve podlubnikov in iskala krivdo tako pri Zavodu
               za gozdove ali nedelovanju ministrstva za kmetijstvo ali nedelovanju lastnikov
               gozdov. Dejstvo je, kot sem že večkrat tudi na tem odboru povedala, se mi zdi, da
               ukrepanje ni bilo dovolj hitro, da bi bilo mogoče potrebno pogledati, kako se te
               zadeve lotijo v sosednjih državah, kjer so že bili soočeni <stage type="mag">(nadaljevanje)</stage> soočeni z žledolomom in kjer je tudi žledolom
               večkrat se pojavi. Veliko, se mi zdi, velikokrat je bilo tudi poudarjeno, da ni krivo
               ali pa da je bilo dovolj narejeno in da so bile tudi pasti neustrezne. Jaz bi tukaj
               želela poudariti, da bi danes dala v razpravo tudi ustreznost pasti za podlubnike.
               Govorim o pasteh, mislim, da ni narobe, če povem, Basf, ki govorijo, in to so
               trikotne piramidne, kjer je zelo velika učinkovitost, in da bi bilo smiselno tudi
               danes tudi o teh zadevah na tem odboru govoriti. Seveda njihovo postavitev, teh
               pasti, naj nadzoruje Zavod za gozdove, kar se mi zdi, da bi bilo potem lahko
               sodelovanje tako lastnikov gozdov, seveda tudi državnih gozdov in seveda Zavoda za
               gozdove potem najlažje nadzorovano in izvedeno tako kot mora biti. Vzroki za seč,
               vzroki za razvoj podlubnikov, lahko iščemo tudi v tem, da je mogoče sečnja dreves se
               izvaja čez celo leto. Vemo, da v preteklosti sečnja dreves se ni izvajala čez celo
               leto, oziroma če so lastniki gozdov sekali v poletnem času, je bilo vse lubje
               odstranjeno, drevesa so bila oguljena, tako rečeno in da je možnost in seveda porast
               tega tudi na nek način neodgovorna sečnja čez celo leto. Želela bi še reči, da je, da
               bi bilo potrebno v letu 2016 lastnikom zagotoviti sadike za sanacijo in sadnjo na
               pripravljenih površinah, še posebno tam, kjer je pričakovati zapleveljenje. V zadnjih
               mojih pregledih in ugotovitvah razpisa na Ministrstvu za kmetijstvo, gozdarstvo in
               prehrano še nisem videla za ta namen, je pa razpis za mehanizacijo za dela v
               gozdovih. Bi bilo potrebno in želim si današnje razprave, še enkrat poudarjam, da se
               dotaknemo tudi glede obračunavanja katastrskega dohodka v prihodnje. Mislim, da je to
               danes seja, ki govori o temu, kakšno je trenutno stanje, prepričana sem, da Zavod za
               gozdove bo podal najbolj sveže informacije, jaz sem v prilogi dala informacije, ki so
               bile podane 15. decembra 2015, da so novejše informacije, da imamo popis, kje so
               najbolj prizadeta žarišča, da imamo sezname, kakšna stopnja je na teh področjih
               prizadetosti gozdov, zato pričakujem razpravo in seveda tudi ukrepe v to smer znotraj
               tudi naših sklepov in seveda, da se dogovorimo tudi, kako bomo reševali katastrski
               dohodek tudi preko tako morebitne nesreče oziroma naravne katastrofe, da bi se to
               opredelilo in da bi se priznalo, da je porast podlubnikov tudi del te naravne
               katastrofe. V tem primeru seveda potem bi bilo smiselno v prihodnje tudi sklicati še
               kakšno sejo na področju katastrskega dohodka. Hvala za enkrat.</p>
            </sp>
            <sp xml:id="SDT7-OZKGIP-nujna-29-2016-04-07.sp3">

               <speaker>PREDSEDNIK TOMAŽ LISEC:</speaker>

               <p>Hvala predlagateljici. Želi morda v uvodu besedo predstavnik Ministrstva za
               kmetijstvo, gozdarstvo in prehrano. Med nami je državni sekretar, gospod Miha
               Marenče. Izvolite.</p>
            </sp>
            <sp xml:id="SDT7-OZKGIP-nujna-29-2016-04-07.sp4">

               <speaker>MIHA MARENČE:</speaker>

               <p>Hvala lepa. Spoštovani predsednik, spoštovane poslanke in poslanci, vsem skupaj lep
               pozdrav v imenu Ministrstva za kmetijstvo, gozdarstvo in prehrano in pa seveda z
               veseljem pozdravljam tudi vse ostale, ki so danes tu na tej seji prisotni in bodo
               sodelovali v nadaljnji razpravi.</p>
               <p>Jaz bi predlagal, da se mogoče v začetku sprehodimo od začetka, ko se nam je žledolom
               zgodil, kakšni ukrepi so bili realizirani in kakšni se načrtujejo, skratka, da vsi
               skupaj dobimo neko sliko, koliko napora je bilo v resnici vloženega za to, da bi bile
               te posledice čim manjše. Verjamem pa, da bo potem direktor Zavoda za gozdove v
               nadaljevanju tudi predstavil zadnje podatke. Zdaj, če se <stage type="mag">(nadaljevanje)</stage> spomnimo, v začetku februarja leta 2014 je
               bila zaradi žledoloma poškodovana približno polovica slovenskih gozdov, po oceni
               Zavoda za gozdove Slovenije 9,3 mio drevja je bilo pač poškodovanega, od tega ena
               tretjina iglavcev. Zdaj po tej ujmi je bilo seveda potrebno nemudoma pristopiti k
               posameznim korakom, prvi so tisti zakonodajni, na podlagi katerih se potem lahko na
               terenu posamezni ukrepi izvajajo. Potem je bil sprejet zakon o ukrepih za odpravo
               posledic žleda, v tem datumu, jaz bom v nadaljevanju govoril kar intervencijski
               zakon, saj mislim, da tudi pri naši retoriki po navadi, to ime, uporabljamo. Tako je
               bil sprejet delni program odprave posledic in iz proračunske rezerve je bilo
               nakazanih ali pa namenjenih sredstev v višini pet milijonov evrov. Ta sredstva so
               bila seveda namenjena za različne ukrepe, predvsem pa tam na začetku, ko se je
               žledolom zgodil, za vzpostavitev prevoznosti na poškodovanih gozdnih in pa seveda
               lokalnih cestah. Potem v nadaljevanju se je zagotovilo še dodatne tri milijone evrov
               sredstev, predvsem za namen da se v službah Zavoda gozdove Slovenije in pa Kmetijsko
               gozdarske zbornice, da se lahko zaposlijo dodatni ljudje, ker je bilo pač zaradi
               obsega dela bilo to potrebno. Sledil je drugi delni program, kjer se je ponovno
               namenilo dva milijona evrov sredstev, od katerih je bila ena polovica zopet
               rezervirana oziroma namenjena za vzpostavitev lokalne infrastrukture. Za vzdrževanje
               gozdnih cest in varstvo gozdov je bilo tako skupaj zagotovljenih 3,7 milijonov evrov.
               Tukaj, ko je bilo večkrat govora tudi o stiski lokalnih skupnosti, je potrebno
               izpostaviti podatek, da je, glede na zakonodajne obveze, ki jih ima Sklad kmetijskih
               zemljišč in gozdov Republike Slovenije v letu 2015, za namen sanacije gozdnih cest in
               pa seveda tudi občinskih cest izplačal 4,5 milijonov evrov. Prav tako je Slovenija
               zaprosila pomoč sredstev Evropske unije iz Solidarnostnega sklada v višini 18,4
               milijonov evrov, od katerih je bilo namenjenih 3,9 za sanacijo, torej vzpostavitev
               prevoznosti 950 km gozdnih cest je bilo pa namenjenih 0,5. Torej v letu 2015 smo pač
               v celoti realizirali iz teh, iz sklada, iz tega solidarnostnega sklada po zahtevkih
               občin v višini 300 tisoč evrov, torej na podlagi zahtevkov, ko so seveda morali
               izpolnjevati računovodske sledi. Tako je bil pripravljen tudi načrt sanacije gozdov,
               poškodovanih v žledolomu, in pa seveda je minister ta sklep tudi sprejel. Glede na
               to, da je bila ocena, da bo potrebno zagotoviti sredstva za vlaganje v gozdove, je
               bilo ocenjeno, da bo to 15-kratnik rednih srestev, ki jih sicer vsako leto namenjamo
               za vlaganja v gozdove, zato smo potem v Programu razvoja podeželja pač pod posebna
               dva podukrepa namenili še dodatnih 20,4 milijona, na eni strani za gozdno
               infrastrukturo, na drugi strani pa tudi za sanacijo poškodovanih gozdov, torej za
               dobavo, če lahko temu tako rečem, lastnikom sadik in pa seveda sofinanciranja same
               sadnje. Kot je bilo danes že povedano, ta razpis še ni bil objavljen, namreč pretekle
               izkušnje so pokazale, da je predvsem uspešnost sadnje pač jesenska tista, ki je
               najbolj uspešna in zaradi tega tudi iz naše strokovne plati najbolj upravličljiva,
               zato se bo v jesenskem času seveda ta sredstva iz Programa razvoja podeželja
               uporabilo za dobavo sadik in pa sofinanciranja samega dela sadnje. V skladu s tem
               zakonom je bil tudi povečan delež povračil trošarine za naftne derivate, res je, da
               pač ti deleži, ki so tukaj napisani, oziroma količine veljajo do konca veljavnosti
               intervencijskega zakona, zdaj morda bi bilo zanimivo predvsem, če pogledamo, v
               kakšnem deležu pa pravzaprav je bila ta dana možnost z intervencijskim zakonom tudi
               izkoriščena. Namreč po uradnih podatkih Finančne uprave Republike Slovenije<stage type="mag">(nadaljevanje)</stage> ugotavljamo, da so bili
               zahtevki vloženi le za 7,7 površine, ki so imele zaradi žleda poškodovanost nad 17%.
               Torej prva stopnja, ko smo to lestvico oblikovali od 17 do 40% je bila tista, bi
               rekel, povišana, povišano povračilo trošarine vezano na litre. Sicer pa so lastniki
               gozdov pač običajno, bi rekel, po zakonodaji, ki jo imamo, upravičeni do povračila
               trošarine 15 l/ha. In zgolj 1.000, mislim da 1.400 pa še nekaj bi bilo tistih, ki so,
               pač fizičnih oseb, ki so to pravico tudi uveljavljali. Toliko morda v razmislek, ko
               bomo v nadaljevanju razmišljali, ali je tu pač potrebno, ali je tu potrebno to zadevo
               tudi podaljšati za naprej. Kar se tiče katastrskega dohodka, je ta isti zakon tudi
               določil, da pač tam, kjer je bil gozd v celoti uničen, je lastnik opravičen plačila
               katastrskega dohodka za dobo 30 let. Tako, kot je bilo danes že korektno povedano,
               Vlada Republike Slovenije pripravlja pač nov zakon na tem področju, bi pa želel
               predvsem izpostaviti, da bo to zakon, ki bo določal metodologijo, ne bo pa določal
               izjem. V nadaljevanju bi predvsem pohvalil izredna prizadevanja Zavoda za gozdove
               Slovenije in pa seveda tudi Kmetijsko gozdarske zbornice Slovenije, ki so se, bi
               rekel, v okviru rednega dela predvsem organizirali na način, da so pomagali pri
               organizaciji sečnje, spravila, povezovanja lastnikov gozdov, torej, da je lahko
               sanacija čim bolj nemoteno potekala. V okviru dela Zavoda za gozdove je bilo leta
               2014 izvedenih tudi 140 tečajev varnega dela v gozdu za 3.250 udeležencev in s to
               svojo aktivnostjo so potem nadaljevali tudi v letu 2015 in se bo nadaljevalo tudi v
               letošnjem letu. Ker je šlo za katastrofo izrednih razmer, smo seveda predvsem želeli
               ugotoviti, kakšna je praksa bila v podobnih primerih iz tujih držav, zato je pač
               tukaj bilo kar nekaj srečanj, simpozijev, ne nazadnje tudi današnji dan je bil
               posvečen enemu izmed takih. Ker smo zaznali, da je pri lastnikih gozdov predvsem
               težave kar se tiče prodaje poškodovanih, poškodovane hlodovine, smo tukaj na
               ministrstvu pač omogočili pogovore med zainteresiranimi ponudniki lesa v Sloveniji in
               pa podjetjem iz Avstrije, po naših podatkih se je nekaj tega realiziralo, predvsem pa
               so bile cene tudi korektne. Danes so bile omenjene tudi pasti. Jaz ponovno poudarjam
               v tem krogu, da lovne pasti so namenjene predvsem monitoringu podlubnikov, ne pa
               preprečevanju samega dogajanja in lastniki v tem okviru seveda od Zavoda za gozdove
               lahko zaprosijo za pasti, vendar morajo biti postavljene na strokoven način, kajti z
               napačno postavitvijo je popolnoma jasno da lahko v svojem gozdu naredimo več škode
               kot koristi. Še enkrat pa, to ni ukrep, ki bo zmanjšal obseg, bi rekel, težav, ki jih
               imamo s podlubniki, ki seveda sledijo po samem žledolomu. Torej, pač tisti ukrep, ki
               ga moramo tu izvesti, je pravočasno odkritje in pa seveda tudi pravočasno posek in
               spravilo. Toliko morda za uvod.</p>
            </sp>
            <sp xml:id="SDT7-OZKGIP-nujna-29-2016-04-07.sp5">

               <speaker>PREDSEDNIK TOMAŽ LISEC:</speaker>

               <p>Hvala državnemu sekretarju. Če prav vidim, predstavnika Ministrstva za finance ni med
               nami, je pa med nami predstavnik Ministrstva za obrambo, če morda želi besedo?</p>
            </sp>
            <sp xml:id="SDT7-OZKGIP-nujna-29-2016-04-07.sp6">

               <speaker>DARKO BUT:</speaker>

               <p>Hvala lepa. V kolikor bo potrebno, bom komentiral.</p>
            </sp>
            <sp xml:id="SDT7-OZKGIP-nujna-29-2016-04-07.sp7">

               <speaker>PREDSEDNIK TOMAŽ LISEC:</speaker>

               <p>Prav. Hvala. Zdaj pa dajem besedo ostalim vabljenim. Le toliko prosim, da se za
               magnetogram predstavite z imenom in priimkom ter navedete institucijo iz katere
               prihajate. Ja, kar.</p>
            </sp>
            <sp xml:id="SDT7-OZKGIP-nujna-29-2016-04-07.sp8">

               <speaker>DAMJAN ORAŽEM:</speaker>

               <p>Damjan Oražem, Zavod za gozdove. Spoštovani predsedujoči, hvala za besedo, spoštovane
               poslanke in poslanci in ostali gostje. Rad bi vam postregel z nekaj svežimi podatki,
               kar se tiče sanacije žledoloma in pa lubadarja. Žledolom je do par dni nazaj sanirana
               približno 50%,<stage type="mag">(nadaljevanje)</stage> tisto
               kar je kritično, so seveda iglavci, ti so sanirani približno 70%, v zasebnih gozdovih
               2/3, več kot 95% v državnih gozdovih. Pričakovana posledica tega žledoloma, ki ne bo
               do konca pospravljen računamo nekje dva do tri milijone kubikov bo iz različnih
               vzrokov ostalo v gozdovih, zlasti tam kjer so neodprti, kjer so lastniki ostareli,
               kjer je ta les že načet od gliv in več ni tržno zanimiv in mogoče tudi v veliki mer
               ne predstavlja več varnostnega, varstvenega tveganja za zdrave gozdove. Pričakovana
               posledica tega žledoloma je seveda razvitje in prenamnožitev podblubnikov, to, kot
               sem že večkrat omenil, je posledica povsod po svetu in tukaj nekje nikakor nismo
               izjema. V lanskem letu smo beležili rekordno prenamnožitev v zadnjih sto letih, gre
               za približno 2,1 mio m³, od tega je bilo pospravljeno 1,8 mio m³
                do konca lanskega leta, smo pa evidentirali lubadarke tudi pozimi in sicer v
                višini skoraj 250.000 m³, kar je približno normalno letno povprečje v
               normalnih letih. To nam deluje kot veliko opozorilo, kaj se bo dogajalo letos.
               Lastniki, ne glede na lastništvo, moram reči, da so bili pri sanaciji evidentiranih
               lubadark precej učinkoviti, več kot 90% tega je pospravljenega v gozdovih do
               včerajšnjega dne, predvčerajšnjega, kar je, mislim da, dober rezultat, kljub temu pa
               to ni vse in tisti preostanek predstavlja pa dobro gojitveno bazo za lubadarje, ki
               bodo štartali na gozdove letos. Naj ob tem omenim samo avstrijski primer, danes je
               bil nek posvet na to temo, iz petih držav, in Avstrijci so nam povedali, da ob
               žledolomu, oni so imeli pa dva žledoloma v 2014, je padlo pri njih 3 mio m³
               in že v letu 2015 so imeli pa 2,4 mio m³ napadenih od lubadarjev.
               Ravno tako kot mi, pričakujejo letos zelo, ne vem, intenzivno ali pa katastrofalno
               leto, kar se tiče lubadarja. Kaj dela Zavod za gozdove? Zavod za gozdove izvaja vse
               ukrepe, ki so na tem področju možni, zlasti odkrivamo in evidentiramo napadeno
               drevje, opozarjamo na to, da nam tukaj lahko veliko pomagajo lastniki, ki so v
               dosedanjem obdobju nekje 85% tega odkrivanja prepustili Zavodu za gozdove Slovenije,
               izdajamo seveda odločbe in v kolikor te niso izvršene v rokih, gremo v izvršbe na dva
               načina, ali z izvedbo po drugi osebi, ali pa s prislitvijo, nastavljamo seveda lovna
               drevesa in pa pasti, vse te so že na terenu in je to strokovno pravočasno, delimo
               mreže mikrokapsulirane s strupi in pa izvajamo seveda tudi škropljenje tistih kupov,
               ki niso pravočasno odpeljani iz gozda. Mimogrede, v Avstriji je prepovedano tako
               skladiščenje lesa v gozdovih, to smo danes tudi slišali. Izvajamo seveda tudi
               izobraževanja, kajti to delo je nevarno in ne želimo si, da pri tem nastajajo
               poškodbe, tudi te najhujše, v letošnjem letu smo pridobili, smo dobili razpis in bomo
               izvedli približno enak ali večji obseg izobraževanj za lastnike gozdov za varno delo
               z motorno žago. Lastnikom pomagamo pri iskanju izvajalcev, odkupovalcev in take
               stvari, ki sicer niso naše redno delo, ampak v okviru svetovanja to opravljamo, vse z
               željo, da bi sanacija potekala čim bolj nemoteno. Podporna stvar, ki temu sledi, je
               seveda povišan odstrel. Ne želimo si, da gozdovi, ki so že tako prizadeti, da jih
               rastlinojeda divjad prizadane dodatno, te dni so se sprejemali, oziroma je bil
               končevan proces sprejemanja novih lovskih načrtov za letošnje leto in mogoče še to,
               da zelo nas skrbi to, s kakšni drevesnimi vrstami to obnavljati. Če gledamo na<stage type="mag">(nadaljevanje)</stage> prognoze, kaj bo v naših
               gozdovih dovolila klima, da raste leta 2080, ker mislimo, recimo, približno sekati
               tisto kar bomo danes posadili, slabo kaže za smreko, slabo kaže za bukev, to sta pa
               dve vrsti, ki zajemata približno 62% zaloge v naših gozdovih. To so seveda
               verjetnosti, nihče ne more s sigurnostjo trditi, kaj takrat bo raslo, ampak dejstvo
               je, da tudi ta prenamnožitev podlubnikov je ena od posledic klimatskih sprememb, ki
               smo si jih pač pridelali. Uspeh tega boja z lubadarji, s podlubniki temelji seveda v
               glavnem na lastnikih, na gozdarjih, veliko tega pa temelji seveda na naravi. Danes
               smo slišali tudi raziskave iz sosednjih držav, če so pred 20 leti recimo v Italiji
               beležili eno generacijo podlubnikov v letu, jih danes beležijo dve, lani smo po
               Sloveniji zabeležili tri oziroma nekateri govorijo celo o štirih. Če se lubadar tako
               razmnoži, potem je tako, kot sem že enkrat rekel, verjetnost je, da iz enega ženskega
               osebka na začetku sezone jih je namnoženih teoretično okoli milijon na koncu leta. To
               gre zelo eksponentno in zelo hitro. Letošnji start v pomlad je bil izjemno topel, to
               ni prijetno samo za ljudi, ampak tudi za lubadarje, zaradi tega se letošnjega napada
               seveda upravičeno bojimo, bojimo se seveda tudi tega, ker mogoče nekomu ne bo všeč,
               da Avstrijci bi namreč imeli svojega lesa tudi iz naslova podlubnikov dovolj in se bo
               zaprl trg za Slovenijo, v tem primeru bi seveda prišlo do večjih zastojev pri odvozu
               hlodovine, s tem imamo pa kup dodatnih težav. Prej je bilo še vprašanje glede pasti
               in feromonov. Te pasti, ki jih mi imenujemo kontrolno lovne, ujamemo v njih približno
               od tri do deset odstotkov populacije. Uporabljamo feromone, ki so sigurno dobri in za
               naš namen, to je kontrolo, povsem zadostujejo in večji efekt dosežemo z lovnimi
               pastmi, to so načrtno podrta in označena ter opazovana drevesa v katere se ulovi
               lahko tudi 30 ali več odstotkov populacije, ampak, če te pasti lastniki ali pa recimo
               tudi gozdarji pozabimo v gozdu, potem smo gojitelji lubadarja, ne pa njegovi
               iztrebljevalci. Toliko mogoče za začetek, več pa mogoče še na kakšno vprašanje.
               Najlepša hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp9">

               <speaker>PREDSEDNIK TOMAŽ LISEC:</speaker>

               <p>Hvala. Želi še kdo od vabljenih. Ja, gospod Zupančič.</p>
            </sp>
            <sp xml:id="SDT7-OZKGIP-nujna-29-2016-04-07.sp10">

               <speaker>CVETKO ZUPANČIČ:</speaker>

               <p>Predsednik, hvala lepa za besedo, Cveto Zupančič, Kmetijsko gozdarska zbornica. Lep
               pozdrav poslankam, poslancem, predstavnikom ministrstva in vsem zbranim na današnji
               seji. Seveda, kot je bilo že omenjeno, kot je že v uvodu gospa Dimiceva povedala, gre
               za eno katastrofo, s katero se vsaj v kratkem času že odbor je že drugič srečal pod
               to tematiko pa verjamem, da se lahko ali bi se morala tudi Vlada večkrat o temu
               pogovarjati, glede na to, da vsak laik, ki se pelje z avtomobilom iz Ljubljane proti
               Kopru, vidi opustošenje na levo in desno, kar posledično pomeni, da ko pogledaš,
               vidiš, da gozdovi izginjajo in da od zadaj raste podrast, kot je trava, robida in
               tako naprej. Se pravi, gre za to, da v nekaterih delih je stvar tako pereča, da
               dejansko celi gozdovi izginjajo. Seveda, ali smo se prav odzvali po tisti nesreči ali
               se nismo, po naši oceni Kmetijsko gozdarske zbornice je predvsem tisti del manjkal,
               sredstva za odkup lesa. Se pravi, če vedno primerjamo Avstrijo, Avstrija je vedno
               vsaki nesreči zagotovila še sredstvo za odkup lesa. Kajti vedno vsak lastnik gre v
               gozd, pospravljat, seveda tisto količino mora nekam pospraviti, prodati. Tudi sami
               smo opazili, tudi, ko smo se srečevali tukaj na odboru, je bilo večkrat
               izpostavljeno, kupi lesa, ki jih nihče ne odkupi. Se pravi gre za to, da nismo
               poskrbeli za to, da bi bile pravočasno količine, ki so bile pospravljene, odkupljene
               in pa seveda tudi potem predelane naprej. To je en del tega legla, drugi del legla je
               pa tisto, kar ni bilo pospravljeno. Mi na zbornici še vedno trdimo, da v Sloveniji
               nekateri naravovarstveniki pravijo, smreka bo tako izginila,<stage type="mag">(nadaljevanje)</stage> to ni avtohtona sorta. Vidimo, da je to
               najbolj tržen les in naši gozdovi, naši lastniki se temu ne bodo mogli odpovedati. Se
               pravi, treba je vse narediti, da se smreko v gozdovih ohrani, da je tudi v prihodnje
               smreka v gozdovih, če je to, pa tudi je, tako kot trdim, najbolj tržen les ta
               trenutek. Danes se nihče ne pogovarja o bukovini, kako se prodaja, vsi govorimo o
               smreki in lastniki so postali panični in pravijo, dajmo posekati kar od začetka, tudi
               tisto kar je sveže, samo zato, da bomo še nekaj iz gozda potegnili, da ne bo še to
               propadlo, kar imamo. Se pravi, ta panika je tudi nekako, na nek način treba tudi
               ustaviti, kajti signale pa dobimo od koncesionarjev, ki pa redno sečnjo opravljajo
               sedaj. Se pravi, ne gre v ta del, da bi najprej pomagali tudi lastnikom, ki niso
               sposobni, ki nimajo opreme, ki niso usposobljeni, počistiti gozdove, ki so napadeni
               od lubadarja, ampak gremo v redno sečnjo, seveda ti koncesionarji med sabo so si
               pomagali, saj so prišli novomeški gg-ji, se pravi, ali pa, ne vem, mariborski sekati
               v Postojno, ko pa gre za prenos te pomoči v zasebne gozdove pa se verjetno ustavi
               zadeva. Se pravi, ta prenos, se pravi, najprej je treba očistiti gozdove teh
               napadenih dreves ali pa gozdov in potem v nadaljevanju seveda se tudi lotiti tiste
               redne sečnje. Jaz vem, da so tudi pogodbe, tudi lansko leto je bilo rečeno, da so
               zadaj pogodbe in tako naprej, ampak če govorimo o naravni nesreči, katastrofi, kako
               je treba gozdove ohranjati, je treba to solidarnost, to, ker tudi na zbornici smo
               vseskozi opozarjali, na vsakem sestanku, ko je, smo opozarjali na to, da je premalo
               ekip, da je premalo usposobljenih ljudi, tudi direktor Zavoda za gozdove in tukaj na
               zbornici smo vse naredili, da so se ljudje usposabljali, ampak tole razmerje, glejte,
               20% slovenskih gozdov, najboljših gozdov, so državni, jih ima v upravljanju osem,
               mislim, da je, pa me popravite, če ni točno, koncesionarjev, 30% je večjih
               posestnikov, 50% pa je lastnikov, 50% gozdov pa je v lasti lastnikov, 400 tisoč-ih
               lastnikov, se pravi, kakšno je to razmerje, kako naj, kdo naj obvladuje teh 400
               tisoč, Zavod za gozdove verjetno težje, težko, zbornice s tremi gozdarji jih tudi ne
               moremo, se pravi, sistem, sistem je treba v nadaljevanju nekaj dodelati in ga
               napraviti primernega in učinkovitega na to, kar imamo danes. In zato mi nenehno
               opozarjamo na spremembo Zakona o gozdovih, o divjadi in lovstvu in tako naprej, kajti
               tukaj, na ta način, se to ne bo dalo. Se pravi, če grem jaz, pride k meni na zbornico
               kmet, lastnik gozda, in mi reče, od države nisem dobil drugega kot odločbo, da moram
               toliko posekati, ker mi je lubadar napadel. Pravi, dobim od države žigosanje,
               odkazilo, davek, odločbo. Sem rekel, glej, in resnično je to problem, ko mu ne moreš
               nič ponuditi, če bi imeli dovolj ekip, če bi imeli neko drugačno postavitev
               organiziranosti, bi prav gotovo lahko tudi te lastnike nekako združili v en del,
               naredili prometnice, naredili tudi potem eno tako solidarno sečnjo, kakor je
               potrebno. Mi lahko se še tako trudimo v nekih velikih gozdovih, pa rečemo, da smo 90%
               pospravili, če imamo 10% razmetanih po celi državi in legla lubadarja po posameznih
               krajih. Tako da glejte, jaz resnično pogrešam tukaj, da bi se Vlada nekaj bolj s tem
               ukvarjala, predsednika Vlade nikoli več nisem od žledoloma naprej slišal, da bi
               omenil sploh problem katastrofe, ki je bila v gozdu. Glejte, jaz imam velik problem
               tudi na zbornici. Ministrstvo za okolje se mi ne odziva, pisal sem predsedniku Vlade
               že konec januarja, ni odgovora, pišem pisma zdajle, ko so sklepi sveta zbornice, tudi
               ne odgovarja. Se pravi, v tej državi imam občutek, da še najbolj se tale odbor odziva
               na vse te probleme, ki so. Vsi ostali se bistveno manj odzivajo in če bomo mi samo
               sklicevali ali pa organizirali kot zbornica in ostali okrogle mize pa eden drugemu
               govorili kakšni so problemi, se ne bo nič rešilo. Se pravi na vse skupaj tole, ta
               problem, ki je, naravne nesreče, mora v večji meri Vlada prepoznati in pa tudi
               sprejeti ukrepe. Kot sem rekel, Avstrija, ko je imela, ker smo jo prej <stage type="mag">(nadaljevanje)</stage> omenili, se je res v
               žledolomu, 3 milijone je bilo od žledoloma polomljenega, potem 2 milijona kubikov
               napadenega, ampak Avstrija je petkrat večja država, se pravi je bil odziv bistveno
               drugačen, kot je pa pri nas. Pri nas gre za bistveno težjo naravno nesrečo, ki je, če
               ne bomo res, predvsem pozivam Vlado, se bolj resno na to odzvala, bomo, tega ne bomo
               rešili, ne bomo rešili, kajti sami vidite, ko se pelješ z avtomobilom tam suha hosta,
               tam suho smrečje. Še enkrat pa pravim, smreki se ne mislimo odpovedati, ker je
               ekonomska kategorija lesa, to ne smemo razmišljati, da bomo smreko kar opustošili pa
               nehali pa bomo živeli, ne vem, od robide. Tale ukrep je omenjen, to je zamujeno,
               letos se ne bo nič sadilo, to je konec. Se pravi eno leto je izgubljeno, drugo leto
               pa vprašanje, če bo tisti denar, bo že zapravljen, verjetno, ki bi moral biti za
               sadike. Se pravi gre za eno zadevo, ki se jo je treba sprotno pa bolj organizirano,
               se pravi, z večjo vsebino Vlade, da ga prepozna kot problem, ne samo mi tukaj notri z
               nekimi sklepi. Podpiram sklepe pa tukaj, ko so sklepi predlagani, jih podpiramo in
               tudi mislim, da bi bil še kakšen sklep potreben dodati k tem. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp11">

               <speaker>PREDSEDNIK TOMAŽ LISEC:</speaker>

               <p>Hvala. Naslednji se je javil gospod.</p>
            </sp>
            <sp xml:id="SDT7-OZKGIP-nujna-29-2016-04-07.sp12">

               <speaker>JANEZ BEJA:</speaker>

               <p>Lep pozdrav, Janez Beja, prihajam iz Zveze lastnikov gozdov Slovenije, sem tudi
               podpredsednik zveze. Glejte, najprej en lep pozdrav vsem poslankam, poslancem,
               predstavnikom ministrstva, mi je pa hudo, da ni nobenega predstavnika iz Ministrstva
               za finance in seveda vsem prisotnim en lep pozdrav. Glejte, ker smo lastniki v
               manjšini tule notri, ali pa morda tudi ne, se mi zdi prav, da se oglasimo, da povemo
               tudi svoje videnje. Pa mi mogoče kar malo šel skozi vse tisto, kar je gospod sekretar
               navedel o kar nekih velikih milijonih. Naj povem, da vse to verjetno je res, ne bom
               oporekal, ampak morate se pa zavedati, da fizično do lastnikov gozdov ti milijoni so
               prišli zelo, bore malo. In res je, glejte ceste rabimo vsi, za odpiranje gozdnih
               cest, ki so tudi javno dobro, ker ogromno teh gozdnih cest koristijo tudi občine
               oziroma lastniki zato, da se pripeljejo v dolino v službo, k zdravniku in tako
               naprej. Mislim pa, da je pretežni del teh milijonov bilo namenjeno tistim 20%
               državnega gozda in zato nekaj posploševati pa kar govoriti, koliko smo dobili
               lastniki gozdov iz interventnega zakona, iz tega, iz onega, se mi zdi majčkeno
               prenapihnjeno. Nadaljeval bi, glejte, tu imamo, hvala bogu, gospoda iz ministrstva za
               obrambo, bilo je povedano tudi v številkah, pa jih ne bomo ponavljal, kako malo
               lastnikov gozdov se je javilo in prijavilo škodo po žledolomu. Jaz sem eden izmed
               tistih, ki sem jo tudi prijavil in vem kakšen je sistem in kako to stvar teče.
               Glejte, lahko prinesem dokaze ali vas peljem do kmetij, kjer so kmetje, mi smo pač
               morali iti na upravno enoto prijaviti škodo. Ampak v tisto kar smo mi prijavili, je
               nad tem bil Zavod za gozdove, kjer je naredil, aha, pri Beja ni bilo 30%, ampak je
               bilo 5% in tako naprej. Tako, da tisto, kar je lastnik prijavili, tisto ni bilo
               merodajno, ampak tisto kar je potem Zavod za gozdove zaključil. Še večji problem kot
               to, da je Zavod za gozdove to naredili, ker se mi zdi prav, kot institucija, kot
               strokovnjaki, se mi zdi pa zelo narobe, ker takrat seveda ta sistem, ko ima en rok,
               takrat je bilo žledoloma resnično, sploh če govorimo<stage type="mag">(nadaljevanje)</stage> o ta osrednje slovenska ali neki zahodni Sloveniji,
               ogromno in vse se je delalo nekaj čez prst. In po eni strani je tudi logično zaradi
               razsežnosti zaradi vsega drugače ni šlo. Ampak zakaj to govorim. Problem sistema tega
               AJDA, ko verjetno ga gospodje in gospe poznate, ga ne moreš popravit. Zakaj to
               govorim. Primer iz Kamnika je, da je bilo ocenjeno 30% povzročena škoda po žledolomu
               v določenih hektarjih oziroma parcelah, po sanaciji, 100% sanaciji žledoloma je bilo
               skoraj 90%. In glejte, zdaj zaradi te razlike od 30 do 90% zaradi sistema AJDA ne
               moremo popraviti, da je bilo več poškodovano, kot je bilo dejansko napisano in kaj
               zdaj to pomeni. To pomeni, da kmet je ob kompletni gozd, nima zvišano trošarino,
               upravičen do zvišane trošarine in ne bo upravičen do oproščenega davka 30 let. Veste,
               o teh stvareh se nočemo pogovarjati in to so dejstva. Ker sem pa ravno pri AJDI, o
               tem evidentiranju, bi pa res prosil vas poslanke in poslance, imate škarje in platno,
               kot je bilo že povedano v uvodu gospe poslanke Dimičeve, ta sistem kot naravno
               katastrofo ne zajema lubadarja. In, kot se že drugič pogovarjate na tem odboru, to je
               resna stvar, ki je ne moremo obvladovati, nismo zmožni, in ker je nismo zmožni jaz
               mislim, da je upravičeno, da pride v tisti seznam naravnih nesreč. In, ker če ne bomo
               uvrstili lubadarja v naravne nesreče, prav dvomim, da se bo Ministrstvo za finance,
               ki nas noče, zgleda, danes poslušati, vključilo v to, da bi bili ti lastniki
               oproščeni vseh dajatev.</p>
               <p>Zelo me veseli, gospoda Oražma, pa to sem že kar nekajkrat povedal, ko je povedal
               povišan odstrel. Glejte mi na splošno, pa zdaj ne govorim samo o žledolomu ali o
               lubadarju, imamo grozno povečanje divjadi, sploh te večje parkljaste divjadi,
               jelenjadi, kaj to pomeni. To kot je že Zavod za gozdove ugotovil, niso pa še
               ugotovili vsi načrtovalcih vseh planov za odstrel, še manj pa širša javnost in
               lovstvo, ker če mi ne bomo povečali odstrela in vse te jase, ki sedaj nastajajo
               zaradi podlubnikov ali žledoloma bomo čez 30, 20, 10 let imeli ne gozd pa tudi
               puščavo ne, da ne bo kdo narobe razumel, ampak bomo imeli bonsai. Ker to bo čudovito,
               nekateri ste se nasmejali, ampak veste bonsai imamo že danes po gozdovih, imamo
               vzorčne ploskve, lahko jih vam pokažem, in na vzorčnih ploskvah se točno vidi
               preštevilčna divjad. Tisto, kar je tista parcela ali ne vem ar, dva ara ograjeno,
               dejansko ne prideš skozi. Kar ni ograjeno, dejansko imamo bonsai. Tako imamo lokalno
               preštevilčno divjad.</p>
               <p>Glejte, problem je res, zdaj če se vrnem na lubadarja, kako ta les spraviti. Ja,
               veste, naša država, pa verjamem da tega se dobro tudi vi zavedate, je zelo raznolika
               in ogromno, ogromno, površin je še vedno nedostopnih in lubadar ne izbira ali tam
               kjer pride strojna sečnja ali tam kje je treba spravilo, ročno spravilo, tudi 900
               tisoč metrov. In zdaj si pa zamislite, to smreko, ki nimam nikakršne vrednosti, ker
               ekonomsko, <stage type="mag">(nadaljevanje)</stage> če jo
               posekamo, jo spravimo že dejansko pri cesti, dejansko komaj pokrije stroške, da pa ne
               govorimo o sečnji take smreke, ki je par sto metrov oddaljena od kamionske ceste ali
               vlake. In kako priti do teh, kako te smreke pospraviti, seveda je pa čudovito žarišče
               za lubadarja. Ampak, govorili smo prejle kar ob, spet se vračam na te milijone, ne,
               kljub tem milijonom mi do teh hektarjev prišli nismo, ker so v večini primerov
               privatna lastnina, kljub temu da imamo možnost, ampak državne ceste, državni gozdovi,
               če boste šli gledati kako so se financirale novogradnje ali vzdrževalna dela so se v
               večini dela opravljala v državnih gozdovih in denar porabljal v državnih gozdovih ne
               pa v privatnih. Ja, glejte problem kupcev, tu resnično si je tudi ministrstvo nekaj
               prizadevalo za, da bi pač vzpostavili neke povezave s kupci, ampak na splošno za
               manjše količine, ker tukaj pa je res, da se nekako ne znamo, nočemo ali ne upamo
               povezovati, pa seveda ti kupci niso prišli in zato, tako kot je že gospod Zupančič
               rekel imamo kupe in kupe lesa po gozdovih ob cestah, ki dejansko ali so leglo za
               lubadarja oziroma bodo začeli ta drevesa oziroma les gniti. Tako da, kaj narediti,
               res vprašanje, ne, ampak nikakor pa, še enkrat vas opozarjam, ne s prstom kazati na
               lastnika zaradi tega, ker imamo takšne in drugačne razmere v naravi zaradi ekonomske
               zelo čudne situacije, da pa ne govorimo, ne, kar se govori o katastrskem dohodku,
               glejte, resno mi ni popolnoma nič jasno kot kmetu, kot predstavniku Zveze lastnikov
               gozdov, kako si upamo dvigovati bremena na gozdove, na kmetije, na hribovske kmete,
               ko vemo, kakšna je situacija od vseh drugih dejavnosti na kmetijstvu, ki jih ne bomo
               omenjal, da mi ne bo očitano, da sem zašel s teme, ampak če ostanemo samo v
               gozdarstvu. Glejte, žledolom, polovica Slovenije, lubadar, jaz kar upam reči,
               sleherni kmet ga občuti, sleherni lastnik gozda, res je, da nekje je 100%, nekje pa
               mogoče 5%, cena lesa, od listavcev, iglavcev, do vseh, porazna, razen seveda, ko
               gremo na Slovenj Gradec na licitacijo in seveda vsi radi pišejo, govorijo, o tistih
               parih tisočih evrih za hlod, ampak veste, tisto je 0,00% lesa v Sloveniji in ne
               nazadnje, to kar sem rekel, slaba cena, da sploh lesa prodati ni možno. In gospe in
               gospodje poslanci res bi vas prosil, drugače ne znam reči, kot zdravo kmečko pamet v
               roke in ko se boste odločali o kakršnih koli dajatvah in dodatnih obremenitvah, lepo
               vas prosim, sprehodite se po celi Sloveniji, pojdite malo ven iz Ljubljane in pojdite
               na kmetije tudi tam, kjer niso samo veliki in dobri in novi traktorji, ker stvar je
               resnično kritična in glejte, saj preživeli bomo, ampak jaz se bolj bojim, da
               generacija bo šla v dolino in bo šla na, seveda, nekdo od tujcev bo kupil našo hosto,
               mi oziroma lastniki bomo pa ostali na plečih države. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp13">

               <speaker>PREDSEDNIK TOMAŽ LISEC:</speaker>

               <p>Ja, hvala. Naslednja se je javila gospa Šinko, izvolite.</p>
            </sp>
            <sp xml:id="SDT7-OZKGIP-nujna-29-2016-04-07.sp14">

               <speaker>IRENA ŠINKO:</speaker>

               <p>Spoštovani prisotni, lepo pozdravljeni.<stage type="mag">(nadaljevanje)</stage> V državnih gozdovih je v letu 2015 proizvodnja
               obsegala 1,456.180 m3 gozdno lesnih sortimentov. To je 12% nad planirano in o tega je
               bilo 1,107.189 m3 iglavcev in pa 558.479 m3 listavcev. Torej, znatno večji obseg
               iglavcev kot v preteklih letih je posledica napada oziroma sanacije podlubnika in pa
               še sanacije žledoloma. Izdanih C odločb po insektih v državnih gozdovih je bilo po
               letu 2015 5090 za bruto količino 724.028 m3. Sanacija podlubnika je v preteklem letu
               potekala intenzivno, v določenih primerih je malo zaostajala, ampak več ali manj je
               sedaj vse sanirano in dejansko tudi v letošnjem letu sanacija poteka tekoče. V prvi
               polovici leta 2016 predvidevamo sadnjo in sicer planirano na območju zahodnega
               upraviteljstva, na območju zahodne Slovenije in pa na območju vzhodne Slovenije. Na
               območju zahodne Slovenije v obsegu 28 tisoč sadik in bo tudi sadnja v prvi polovici
               leta zaključena, na območju vzhodne Slovenije pa je planirana sadnja in sicer na
               območju regije Slovenj Gradec ter na območju Maribora, gozdno gospodarskega območja,
               31.225 sadik, na območju Murske Sobote pa nekaj čez 113 tisoč sadik, kjer pa sadnja
               ne bo realizirana, predvsem zaradi pomanjkanja sadik. Ravno tako na območju osrednje
               Slovenije in pa južne Slovenije, sadnja v prvi polovici leta 2016 ni bila planirana
               zaradi pomanjkanja sadik. Kar se tiče pa gradnje gozdnih cest in pa gozdnih vlak,
               dejansko so se v državnih gozdovih vse gozdne ceste in pa vse gozdne vlake kakor tudi
               sanacija zgodile iz prihodkov iz lesa torej iz prihodkov iz gozdno lesnih
               sortimentov. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp15">

               <speaker>PREDSEDNIK TOMAŽ LISEC:</speaker>

               <p>Hvala. Želi še kdo od gostov? Ja, gospod, če se predstavite.</p>
            </sp>
            <sp xml:id="SDT7-OZKGIP-nujna-29-2016-04-07.sp16">

               <speaker>MATJAŽ PODMILJŠAK:</speaker>

               <p>Lep pozdrav. Podmiljšak Matjaž, Zadružna zveza Slovenije.</p>
               <p>Tole kar so moji predhodniki govorili, v principu tu nimam več kaj dodati, jaz bi
               samo toliko pač še dodal, da zadruge aktivno ali pa posredno so vključene v sanacijo
               gozdov in se tu pač kolikor se le da tržijo les naprej, kolikor pa razmeram primerno,
               vemo, da je, kot je že kolega iz združenja lastnikov povedal, da so cene nizke, da se
               zelo težko trži in vemo da lesno predelovalne industrije v Sloveniji praktično skoraj
               ni. Tudi v tujini, kar je bližje, v bistvu imajo tudi svoje težave, kakor greš pa
               malo dlje ven, v bistvu pa ti potni stroški poderejo vso ekonomijo pri trženju lesa.
               Jaz bi samo tudi še opozoril pri razpisih, ki so namenjeni za gozdarstvo, tule bi
               predvsem ministrstvo za kmetijstvo pa tudi ostale državne inštitucije opozoril, da se
               pri razpisih vključijo tudi zadruge. V bistvu mi se še dandanes, kljub temu da je
               podpora zadružništvu pa socialnemu podjetništvu toliko velika, moramo še zmeraj
               ukvarjati z bi rekel z polemiko pri razpisih, da so zadruge vključene, da so ravno
               tako upravičene do nepovratnih sredstev in tako naprej, tako da tu bi v bistvu tale
               poziv bil z naše strani. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp17">

               <speaker>PREDSEDNIK TOMAŽ LISEC:</speaker>

               <p>Hvala. Želi še kdo od gostov? Če ne, dajem… Gospod, ja. Prosim.</p>
            </sp>
            <sp xml:id="SDT7-OZKGIP-nujna-29-2016-04-07.sp18">

               <speaker>DUŠAN JURC:</speaker>

               <p>Jaz sem Dušan Jurc iz Gozdarskega inštituta Slovenije, sem vodja Oddelka za varstvo
               gozdov.</p>
               <p>Jaz bi se navezal na vse moje predhodnike, ki so govorili in mogoče nekaj mnenj, ki
               se mi v zvezi s tem zdajle pojavilo. Namreč, lubadarji, gre za veliko namnožitev,
               ampak les, ki je napaden, ki je bil poškodovan ob žledolomu, ni več vabljiv za
               lubadarje zdaj. Zdaj gre za les, ki je popolnoma neprimeren razvoj lubadarjev in ti
               lubadarji iz tistih osnovnih populacij, ki so se razvili na tem poškodovanem lesu, so
               šli okoli v gozd in delajo nova žarišča napada in zdaj gre to kot požar skozi gozd.
               Zato jaz mislim da kolikor gre za sanacijo žledoloma, potem je treba reči, da kar se
               tiče ekonomske vrednosti tega lesa, če še ni ekonomske vrednosti, ni nikakršnega
               smisla v <stage type="mag">(nadaljevanje)</stage> zvezi z
               bojem proti lubadarju, da bi ta les na silo ven spravili. Naj ostane v gozdu pa
               strohni in gnoji gozd, kakor pa da se z izgubo vlači iz gozda. To bi jaz rekel
               načelno, saj Zavod za gozdove v tej smeri verjetno usmerja lastnike gozdov. Seveda je
               pa treba tisto, kar se pa zdajle nova žarišča delajo, tisto je pa treba izjemno
               strokovno in dobro sanirati. In v zvezi s tem pridejo tele pasti. Jaz sem bil zdajle
               začuden, ko sem slišal, da gre za nov tip pasti, gre za tri net pasti, ki jih je
               Basf, mislim da lansko leto registriral v Sloveniji in tu gre za zanimiv način, nov
               pristop pri zatiranju lubadarja in to je, da naredijo tak šotorček iz mreže, ki je
               zastrupljena mreža in ko lubadar, v sredini pa visijo feromoni, lubadarja privlačijo
               in tisti, ko se sedejo na tisto mrežico plastično, se zastrupijo in padejo na tla.
               Zavod za gozdove in Gozdarski inštitut sta delala enoletno raziskavo in so ugotovili,
               da dejansko je malo stranskih učinkov, slabih stranskih učinkov, da je relativno
               varno, samo par koristnih muh in tega je gor prišlo in seveda propadlo, drugače so
               relativno ustrezni. Mislim pa, da je cena relativno velika. Mislim, tale dopis je, če
               sem jaz prav razumel, lastniki hočejo pravzaprav samo, da lahko kupijo te tri net
               pasti in jih potem uporabljajo. Jaz ne vem, zakaj ne bi to jim omogočili in zakaj ne
               bi Zavod za gozdove strokovno svetoval ali je to ustrezno ali ne.</p>
               <p>In zdaj če dovolite bi jaz še eno mnenje v zvezi s tem katastrskim dohodkom, to se
               pravi olajšave od katastrskega dohodka, povedal kaj mislim. Dejstvo je, da tisto, o
               čemer vse te razprave v teh zadnjih dveh letih potekajo, je samo to spravilo tega
               poškodovanega lesa iz gozda. Ampak ve se pa, da so ostale ogromne površine, nekaj je
               bilo rečeno danes v zvezi z divjadjo, ampak te površine bo treba energijo vložiti,
               delo vložiti, strokovno delo, da bo ustrezen gozd iz njih nastal. Drugače gre naravna
               sukcesija preko grmišč, preko robidovja, je bilo rečeno, in če ne bomo, to se pravi
               najmanjši problem je tisti les, tisti les, tudi če ostane je samo ekonomska izguba.
               Samo tiste površine, ogromne odprte površine, morajo biti strokovno obdelane oziroma
               strokovno gozdarsko poskrbljeno za njih, da pride do redčenje, da pride do ustrezne
               sadnje, če je potrebna in tukaj se jaz bojim oziroma tukaj vidim večjo možnost
               nekakšne pomoči lastnikom oziroma ja, lastnikom gozdov, da se ta gozd izboljša. No,
               in v zvezi s tem mislim, da če jim že nameravate dati nekakšne olajšave, subvencije,
               kakor bi jaz temu rekel, za naslednjih 25 let, jaz mislim, da bi to, to je moje
               osebno mnenje, da bi bilo treba vezati na ene pogoje. To se pravi, da če nekaj vloži,
               da če skrbi za tisto, če upravlja ena, vsaj minimalna, gojitvena dela po tistem kar
               Zavod za gozdove in tako ali tako se ve, kaj vse mora na tistih parcelah delati in
               kolikor to dela, bi po moje bila to krasna spodbuda, da je potem oproščen teh
               katastrskih dohodkov, mislim, da je upravičen do olajšave, posebej če bodo visoke
               kakor slišim. Toliko bi imel, hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp19">

               <speaker>PREDSEDNIK TOMAŽ LISEC:</speaker>

               <p>Najlepša hvala. Želi še kdo od gostov? Drugače hvala uvodničarjem tako za
               informacije, vprašanja pa tudi določene predloge. Odpiram pa razpravo za poslance,
               najprej se je k besedi javila … Najprej pa predlagateljica, se opravičujem.</p>
            </sp>
            <sp xml:id="SDT7-OZKGIP-nujna-29-2016-04-07.sp20">

               <speaker>IVA DIMIC (PS NSi):</speaker>

               <p>Hvala lepa. Tako, da nekako povzamem pa še kaj dodam zraven, kar nisem v uvodu še
               povedala. Hvala vsem za vaš pogled, ker ne nazadnje vi ste strokovnjaki, vi poznate
               gozd, vi ste tudi na delovnih mestih, ki se ukvarjajo tudi z upravljanjem in s
               strategijo in bodočnostjo naših slovenskih gozdov, če jih bomo želeli imeti še v
               takem številu in takih hektarjih kakor smo jih imeli, kljub tej naravni nesreči. Moj
               namen današnje seje je bil tudi to, da bi se podlubnike poleg gozdnih ujm, ki so
               bile, kot je bil žledolom, ki tudi ni bil najprej zaznan kot naravna katastrofa, pa
               smo ga potem uvrstili kot naravno katastrofo <stage type="mag">(nadaljevanje)</stage> vendarle na podlagi argumentov, na podlagi številk,
               ki jih danes imamo, tudi podlubnike lahko priznamo, da so naravna katastrofa, ki se
               jo pa seveda moramo z vso resnostjo lotiti in seveda ne nazadnje tudi kakšna sredstva
               v ta namen zagotoviti. Zakaj sem rekla sredstva? Govorim o lovnih pasteh, gospod iz
               Inštituta za gozdarstvo je povedal, res je, to so tri net, prej nisem točno vedela
               besede, lovne pasti sem imela v mislih, ki se jih naši sosedje v Avstriji že
               poslužujejo, jih že uporabljajo. Tudi to vemo, da so izredno učinkovite, da
               potrebujemo dve taki lovni pasti na hektar in da na hektar je vrednost takih lovnih
               pasti 75 evrov. Imamo ceno in imamo parametre koliko teh pasti se rabi in da so to
               seveda najbolj učinkovite. Kako so sestavljene, jaz mislim, da je to vsem dostopno na
               spletnih straneh, iz treh sestavkov, se pravi ta trikotna mreža, potem tudi
               aluminijast podstavek in feromonska ampula in imajo izredne uspehe. Jaz sem
               pričakovala, da bomo že danes izvedela ali od državnega sekretarja ali pa od
               direktorja Zavoda za gozdove, da bo povedal, kakšna je učinkovitost, ker kot sem jaz
               imela možnost v vzpostavitvi kontaktov v Avstriji, je to praktično edina trenutna
               rešitev, ki je učinkovita poleg tistih lovnih dreves, ki jih postavljamo, so ravno
               tele tri net pasti. V slovenščini je vse napisano, tako da jaz mislim, da se
               namenjene, da so šle skozi vse nadzore, da so namenjene seveda trgu in seveda da se
               jih čim prej uporablja.</p>
               <p>Kar se tiče lastnikov gozdov in pa seveda popisa škoda. Vsi lastniki tudi mene
               sprašujejo, čemu je bil namen popisa škode po žledolomu. Vsak lastnik gozda, gozdne
               parcele, je oddal na upravno enoto popis škode. Kaj se sedaj dogaja s tem popisom
               škode, ker dotičen, vsak posamezen lastnik, je rekel, da nima nobene informacije, da
               bi kaj od tega popisa bilo. Boste mogoče povedali, kaj je bil namen. Vendarle,
               lastniki so pričakovali, da je namen ali znižanje katastrskega dohodka, že na podlagi
               tega, prej ste omenili, da je bilo znižanje trošarine. In tudi jaz poznam primer iz
               Kamnika, kjer je imel gozd zelo poškodovan, pa je bila potem ocena tudi revirnih
               gozdarjeva preveč na široko zajeta. Se pravi, vi ločite gozdove na enote pa na te
               segmente, da je bilo širše zajeto, seveda v širši okolici Kamnika take poškodbe kot
               na njegovi parceli ali pa na nekaterih parcelah v tistem velike okraju, območju, ni
               bilo in enostavno lastnik ni dobil niti tistih priznanih nekaj več evrov trošarine.
               Zato opozarjam in zato sem tudi v našem sklicu želela opozoriti, da se pripozna
               podlubnike kot naravno nesrečo in da se tudi pripozna povečanje trošarine, ker ne
               nazadnje, les poškodovan že prej iz žleda ali kakor koli, sedaj pa še les poškodovan
               od podlubnikov, pa vemo, da je tega veliko več, se mi zdi, da ima, ker je pač tudi
               vsa smreka v gozdu praktično bila okužena in je bilo potrebno tudi višje stroške pri
               spravilu in se mi zdi, da je tukaj potem nastala, da ne rečem, dvojna škoda. Tako pri
               katastru in tako pri priznavanja trošarine. Želim še, da bi se razprava resnično
               nadaljevala tudi kar tiče predlaganih naših sklepov, priznavanja olajšav oziroma v
               luči prihodnjega sprejemanja zakona, to je Zakon o katastrskem dohodku, tudi sama
               obžalujem, da tukaj ni predstavnika za finance, čeprav smo prej na odboru imeli
               državno sekretarsko, vendar glede na vse, mislim, da tudi naš odbor lahko sprejeme ta
               sklep, ki se potem lahko posledično ga obravnava tudi samostojno na Odboru za
               finance, mislim da to ni nobena težava, je pa danes seveda začetek te diskusije v
               Državnem zboru. Toliko za enkrat.</p>
            </sp>
            <sp xml:id="SDT7-OZKGIP-nujna-29-2016-04-07.sp21">

               <speaker>PREDSEDNIK TOMAŽ LISEC:</speaker>

               <p>Hvala gospe Dimic, če želi kdo izmed predstavnikov ministrstva ali pa Zavoda za
               gozdove odgovoriti na kakšno vprašanje, naj me na to opozori.<stage type="mag">(nadaljevanje)</stage> Če ni, dajem besedo gospodu
               Škodniku.</p>
            </sp>
            <sp xml:id="SDT7-OZKGIP-nujna-29-2016-04-07.sp22">

               <speaker>IVAN ŠKODNIK (PS SMC):</speaker>

               <p>Hvala lepa, gospod predsednik. Lep pozdrav vsem skupaj prisotnim. Sem razmišljal,
               kako bi pravzaprav danes začel, ker namen moj ali pa razmišlja v tej smeri, da danes
               ne smemo iskati krivce pa tudi ugotavljati, kako bi še to zadevo, ki je gozdu,
               rešili, ampak v glavnem bi morali razmišljati, kako ravnati v bodoče, ko se bo zopet
               kaj takega zgodilo. Jaz se bil pozoren na prvo, na besede direktorja Zavoda za
               gozdove, ko je nekako v uvodu povedal stanje, podal mogoče zadnje izsledka ali pa
               stanje, ki je na terenu, omenil je, da je smreka pravzaprav nekako ogrožena, da
               pravzaprav z vseh strani, seveda jaz bi tule podal vprašanje, zakaj je ogrožena. Jaz
               bi šel v en tak primer, mogoče čisto nazaj, ko so bili drugi časi, ko se je z gozdom
               ravnalo malo drugače. Jaz se spominjam tistih otroških let, ko smo še z ročno žago
               žagali v gozdu in če je slučajno, tega je bilo zelo malo, bil kakšen podlubnik in če
               se je les napadel, se je pač ta les moral oziroma ti ostanki ali preventivno so se
               odstranili, so se sežgali, danes se seveda to več ne dovoli, ampak vseeno je treba,
               če pride do tega, neki pristop tak, da se ta zadeva na licu mesta omeji, tako kot
               požar. Ko pridejo gasilci na teren, ko gori, morajo preventivno rešiti tudi ostale
               stavbe, ne samo tiste, ki gori. Po požaru biti junak, je težko, takrat je treba
               narediti nek načrt, kako ravnati, da iz tega naredimo čim več. Jaz bi rekel zdaj tu,
               zakaj je smreka ogrožena. Jaz bi zdajle mogoče malo se bom ustavljal pri podatkih, ki
               to niti niso tako važni, ampak vsakdo, ki potuje po Sloveniji, prej je bilo rečeno,
               da mogoče premalo hodimo okrog tudi poslanci. Mi smo bili na začetku tega odbora v
               Postojni, smo si pogledali takoj po tistem žledu, ko so bile določene zadeve
               predstavljene, ampak vsakdo, ki se pelje, recimo iz Ljubljane proti Kopru, lahko vidi
               situacijo in pravzaprav vse da misliti. Ti podatki, ki nekako govorijo v tabeli, da
               je bilo 50% oziroma zdaj je že nekaj več opravljenega po žledolomu, pri iglavcih
               okrog 70%, jaz bi se tule zdaj ustavil, to kar je rekel gospod Zupančič, predsednik
               Kmetijske zbornice, zakaj se takrat, če pride do nekega žleda, če pride do vetroloma
               ali karkoli pač se je dogajalo v preteklosti, vedno takoj ustavi redna sečnja. To
               slišim marsikje in velikokrat se to ni naredilo. Jaz sprašujem tudi, ali so danes
               tudi prisotne, ali inšpekcija je danes tudi tukaj, kaj so delale tu inšpekcije? Jaz
               bom tule zdaj povedal takole, pa to dobronamerno mislim, ne da bi karkoli za bodoče,
               jaz bom dal en primer tudi posameznikov v teh inšpekcijskih službah, ki je zelo
               odvisno. Jaz govorim o tem, da je celo na področju Postojne pa tem delu, tudi naprej
               že v Vrhniki, tega napada po podlubnikih po škodi in po žledolomu še toliko bolj,
               veliko večja, ampak na Koroškem je zadeva obvladljiva. Obvladljiva v tisti smeri, ker
               lubadar ravno tako napada, ampak zadeve so, ko smo tudi malo se pogovarjali s kolegi,
               sem ugotovil, da so tudi tam bili inšpektorji ali pa inšpektor, ki zadeve ni
               dopustil. In mene zanima, zakaj, če se nekje ugotavlja, da je treba ustaviti redno
               sečnjo, zakaj se potem seka, pa ne glede na to ali so to zasebni gozdovi ali so to
               državni gozdovi, zakaj se to seka naprej, ostale stvari se pa pustijo. Da so se te
               stvari pustile, to vsakdo lahko reče, vsi državljani, ki se vozijo v tem delu do
               Kopra, boste rekli, lahko vidijo tista drevesa, ki so seveda zdaj nezanimiva za
               lubadarja oziroma za podlubnike ampak še vedno stojijo. Takrat bi jih morali takoj
               posekati. Če bi to zadevo preventivno rešili, posekali tisti les, predvsem pri
               iglavcih, jaz vem, da bi bilo sedaj 50% manj problemov pa tiste škode bi bilo pol
               manj, sigurno. Jaz mislim, da je to nedopustno in da boste to morali v bodoče, te
               stvari, torej te stvari nekako reševati drugače. Če mi imamo inšpekcijske službe, pač
               bodo morale odreagirati. Bi pa eno zadevo tu mogoče načel, ko smo pri inšpekcijskih
               službah, glejte tu so tudi na ostalih <stage type="mag">(nadaljevanje)</stage> ministrstvih, tudi na Ministrstvu za okolje, ko
               gradijo okrog in tako naprej, se ugotavlja, da ta inšpekcija nima neke prave vloge.
               Ne vem, verjetno bo treba razmišljati, da bi bila ta inšpekcija izven ministrstva.
               Tisto pravilo, ko pravijo, vrana vrani ne izkljuje oči, drži. In take stvari bo pač
               treba, se moramo odkrito spregovoriti, take stvari bo pač treba v bodoče razmišljati,
               če hočemo probleme rešiti. Če problemov ne mislimo reševati, potem bomo pač te stvari
               tako delali naprej. Tako, da jaz mislim, da smreka je obvladljiva, je zelo pomembna
               kar se trženja tiče za slovenske gozdove. Seveda zdaj po tem, ko je rekel direktor
               gospod Oražem, da je hvala bogu takrat, ko je bil žled, se je nekako les prodajal v
               Avstrijo, še kam drugam, ne. Zdaj je tam tudi problem, ker je tudi lubadar v
               Avstriji, bo tega manj, kako ga bomo prodali. Seveda, takrat, ko je bil žled, je bilo
               veliko govora, da bomo ustanovili državno podjetje pa bi bilo to velikokrat rešeno.
               Takrat seveda to ni uspelo, ampak zdaj smo to uspeli, ustanovili državno podjetje, ki
               se bo ukvarjalo s temi državnimi gozdovi, pa jaz upam,da tudi z zasebnimi. Ampak cilj
               tega, jaz upam, da smo dojeli vsi, da cilj tega podjetja ni, kako bo les izvažalo,
               ampak kako bo razvilo gozdno lesno verigo. Če mi gozdno lesne verige ne bomo razvili,
               ne bo potrošnje. In če ne bo potrošnje, vgrajevanja lesa, mi pač ne bomo morali lesa
               vgrajevati, bo pač tisti slabši les končal v gozdu, cena lesa bo pa padala. Jaz bi
               zdaj tu rekel slab les, kam ga bi lahko dali? Takoj bi lahko ga razvili v plošče, ko
               jih zdaj velikokrat kupujemo na tujem trgu, lesna volna, veliko govorimo o izolaciji
               stavb, pa jaz upam da se bodo te stvari v bodoče zaznale in da se bodo te zadeve
               upoštevale. Jaz sem hotel pač te stvari malo načeti, da bi vendarle kot dobri
               gospodarji vsi, jaz slučajno pač te stvari, tudi se vključujem v gozdove, ko me pač
               to zanima, tudi včeraj je bilo nekaj okrog okolja, okrog uničevanja okolja rečeno in
               moram pa tudi določene stvari priznati, sem omenil, ko je bilo rečeno, da se v
               termoelektrarni v Šoštanju zadeve pač, da so zelo kritične, da močno onesnažujejo
               okolje. Jaz bom rekel, ta novi blok bo seveda čez čas pokazal, če je res tako
               kritičen. Vem zagotovo, da se je pred leti, 10 let, mogoče več, 15 let nazaj, pri
               ostalih blokih, ki so bili kritični in ko vem, da so zelo negativno vplivali na
               okolje, tudi takrat je bila smreka ogrožena ali pa gozdovi na Koroškem so bili zelo
               ogroženi, predvsem tisti predel Graške gore, ampak takrat po tistih zadnjih 10 let se
               je ta zadeva sanirala s filtri, ki so jih pač naredili. Skratka, treba je ugotoviti,
               zakaj je smreka ogrožena. In mi moramo narediti vse, da seveda ta smreka ne bo
               ogrožena. Glejte, en primer, jaz bom en primer povedal iz Koroškega, ko je kar nekaj
               bora, to je eno področje Dobrova, je pa tudi ogrožen bor, tudi bor ima neke vrste
               podlubnikov, ampak ni tako napaden v taki razsežnosti kot smreka. In tam, ko se je
               bor sušil oziroma propadal, zadaj podmladek je samo smreka. Tisti gozdarji, ki boste
               prišli gor pogledat, si poglejte, je smreka. Tako, da jaz mislim, da smreka ni tako
               ogrožena, bo pa treba s to smreko v bodoče drugače ravnati. Hvala lepa za enkrat.</p>
            </sp>
            <sp xml:id="SDT7-OZKGIP-nujna-29-2016-04-07.sp23">

               <speaker>PREDSEDNIK TOMAŽ LISEC:</speaker>

               <p>Hvala. Ja, predlagateljica.</p>
            </sp>
            <sp xml:id="SDT7-OZKGIP-nujna-29-2016-04-07.sp24">

               <speaker>IVA DIMIC (PS NSi):</speaker>

               <p>Hvala lepa. Naj vam samo povem, res je. Mislim, ugotavljati zakaj je smreka ogrožena,
               vsaj lahko govorim za naše področje, področje Notranjske, ni treba nič ugotavljati
               zakaj je smreka ogrožena. Smreka je ogrožena zaradi podlubnikov, zaradi prevelikega
               razmnoževanja oziroma razmaha teh podlubnikov, tako kot je že povedal gospod iz
               Gozdarskega inštituta. Resnično, to je kot požar. In jaz bi želela tukaj tudi še
               naprej, zato sem se že prej javila, da mi boste povedali predstavniki, ali direktor
               Zavoda za gozdove ali državni sekretar, kje je problem, da se ne nabavijo te pasti
               tri net. Jaz sem že lani septembra na tej seji spraševala, kako je s temi pastmi, ki
               jih imajo Avstrijci in jih uporabljajo in so zelo učinkovite. Še povem, kako je
               smreka ogrožena. Na petih hektarih sorazmerno dobrega smrekovega oziroma mešanega
               gozda so ostale samo štiri hoje, na petih hektarih, posekanih je bilo 900 m3 smreke,
               stojijo samo še <stage type="mag">(nadaljevanje)</stage>
               štiri, štiri drevesa in še ta štiri drevesa imajo življenjsko dobo napovedano največ
               do maja. Govorim o resnični, dobesedno, katastrofi na stanju smreke, ne govorim o
               področju Koroške, mogoče malo manj, vendar podatki prihajajo tako že z Gorenjske,
               Tolminske in tudi Notranjske, da je to stanje zelo pereče. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp25">

               <speaker>PREDSEDNIK TOMAŽ LISEC:</speaker>

               <p>Hvala, gospod Jurc.</p>
            </sp>
            <sp xml:id="SDT7-OZKGIP-nujna-29-2016-04-07.sp26">

               <speaker>DR. DUŠAN JURC:</speaker>

               <p>Jaz bom zdajle zelo vesel postal, da vam naredim polurno predavanje o problemih s
               smreko, boleznih, škodljivcih, borih, na bore se zelo spoznamo na inštitutu, na Krasu
               se suši praktično 80% črnega bora. Zelo natančno vemo kaj se dogaja, kakšne so
               sukcesije in tudi delamo projekcije glede na scenarije klimatskih sprememb kaj to bo
               in tisti najhujši scenariji res kažejo, da bo praktično neustrezno rastišče
               Slovenija, večino ozemlja Slovenije, za bukev. No, ampak to je tisti najhujši
               scenarij, ki je malo verjeten. V naravi pa potekajo stvari verjetno drugače nekje
               vmes. No, ampak v zvezi s temi škodami zaradi lubadarja bi jaz načelno rekel, ne
               smemo stvari poenostavljati. Zdajle vidim, da se lahko stvari zelo na hitro
               spreobrnejo v čisto nasprotje. Namreč, gozdarji vedo, kako se proti lubadarju boriti
               in tukaj gre za zaporedje enih postopkov in dejstvo je, da so najbolj uspešni lovna
               drevesa, rečejo gozdarji, ki jih opremijo s feromonsko vabo, tri net je pa v bistvu
               ena nadgradnja tega, ki je cenejša, zato ker tisto veliko stane in je potem treba
               paziti, da ti ne uidejo iz tistega lovnega drevesa, ampak tri net je vseeno, ni
               magična rešitev, ki bo zdaj rešila slovenski gozd. To je, gre tudi za relativno, tudi
               če imaš te pasti na hektar, kakor pravite, gre za izjemno strupeno sredstvo, ki je
               sicer locirano tam in ima malo vpliva. Recimo klasične feromonske pasti privabljajo
               tudi vse naravne sovražnike lubadarja in jih uničujejo na veliko, te tri net pa ne v
               bistvu, te pa lubadarčki padejo na tla, zato imajo boljše lastnosti kakor klasične
               feromonske »dejsonove« pasti, ampak gozdarji morajo uporabljati najprej tiste
               klasične mere, ki jih te tri net ali pa ta moderna sredstva, posebno tista, ki
               temeljijo na feromonih, uporabljati samo v izjemnih primerih. To je eno. Namreč, če
               gremo v teorijo. Lubadarji so različno občutljivi na te feromone. Nekateri v
               populaciji, imaš del populacije, ki jih feromoni privabljajo in se ujamejo v pasti
               ali pa zastrupijo na tri net pasti, del pa ne. In mi, če to uporabljamo redno, na
               velikih površinah, delamo umetno selekcijo te populacije in zato bodo v prihodnosti
               ti lubadarji manj občutljivi na te feromone, ki so sintetični in za to gozdarji vedo
               in zato uporabljajo pasti s feromonskimi pripravki samo za kontrolo populacije in
               novo je ta tri net, pri čemer bi pa tudi bilo treba previdni, jih ne uporabljat
               splošno, sploh pa ne na celi površini v količini dve na hektar. Jaz bi rekel, če
               lastnik želi in če zavod misli, da je v tistem konkretnem primeru to ustrezno, naj se
               to naredi, ampak na vsak način je pa zavod usposobljen, da oceni ali je boljše
               uporabljati klasične načine ali je treba uporabljati tri net pasti. No, to bi jaz
               imel.</p>
            </sp>
            <sp xml:id="SDT7-OZKGIP-nujna-29-2016-04-07.sp27">

               <speaker>PREDSENIK TOMAŽ LISEC:</speaker>

               <p>Hvala, naslednji ima besedo kolega Ljubo Žnidar.</p>
            </sp>
            <sp xml:id="SDT7-OZKGIP-nujna-29-2016-04-07.sp28">

               <speaker>LJUBO ŽNIDAR (PS SDS):</speaker>

               <p>Hvala lepa predsedujoči. Spoštovani zbrani, vsem prav lep pozdrav tudi z moje
               strani.</p>
               <p>Seveda najprej vprašanje, zakaj danes tu sedimo pa kakšen bo učinek od našega skupa
               in od današnje razprave. Jaz bi rekel, da kolega Škodnik, ga moram povzeti, ki je
               začel s svojo razpravo danes z naslednjim: ne iskat krivce, kdor ni kaj naredil. To
               je bil njegov začetek. Jaz bi <stage type="mag">(nadaljevanje)</stage> pa malo modificiral njegov začetek pa bi rekel, ne iskati krivce, ker
               v vladi nič ne naredimo. To bi bila pa moja modifikacija. Da si pa to ne izmišljujem,
               je pa število izrednih sklicev, ki jih naredimo kot opozicija. Poglejte si število
               sklicev, ki jih naredimo kot opozicija. Zakaj pa jih naredimo? Zato, ker je v
               Sloveniji na različnih področjih veliko problemov. In ti problemi se ne rešujejo.
               Vladna stran ne prihaja z ukrepi, ne prihaja z rešitvami, skratka ni nobenega odziva.
               Po domače rečem, glavo v pesek, vsake tri mesece pa po dve novi milijardi. To je, bi
               rekel sistem te vlade. Ampak to ni vzdržno za prihodnost, ni vzdržno za naše mlade
               rodove. Danes smo, pa da ne boste zdaj rekli, da je moja razprava politična, ne jaz
               sem zelo operativen človek, danes smo zelo strokovno razmišljanje, razpravo, slišali
               od stroke. In kaj, kdor je dobro poslušal stroko, in kaj je bilo? Nihče nas ne sliši.
               Ni nobene rešitve. To je bilo danes slišati. In vsled tega je cilj današnje razprave,
               da najdemo rešitev. Mi kot opozicija imamo samo možnost, da na to opozarjamo,
               opozarjamo, opozarjamo, opozarjamo, pa tudi s strani gospoda je bilo rečeno večkrat:
               poslanci, dajte nam pomagati. Ne, vladna koalicija, vlada in resorni minister vam
               lahko pomagajo. Jaz bom pa rekel, opozicija smo pa tisti del poslancev, ki vpliva
               nima oziroma smo vedno preglasovani. Tako, da jaz bi rekel, tu prenašam odgovornost
               na resorno ministrstvo, minister Židan je vsekakor minister z najdaljšim stažem, ker
               je, bi rekel, minister zdaj že kar treh ali štirih vlad, res je, da so ti mandati
               kratki. Minister Židan se ukvarja z všečnimi zadevami, povejte mi pa, kateri problem
               pa kateri ukrep je podal na mizo s kakšno rešitvijo. Enega mi povejte. Besed je pa
               zelo veliko. Enega mi povejte, en dejansko, bi rekel, operativen ukrep, ki je nekaj
               doprinesel, nekaj dal od sebe, neke učinke, na kmetijskem področju. Je pa res, da
               imamo veliko problemov. Iz dneva v dan jih imamo veliko. In jaz, bi rekel, apeliram
               danes na kolege poslance iz koalicijskih vrst, ker je tudi med kolegi so res
               gospodje, gospod Škodnik, gospod Ranc, ki sta izjemna zavzetnika za les, za lesarsko
               gozdarsko stroko in tako naprej. Ampak ne danes postavljati vprašanj. Vi morate danes
               dajati odgovore in pripravljati vprašanja za svoje resorno ministrstvo, za ministra
               na vladi, ne pa da danes postavljate vprašanja. Danes dajajte odgovore ali pa neke
               zaveze, da boste to povprašali v mesecu ali v dveh mesecih in tako naprej. Ker ni to,
               bi rekel, da ne rečem, poslanski parlament za splošno razpravo. Ni. Mi se danes
               ukvarjamo ali pa se želimo ukvarjati z rešitvami ali pa z ukrepi, ki bodo doprinesli
               rešitvam. To si jaz želim kot operativen človek. In dejansko, danes je stroka zelo
               jasno podala kaj je naravna katastrofa, ki jo je povzročil žledolom, da danes ta
               naravna katastrofa je mimo, problemi pa niso mimo. Ostajajo pa posledice. Te
               posledice je treba <stage type="mag">(nadaljevanje)</stage>
               reševati, te posledice ne moremo dati na stran, s temi posledicami se moramo
               spopasti. Spopademo se pa lahko z rešitvami. To je pravi način dela, ne pa stvari
               dati, bi rekel, ob stran. Tako, da jaz predlagam, da smo operativni, da danes skušamo
               doprinesti gozdarski stroki nekaj dobrega, da bo gospodarstvo, mislim, da bo
               gozdarstvo, del gospodarstva in da bomo lahko potem govorili naravni vrednoti, ki ima
               vrednost. Tako da tega ne razvrednotimo. In seveda kakršna koli dobra rešitev bo
               prišla, mi so vedno za dobre stvari, dobre rešitve, bomo vsekakor podprli. Tako, da
               jaz res si želim strokovno razpravo in kake imamo tu, moje vprašanje je pa, bi rekel
               tako ministrstvu, kake možnosti pa imamo mi tu, da dejansko se spopademo s to
               problematiko. Ali ministrstvo o tem kaj razmišlja, kaj načrtuje, kaj predlaga,
               skratka, da se te posledice naravne katastrofe pač čim bolj omejijo. To je moje
               vprašanje, kakšni bodo to ukrepi in kakšna je smer reševanja te problematike.
               Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp29">

               <speaker>PREDSEDNIK TOMAŽ LISEC:</speaker>

               <p>Hvala. Ja, državni sekretar.</p>
            </sp>
            <sp xml:id="SDT7-OZKGIP-nujna-29-2016-04-07.sp30">

               <speaker>MIHA MARENČE:</speaker>

               <p>Hvala. Zdaj stroka je danes, mislim da kar v veliki večini, res tukaj in je treba
               vsem povedati da ministrstvo s to stroko redno sodeluje in pa se pogovarja, pomaga
               organizirati različne simpozije in danes je bila, mislim da, ena stvar zelo jasno
               povedana. Pravočasno odkritje žarišč, pravočasen posek in spravilo. Pogovarjamo se
               danes, ki so bili predstavljeni še mogoče neki, jaz bi temu rekel, podukrepi, recimo
               več govora je bilo o tako imenovanih tri net mrežah. Ministrstvo nima nobenega
               problema financirati te mreže zato, za preventivno varstvo, imamo zagotovljena
               sredstva. Želimo pa, da stroka zelo jasno pove, kakšne bodo posledice stalne uporabe
               teh mrež, zelo jasno želimo, da bo Zavod za gozdove tisti, ki bo na pravilen način
               umeščal tovrstne preventivne ukrepe v gozd. Ministrstvo je tisto, ki lahko financira
               in sofinancira preko različnih finančnih mehanizmov, predvsem Programa razvoja
               podeželja, da se lahko sanacija izvede, da se te posledice omilijo. Tako, da če so na
               razpolago še nekateri drugi dodatni ukrepi, z veseljem prisluhnemo in z veseljem jih
               bomo tudi sprejeli. Ne glede na to, se moramo pa zavedati, da je tista osnovna zadeva
               skrb pravočasnega odkritja in poseka. Za pravočasno odkritje tudi naše ministrstvo
               plačuje tudi več kot 600 uslužbencev Zavoda za gozdove Slovenije. Rezultati, ki jih
               je danes direktor povedal, verjetno govorijo o upravičenosti teh ljudi. Seveda tukaj
               so predlagani še nekateri drugi sklepi, ampak je vprašanje, če so to tisti, ki bodo
               pripomogli k zmanjševanju problema, ki ga imamo. Je pa prav zagotovo, kot s svojimi
               besedami rad rečem, da se bo pač zemljevid in pa struktura slovenskih gozdov
               spremenila. Res je, da se s podlubniki ukvarjamo kot v takem obsegu kot posledica
               zaradi žledoloma, ampak podlubnik je bil v preteklosti prisoten in bo tudi v
               prihodnosti, morda z nekoliko drugačno strukturo, ampak bi bile te posledice manjše
               samega gozda, dejstvo pa je, da klimatske zadeve spreminjajo in dejstvo je, da je
               smreka temu bolj podvržena. In se bomo s tem soočali tudi v prihodnje. Zdaj, kar se
               tiče opredelitve naravne nesreče, jaz bi prosil kolega iz ministrstva, da mogoče
               pojasni v zvezi s tem vprašanjem. Gospa Dimic, vas bi pa vseeno vprašal, kaj <stage type="mag">(nadaljevanje)</stage> točno je bilo z popisom
               škode, ko so lastniki dali na upravno enoto, da bomo točno razumeli kakšna je
               procedura, da vam potem lahko tudi odgovorimo. Zdaj pri olajšavah katastrskega
               dohodka pa še enkrat, ker je bilo o tem tudi več govora, zakon, ki je sedaj v
               proceduri, ki ga boste vi dobili na mizo, je zakon, ki govori na kakšen način bomo
               katastrski dohodek ugotavljali. To je tisto kar pač je potrebno postaviti, olajšave v
               okviru današnje seje oziroma teme o kateri se pogovarjamo, pa seveda so verjetno
               predmet neke druge zakonodaje. Verjetno je to zakon o dohodnini. Zdaj, bilo je
               rečeno, da je bil denar porabljen v državnih gozdovih, jaz mislim, da je tukaj
               odgovorila direktorica, niti evro ni bil porabljen v državnih gozdovih in bi želel,
               da če pač govorimo o nekih pavšalnih zadevah, to sem že na prejšnji seji, mislim da,
               ko smo jo imeli na to temo, govoril, bi resnično želel, da so te zadeve potem s
               samimi podatki v ozadju. Omenjeno je bilo tudi državno podjetje, ki bi lahko pomagalo
               z odkupom lesa v zasebnih gozdovih, kar je definitivno zanimivo vprašanje, ampak
               zavedati se moramo sledečega: državno podjetje seveda to lahko izvaja, vendar pa ne
               sme preseči 50% hlodovine, ki je na trgu. Tukaj pa je manevrskega prostora pač zelo
               zelo malo. Morda pa bo lahko državno podjetje pomagalo pri skladiščenju tovrstne
               hlodovine, kjer bodo pač neki logistični centri, kot smo o njih govorili. In tisto,
               kar se mi zdi ključno, ko govorimo, da bo težje prodati slabše kakovostni les, še
               enkrat, če je ta, če so napadena drevesa pravočasno odkrita, seveda se kakovost tega
               lesa, te hlodovine ne zmanjšuje. Tako da, toliko zdaj.</p>
            </sp>
            <sp xml:id="SDT7-OZKGIP-nujna-29-2016-04-07.sp31">

               <speaker>PREDSEDNIK TOMAŽ LISEC:</speaker>

               <p>Ja, hvala. Gospod Oražem želi besedo.</p>
            </sp>
            <sp xml:id="SDT7-OZKGIP-nujna-29-2016-04-07.sp32">

               <speaker>DAMJAN ORAŽEM:</speaker>

               <p>Hvala lepa. Samo par pojasnil o smreki in o pasteh, za lubadarja namreč. O smreki
               mogoče še tole. Interventni zakon je prepovedal redno sečnjo in sicer v štirih gozdno
               gospodarskih območjih, se pravi Ljubljana, Postojna, Kranj in Tolmin, dokler sanacija
               gozdov, poškodovanih po žledu, ni končana, zakonodajalec se takrat ni mogel odločiti,
               ker je rekel, da je to prevelik poseg v ustavne pravice ostalih lastnikov gozdov, ker
               bi prepovedal celotno sečnjo, redno sečnjo zdravih dreves, zlasti smreke. Slednje bi
               bilo tudi zelo neugodno za industrijo, ker določen del industrije potrebuje svežo in
               zdravo surovino, ker pač ne more delati vidnih elementov iz lesa, ki je napaden in
               obarvan modro. Hkrati s tem se je pa zaščitilo tudi lastnike gozdov, sami veste, da
               kupci zahtevajo določeno strukturo napadenih in pa neoporečnih smrek oziroma
               hlodovine in če tega ne zagotavlja kupec, potem taka prodaja sploh ni možna. Se
               pravi, blokirali bi s takim ukrepom en določen, precejšen del industrije, hkrati pa
               lastnikov gozdov.</p>
               <p>O sami smreki mogoče kdaj drugič kaj več, žal smreka ni več tisto, kar so mislili, da
               je bila pred 100 ali 150 leti in tudi s to sanacijo žanjemo pač tisto, kar so pred
               100 leti nam nasadili. Z današnjega vidika to ni povsem upravičeno in smiselno, kako
               bodo na nas gledali zanamci je pa to druga stvar.</p>
               <p>Samo še glede uporabe tri net pasti. Bila je narejena raziskava, to je precej mlada
               zadeva in tako kot pri vsaki verjamem, da vsak proizvajalec, zlasti ena velika
               kemična družba, lahko seveda trdi, da je to super uspešno, lahko imamo že vse znane
               posledice na okolje, lahko pa tudi ne. Jaz se seveda čutim odgovornega za tisti drugi
               ali morda celo prvi proizvod iz gozdov, to je pitna voda. Ne bi želeli žrtvovati
               pitne vode na račun nekega kemijskega sredstva, za katerega vse morda posledice še
               niso raziskane kako vpliva. Če stvar stane 75 evrov na komad, lovna past oziroma
               lovna nastava, to je drevo, ki ga<stage type="mag">(nadaljevanje)</stage> stane subvencija države 24 evrov, kakor se mi zdi na pamet 24 evrov,
               lastniku gozda, ki postavi in kontrolira, ki pravočasni olupi in požge lubje iz te
               lovne nastave. Se pravi, to je cenejša, bolj sprejemljiva in z večjim učinkom
               delujoča past, ki lovi lubadarje v okolju. Kot je bilo pa že rečeno, z nobeno od
               pasti ne ulovimo celotne populacije in jih nikdar žal ne bomo. Stvar bo trajala še
               nekaj let, izid bo takšen, da se delež smreke bo zmanjšal, ampak ob klimatskih
               spremembah je to dejstvo, ki mu ne moremo uiti. Hvala lepa.</p>
            </sp>
            <sp xml:id="SDT7-OZKGIP-nujna-29-2016-04-07.sp33">

               <speaker>PREDSEDNIK TOMAŽ LISEC:</speaker>

               <p>Hvala. Ja, predlagateljica.</p>
            </sp>
            <sp xml:id="SDT7-OZKGIP-nujna-29-2016-04-07.sp34">

               <speaker>IVA DIMIC (PS NSi):</speaker>

               <p>Hvala lepa. Naj najprej povem. 75 evrov za dve pasti, to se pravi recimo nekje 38,
               37,5 pride na eno tole past. Nisem zagovarjala, da bi bile te pasti edina rešitev,
               ampak izhajamo iz dejstev, da mogoče do zdaj te lovne pasti ali ta debla, ki so, niso
               toliko učinkovita in zakaj ne bi neko območje skušali rešiti. Jaz sama vidim, da
               veliko se ni dalo rešiti in da je škoda velika, ampak mogoče pa se da nekatera
               področja v Sloveniji rešiti. Iz tega izhajam. Ker ne želim, da bi ta val šel še na
               preostale slovenske gozdove, potem pa bila resnično katastrofa izredno velika. In
               močno si želim in upam, da tako daleč ne bo prišlo, ampak lahko pa bi mogoče naredili
               neke meje in se tam poskušalo te zadeve vsaj kolikor toliko zadržati ali pa omiliti,
               če temu tako rečemo. Jaz bi tudi želela gospoda Buta iz uprave za reševanje in
               zaščito mogoče vseeno tudi kar se tiče uvrščanja, zdaj jaz govorim, iz svojega
               področja, da je to za nas naravna katastrofa. Kako je mogoče s tem seveda to uvesti.
               Aja, sem še dolžna državnemu sekretarju pojasnilo glede prijavnine oziroma javljanja
               škode, popis škode, ki smo ga vsi lastniki gozdov ali ne vem česa, oddajali na
               upravne enote. Me samo zanima, kaj se je s tem popisom zgodilo, na kaj je ta popis
               vplival. Kaj ste vi, za kakšne analize ali za karkoli ste vi te popise, te prijavnine
               uporabili. Samo ta odgovor želim. In če grem, lahko tudi gremo širše. Meni je zelo
               pomembno tudi to, da se pripozna. Vem, da je to področje katastrskega dohodka
               področje Ministrstva za finance in druge seje. Ampak, glejte, vi ste vendarle v
               vladi, vi imate prvi možnost govoriti z ministrom za finance in opozoriti, da je
               stanje na področju izračunavanja katastrskega dohodka, posebno na področju
               gozdarstva, skrajno zaskrbljujoče in da je tukaj potrebno ali na novo revalorizirati
               zadeve ali nekaj narediti. Ker ne more iti katastrski dohodek zdajle po nekaj
               različnih koeficientih, če pa vemo, da na področju določenem Slovenije tega ne bo.
               Toliko za enkrat. Bi pa prosila odgovor, no, kaj ste naredili s temi vlogami.
               Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp35">

               <speaker>PREDSEDNIK TOMAŽ LISEC:</speaker>

               <p>Hvala. Besedo ima naslednja kolegica, Violeta Tomić.</p>
            </sp>
            <sp xml:id="SDT7-OZKGIP-nujna-29-2016-04-07.sp36">

               <speaker>VIOLETA TOMIĆ (PS ZL):</speaker>

               <p>Hvala predsednik za besedo. Pozdravljam predstavnike ministrstva in tudi strokovne in
               zainteresirane javnosti. Veste, jaz vam moram iskreno priznati, da postajam nervozna
               skozi to debato tukaj in vam bom tudi povedala zakaj. 1. septembra lani smo sprejeli
               sklep, po katerem naj bi nas ministrstvo vsaka dva meseca obveščalo o stanju sanacije
               škode, ki so jo povzročili podlubniki. Torej mi bi do danes morali prejeti vsaj tri
               poročila o stanju sanacije škode ampak prejeli nismo še čisto nobenega. Žal ta, enega
               smo prejeli, no potem smo pa enega, in ta primer tudi ni izjema. Vsa ostala delovna
               telesa v Državnega zboru se pogosto soočajo s tem, da sprejemamo neke sklepe, tukaj
               beremo na kupe gradiva, razpravljamo po pet, deset, petnajst ur in potem nekaj
               izglasujemo, ampak potem se izvršna oblast <stage type="mag">(nadaljevanje)</stage> popolnoma požvižga na te naše sklepe, čeprav so bili
               sprejeti tudi z glasovi koalicijskih poslancev. Sploh več ne vem, zakaj vse te
               besede. Gospod Marenče je rekel, da ima simpozije na temo lubadarja. Mislim,
               oprostite, meni se zdi to metanje stran v veter besed, metanje v veter denarja,
               mislim več kot 600 uslužbencev imate za pravočasno odkrivanje lubadarja, lubadar je
               že odkrit. To ni zdaj, ne vem, neznani leteči predmet ali pa en planet, ki ga bomo
               zdaj odkrili. Gospod Jurc s kmetijskega inštituta govori, da bi nam lahko dve uri
               držal predavanja o tem, kako se sanira škoda. Ne hvala, meni stonoga ne rabi
               razlagati, kako uporablja sto nog, da se premika, ker ne bom imela niti časa, niti
               potrpljenja, da to poslušam, ampak stonoga hodi, ko pa neha hoditi, pa ni več
               stonoga. Skratka, da naj se vrnem k tej temi današnji in predlaganim sklepom.
               Žledolom nas je doletel pred dvema letoma in takoj po nastopu tega mandata smo si šli
               ogledati na postojnsko to reč in napad podlubnikov je bil pričakovan že od takrat. In
               potem smo na tem odboru govorili, kako je fino, da so podlubnike neugodne vremenske
               razmere in da do izbruha podlubnikov in prišlo, ne spomladi, ne poleti 2014. Ampak
               potem je bila spet na tem odboru lansko leto panika, ker smo po enoletnem zamiku le
               pričakali ta dolgo pričakovani napad podlubnikov, na katerega smo se v bistvu imeli
               čas pripraviti eno leto, ampak se očitno sploh nismo pripravili ali smo se pripravili
               slabo. In spet so podlubniki presenetili odgovorne tako kot zimsko službo januarja
               preseneti sneg. In zdaj nam spet zaradi mile zime grozi, da se bodo podlubniki
               namnožili. Glejte, predlagatelji v sklicu seje tudi ugotavljajo, da lastniki gozdov,
               predvsem zasebni lastniki, v žledolomu poškodovanih iglavcev niso dovolj hitro
               pospravili, kar je bil eden glavnih vzrokov za namnožitev podlubnikov. Tudi o tem smo
               poslušali že ob nastopu mandata, ko smo šli na postojnsko. Gospod Oražem iz Zavoda za
               gozdove je na septembrski seji povedal, da kar 85% žarišč podlubnikov odkrijejo
               gozdarji zavoda in le 15% zasebniki. Dobro, tukaj je gospod Škodnik rekel, le kaj so
               delali inšpektorji. Se pridružujem. In na sploh sanacija v zasebnih gozdovih poteka
               zelo počasi in kriva je kot vemo neodzivnost zasebnih lastnikov. Pa da se razumemo,
               tukaj nikakor ne mislim na kmete, ti so kar veliko v gozdu. Ampak žal imamo v
               Sloveniji veliko lastnikov, ki so gozdove podedovali, ki se ne ukvarjajo s
               kmetijstvom, ki sploh ne živijo v tistem okolju, ali pa sploh ne živijo niti v
               Sloveniji in imajo te gozdove kot nekakšno naložbo mogoče za hude čase ali pa
               karkoli. Skratka, kakor koli že, jasno je, da krivda za razvoj podlubnikov leži
               primarno na zasebnih lastnikih. In zato menim, da so predlagani sklepi
               nesprejemljivi. En tak primer sem pred par dnevi zasledila. DARS je odkupil neka
               gozdna zemljišča ob trasi, ob bodoči trasi za širitev regionalne ceste tam čez
               Gorjance. In tam so na veliko napadli podlubniki te smreke, seveda. Ampak DARS ni
               lastnik, ki bi skrbel za te gozdove, bivši lastniki pa tudi niso več lastniki. In
               tako se lepo podlubniki množijo. Kar tiče vrnitve trošarin, mislim, da jih je že zdaj
               povrnjenih dovolj in da jih večina manjših lastnikov sploh niti ne uveljavlja. Zato
               tega sklepa tudi ne bomo podprla. 100% olajšave pri izračunu katastrskega dohodka pa
               se mi sploh zdijo pretirane, še posebej petletna olajšava za lastnike, katerih
               gozdovi so utrpeli stopnjo poškodovanosti do 25%. To pomeni, da so tukaj zajeti tudi
               tisti, ki so utrpeli stopnjo poškodovanosti mogoče manj kot 1% in mislim, da se
               moramo vsi pač zavedati,<stage type="mag">(nadaljevanje)</stage> da lastnina prinaša tudi določeno odgovornost. Tudi lastnina tistih,
               ki ne gospodarijo z gozdovi in ki jih ne uporabljajo in ne živijo z njimi ali pa ob
               njih. Toliko bolj gre za gozdove, ker jih smatramo za naše naravno bogastvo in ne
               verjamem, da bi se kateremukoli lastniku kaj pretirano mudilo sanirati škodo v gozdu
               in preprečiti nadaljnji razvoj podlubnikov, če bi sprejeli te predlagane sklepe.
               Mislim, da bi morda z njimi lahko dosegli ravno nasproten učinek. Na primer, zakaj.
               Nekdo, ki je imel poškodovanega približno 49% gozda, bi si lahko rekel, no pa naj
               lubadar požre še tistih nekaj smrek in potem ima olajšavo pri katastrskem dohodku za
               20 namesto za 10 let. Zato jaz teh predlaganih sklepov ne bomo podprla, želim si pa,
               da najdete kakšno rešitev in da se potem te rešitve tudi držimo in da se ti sklepi
               potem izvajajo, kajti drugače bomo res vlekli to dolgo brado in se pogovarjali in
               pogovarjali ampak to problema podlubnikov seveda ne bo rešilo. Rešila ga bo konkretna
               akcija na terenu. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp37">

               <speaker>PREDSEDNIK TOMAŽ LISEC:</speaker>

               <p>Hvala. Državni sekretar je želel besedo.</p>
            </sp>
            <sp xml:id="SDT7-OZKGIP-nujna-29-2016-04-07.sp38">

               <speaker>MIHA MARENČE:</speaker>

               <p>Hvala lepa. Gospa Dimic, kar se tiče popisa škod na upravni enoti, bomo poizvedeli,
               ker to pač ni v naši pristojnosti, ne poznamo. Gospa Tomić, preverili bomo tudi kar
               se tiče poročil, bomo našli dopise, ker smo prepričani, da smo vsaj dvakrat ali
               trikrat poslali, pa bomo to pač preverili in tudi odgovorili. Zdaj z vami se
               absolutno ne strinjam, da so simpoziji metanje denarja stran, ker tam se dobiva
               stroka iz različnih predelov, iz različnih držav, ki se s to isto tematiko ukvarja in
               tako kot gre pri tehnologiji znanje naprej, gre tudi tu. In od tam lahko dobimo morda
               neka nova znanja, nove ukrepe, ki jih lahko uporabimo tudi v Sloveniji. Zdaj, bilo je
               večkrat izrečeno, da smo neučinkoviti, kar se tiče bi rekel odkrivanja in pa samega
               poseka. Iz poročila Zavoda za gozdove izhaja, da je bilo od 1. 1. 2015 do 4. 4. 2016
               evidentiranih 2,4 milijona m3 napadenih zaradi lubadarja, v 90% je bil posek tudi
               saniran. Tako da bi se zelo težko strinjal, da pač na tem področju nismo učinkoviti.
               Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp39">

               <speaker>PREDSEDNIK TOMAŽ LISEC:</speaker>

               <p>Hvala. Predlagateljica.</p>
            </sp>
            <sp xml:id="SDT7-OZKGIP-nujna-29-2016-04-07.sp40">

               <speaker>IVA DIMIC (PS NSi):</speaker>

               <p>Hvala, še enkrat. Jaz mislim, da moram tule kolegico Tomičevo vseeno, malo moram
               povedati, ne vem, mogoče nima nihče odnosa ali pa ne živi tako rekoč z gozdom, da bi
               imel odnos do gozda. Nihče in nikomur ni v interesu, da bi počakal, da bi še dve
               smreki lubadar odnesel. In tudi moramo vedeti, kaj pomeni izračun katastrskega
               dohodka. Zato si bom dovolila, da preberem, kako zgleda katastrski dohodek v
               gozdarstvu. Katastrski dohodek gozdov se ugotavlja na hektar gozdnega zemljišča v
               enem letu. Osnova za izračun katastrskega dohodka so povprečni posek, struktura
               gozdno lesnih sortimentov in njihova tržna vrednost, rastiščni koeficient, to pomeni
               prirast v gozdu ter konfiguracija terena, ki neposredno vpliva na stroške gozdne
               proizvodnje. Kot strošek se upoštevajo le materialni stroški gospodarjenja z gozdovi,
               človeško delo se v teh kalkulacijah ne upošteva. In še nekaj, gozd ni samo les. Mi v
               Sloveniji, naš gozd opravlja več funkcij. Da ne govorim, čiščenje vode, čiščenje
               zraka in tako naprej. In to je potrebno tudi priznati. In vsakršna namera dvigovanja
               katastrskega dohodka in to reči, da so bili lastniki, da so gozd zanemarili ali pa da
               namenoma niso pospravljali, jaz takega lastnika ne poznam. In še nekaj, ko se govori
               o davkih in seveda tudi delno o katastrskem dohodku, naj povem, da se katastrski
               dohodek porazdeli na tiste lastnike gozdov, ki jih poznamo. Pa povejte, dobijo
               katastrski dohodek tudi tisti, ki živijo v tujini. Pa še nekaj. Področje Cerknice je
               specifično. Jaz sem prepričana, da pozna državni sekretar področje, ko imamo v
               zemljiški knjigi praktično 174<stage type="mag">(nadaljevanje)</stage> parcel, ki niso vpisane v zemljiško knjigo, plus še 40 parcel smo
               našli. To je KO Rakov Škocjan, Glažuta in pa KO Otok. In da ti lastniki gozdov, ker
               so ob prenosu tako uspešnega projekta kot je bila zemljiška knjiga, ki pa to ni bil,
               so dobesedno razlastninjeni in nimajo pravice, da bi že ob žledolomu zadeve
               pospravili, ker jim revirni gozdarji ne zabijejo, ker oni uradno niso lastniki parcel
               in nimajo niti možnosti, da bi seveda to zadevo pospravili pri podlubnikih. Kdo bo
               nosil škodo. Jaz danes sprašujem, kdo bo v teh primerih nosil škodo, ko država ni
               omogočila, da bi lastniki lahko sanirali zadeve. Še več, vem, da je delala gozdarska
               inšpekcija in tudi na ta način rešujejo, da gozdarska inšpekcija izda odločbo o
               poseku, o spravilu, da najdejo zastopnika, navadno je to več ali manj tisti ki je
               lastnik, pa uradno ni lastnik gozda, ampak veste kje se pa tudi zadeva konča. Ko
               dobijo sredstva od prodanega lesa na račun, lastnik tega gozda, ki seveda ni uradno
               lastnik, s tem denarjem pet let ne sme razpolagati. Kdo bo nosil odškodninsko tožbo,
               ko bo do tega prišlo. Gospod Marenče, vi veste, da sem jaz to opozarjala, sicer to ni
               toliko vaše področje kot je to področje pravosodja. Sem z dvema, tremi poslanskimi
               vprašanji že ministra Klemenčiča, ampak dejstvo je, da obstaja rešitev, da se do te
               rešitve pride tudi s spremembo enega člena Zakona o gozdovih. In jaz pričakuje, da
               boste z vso odgovornostjo k temu pristopili. Ker ne nazadnje se mi zdi, da bodo te
               tožbe seveda upravičene in ne nazadnje, vprašanje če že niso kakšne. Ampak dobesedno
               se je razlastninilo 174 lastnikov parcel, KO, še enkrat povem, Glažuta, Otok in Rakov
               Škocjan. To je vse, kar je bilo ob Rapalski meji, se pravi ob meji s staro Italijo in
               staro Jugoslavijo. To je ostalo neobdelano, ja pred šestimi leti je to izpadlo ven iz
               sistem zemljiške knjige. Toliko za enkrat.</p>
            </sp>
            <sp xml:id="SDT7-OZKGIP-nujna-29-2016-04-07.sp41">

               <speaker>PREDSEDNIK TOMAŽ LISEC:</speaker>

               <p>Hvala. Repliko ima kolegica Violeta Tomić.</p>
            </sp>
            <sp xml:id="SDT7-OZKGIP-nujna-29-2016-04-07.sp42">

               <speaker>VIOLETA TOMIĆ (PS ZL):</speaker>

               <p>Hvala za besedo. Najprej bi rekla gospodu Marenčeju, ja, simpoziji pravite da niso
               neučinkoviti. Mi bi radi rezultate. In kolegici Dimičevi. Pri zasebnih lastnikih sem
               poudarila, ne mislim na kmete, poudarjam, tukaj ne mislim na kmete. Kmetje skrbijo za
               svoje gozdove po svojih najboljših močeh, govorim o zapuščenih gozdovih, gozdovih, ki
               nimajo tako rekoč nobenega lastnika in lubadar ne pozna meje. Tam se zgodi okužba in
               tam se širi tudi do dobrih lastnikov bolezen in to je problem, ki ga je potrebno
               sanirati. Na kakšen način pa bi bilo dobro tudi predvideti, kajti, kot rečeno, nikjer
               ni nobenega zidu od slabega gospodarja do dobrega gospodarja. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp43">

               <speaker>PREDSEDNIK TOMAŽ LISEC:</speaker>

               <p>Hvala. Gospod Jeromel se je javil.</p>
            </sp>
            <sp xml:id="SDT7-OZKGIP-nujna-29-2016-04-07.sp44">

               <speaker>JOŽE JEROMEL:</speaker>

               <p>Hvala lepa za besedo gospod predsednik. Jože Jeromel, Zveza lastnikov gozdov
               Slovenije. V zvezi lastnikov gozdov smo bili lani kar zaskrbljeni, ko smo spremljali
               izvajanje ukrepov ob tako velikem pojavu podlubnikov in smo zato na našo pobudo
               organizirali razgovore z Zavodom za gozdove in ministrstvom in predlagali, da se vsaj
               za letošnje leto okrepijo ti ukrepi. Namreč, ocenjevali smo, da so v lanskem letu
               bili nezadostni, ni bilo dovolj učinkov in bilo potrebno v letošnjem letu narediti
               več, da bi se izognili katastrofi, ki se napoveduje. Če se napoveduje, potem se je
               verjetno malo lažje z njo spoprijeti. Nismo imeli v mislih samo enega ukrepa, samo
               kemije. Vemo, kemije se je treba izogibati v gozdu, kolikor se je da, vam pa povem,
               da, ko sem jaz začel službo pred 38 leti v gozdarstvu <stage type="mag">(nadaljevanje)</stage> smo lubadarja uničevali z enim hudim strupom,
               škropivom ksilolin, kolegi se ga verjetno spomnijo. To je bil zelo hud strup, hvala
               bogu, mislim, da se je prepovedal. Ampak mislim pa, da smo šli iz ene skrajnosti v
               drugo. Da se pa bojimo danes, bojimo uporabiti tudi kako kemikalijo, ki bi lahko bila
               učinkovita. Jaz se strinjam z direktorjem Zavoda za gozdove, da je treba ohraniti
               pitno vodo. Seveda. Se pa da z nastavljanjem teh pasti izogibati vodozbirnim in
               vodovarstvenim območjem. Mi smo predlagali, da bi povečali število klasičnih lovnih
               pasti, vendar smo dobili odgovor, da pač niso namenjene zatiranju podlubnikov. Dali
               smo celo pobudo, da jih, če jih država ne more kupiti, da jih kupi lastnik, da bi jih
               kupil lastnik in v sodelovanju z Zavodom za gozdove strokovno postavil, vendar smo
               naleteli na oviro, da tega lastnik enostavno ne sme, ne sme početi. To lahko počne
               samo država, tudi do danes še nismo dobili odgovora, ali bi to s spremembo
               kakršnegakoli predpisa vendarle bilo možno. V vseh teh razgovorih nisem niti enkrat
               slišal za tri net pasti. Res, danes tule prvič slišim in slišim, da so učinkovite. Ko
               smo mi predlagali ukrepe, smo nekako predlagali kombinacijo posameznih ukrepov, se
               pravi povečanje števila lovnih pasti, povečano število lovnih dreves, potem povečana
               količina izvoza sečnih ostankov, predvsem okuženih iz gozda, povečano količino
               pokrivanja kupov sečnih ostankov in kupov lesa, ki ne more takoj v prodajo. Smo bili
               mnenja, da bi s to kombinacijo pa le lahko zadržali razvoj podlubnikov. Seveda vemo
               vsi, da popolnoma uničiti, poloviti vsega lubadarja se ne da in to tudi ni namen, ker
               je bil vedno prisoten in vedno bo in zaradi naravnega ravnovesja verjetno tudi mora
               biti. Ampak bi pa le vseeno vztrajali, da bi povečali količino vseh ukrepov in na ta
               način dosegli, ker zdaj vemo, neizogibno bo lubadarja letos zelo veliko. Napoved se
               bo uresničila in na ta način bi pa mogoče le lahko preprečili katastrofo, ki bo še
               veliko večja, kot je bila že v preteklih dveh letih. Zame je lubadar še precej večja
               katastrofa kot žled. Pri žledu smo prodajali poškodovan les ampak zdrav. Cena ni bila
               bistveno nižja, seveda je bila kasneje zaradi tržnih razmer, ker je bila ponudba
               prevelika, ampak uporabna vrednost lesa ni padla. Pri lubadarju se cena lesa zmanjša
               na 1/3, svežega lesa. In to je tista prava katastrofa za lastnika in posredno tudi za
               družbo. Zato bi rekel, da bi morali biti tu malo bolj korajžni in si upati postaviti
               mogoče malo večje število teh tri net pasti, klasičnih pasti, pa še kako stvar
               narediti, da bi tega lubadarja maksimalno omejili. Jaz mislim, da bi se ga dalo.
               Hvala lepa.</p>
            </sp>
            <sp xml:id="SDT7-OZKGIP-nujna-29-2016-04-07.sp45">

               <speaker>PREDSEDNIK TOMAŽ LISEC:</speaker>

               <p>Hvala. K besedi se je javil predstavnik Ministrstva za obrambo.</p>
            </sp>
            <sp xml:id="SDT7-OZKGIP-nujna-29-2016-04-07.sp46">

               <speaker>DARKO BUT:</speaker>

               <p>Hvala lepa, predsedujoči. Čeprav ni popolnoma zdaj v duhu trenutne razprave, jaz
               menim, da sem še dolžen podati odgovor gospe poslanki, namreč predvsem v tem smislu
               jasnosti pristojnosti našega ministrstva oziroma Uprave RS za zaščito in reševanje.
               Namreč po zakonodaji je žled naravna nesreča. To je nesporno jasno in <stage type="mag">(nadaljevanje)</stage> tudi množičen izbruh
               rastlinskih škodljivih organizmov je naravna nesreča. To je skladno s 4. členom
               Zakona o odpravi posledic naravnih nesreč, kjer je pač to tudi navedeno. Zdaj
               pristojnosti Uprave za zaščito in reševanje se začnejo skladno z Zakonom o varstvu
               pred naravnimi in drugimi nesrečami, ko pravzaprav na podlagi pobude ali ministrstva
               ali občin ali zbornic pričnemo s postopkom ocenjevanja škode. Takrat jaz kot
               generalni direktor izdam sklep o pričetku ocenjevanja škode, lahko pa tudi izdelamo
               predhodno oceno škodo v smislu preverjanja ali bo ta škoda dosegla limit 0,3 promila
               državnega proračuna, kar je znašalo približno 25 mio evrov. Zdaj, ko je pač sam sklep
               izdan, občinske komisije, regijske komisije in državna komisija pač ocenjujejo škodo,
               potrjujejo škodo in pripravijo gradivo za vlado in vlada to seveda potrdi. Ko je
               vlada potrdila oceno škodo, se dokumentacija in vsi podatki predajo pristojnim
               ministrstvom v smislu izdelave programa odprave posledic naravne nesreče. In kje je
               zdaj tu AJDA, ki ste jo pravzaprav tudi omenjali. AJDA je samo orodje, je pač
               informacijski sistem, v katerega se pač vnašajo podatki in ti podatki služijo za
               predajo pozneje vsem raznim ministrstvom za hitrejšo izdelavo programa sanacij.
               Namreč, dokler še ni bila AJDA, so ti programi se izdelovali najmanj tri do štiri
               mesece dlje, kot se izdelujejo sedaj. Tako izvažamo te podatke tako na ministrstvo za
               kmetijstvo, na Agencijo RS za kmetijske trge in razvoj podeželja, ministrstvo za
               okolje ali pa ministrstvo za infrastrukturo. Ne smemo pa pozabiti, da v tem dotičnem
               primeru gre upoštevati tudi uredbo o metodologiji za ocenjevanje škode, ki določa, da
               škodo v gozdovih ocenjuje Zavod za gozdove, kar je tudi naredil. Zaradi obsežnosti te
               nesreče seveda se je pač izdelala ta predhodna ocena škode, ploskovna ocena škode in
               seveda niso mogli, ni bilo moč natančno na lastnika škode popolnoma jasno oceniti.
               Hvala lepa.</p>
            </sp>
            <sp xml:id="SDT7-OZKGIP-nujna-29-2016-04-07.sp47">

               <speaker>PREDSEDNIK TOMAŽ LISEC:</speaker>

               <p>Hvala. Besedo ima gospod Zupančič, potem predlagam, je pet poslancev prijavljenih, da
               poslanci naredijo še en krog razprave. Gospod Zupančič.</p>
            </sp>
            <sp xml:id="SDT7-OZKGIP-nujna-29-2016-04-07.sp48">

               <speaker>CVETO ZUPANČIČ:</speaker>

               <p>Predsednik, hvala lepa. Saj bom zelo kratek. Jaz bi samo še dodal to, kar je gospod
               Jeromel rekel. Se pravi, žled ni bil tako huda katastrofa kot je lubadar tudi zaradi
               tega, ker pri lubadarju ne vemo konca. Tam smo vedeli, kdaj je konec, tukaj ga ne
               poznamo. Ne vemo, kje se bo to nehalo, nekateri pravijo celo, da bo smreka izumrla.
               In tukaj se ne morem nekako strinjati s stališčem Zavoda za gozdove, ker imam
               občutek, da smo že obupali, da bo smreka izumrla, da je bilo to zgrešeno, pred 100,
               200, 300 leti, ko se je vnašala ta smreka. Pa vendar, 90% lesno predelovalne
               industrije v Sloveniji in Evropi sloni na smreki in zaradi tega sem jaz že prej
               rekel, da se temu ne smemo kar takole čez noč odpovedati, kajti to je ekonomska
               kategorija, ki se danes kljub katastrofi najboljše trži. Če se kaj trži. Sicer cene
               so nizke, ampak še vedno je to najbolj tržen les ta trenutek. In zaradi tega je to
               tako pomembno, kako bomo tudi zdajle odreagirali v tej katastrofi. Še eno zadevo bi
               imel. Glejte, meni se že kaže, še to podjetje za upravljanje z državnimi gozdovi še
               dejansko zaživelo ni, pa že ugotavljamo, da ne bo moglo odkupovati lesa od zasebnih
               gozdov, da ne bodo mogli kmetije izvajati del notri, je že uredba nekako v tej smeri
               nastavljena, se pravi se že kaže tisto, prav tisto, na kar smo vezali ustanovitev, že
               kaže se, da to ne bo izvedljivo in da to ne bo možno, in je že v samem začetku neko
               razočaranje. Še naslednja zadeva, ki bi jo želel izpostaviti, je pa olajšave in
               predlogi, ki ste jih predlagali. Seveda, jaz jih razumem, da gre to tistim, ki bodo
               delali, ki bodo izvajali te nega, obnova in tako naprej, ne tistim, ki ne delajo v
               gozdovih. Zaradi tega jih jaz tudi tako podpiram in ne smemo to narobe razumeti. Sem
               pa prej govoril o 30, 40% lastnikov slovenskih gozdov, ki bo pa mogla v nadaljevanju
               zakonodaja, jim pa ta država odgovoriti, kaj s tem. Mi imamo sto tisoč kmetov, ki
               gospodari poleg kmetije še z gozdovi, imamo 30% slovenskih gozdov, kjer so večji
               lastniki gozdov pa 20%, kjer je država. Kaj pa je z ostalimi 200 tisoč lastniki. Na
               to bo mogla, v to se bo mogla dejansko pač osredotočit zakonodaja, Zakon o gozdovih.
               Hvala lepa.</p>
            </sp>
            <sp xml:id="SDT7-OZKGIP-nujna-29-2016-04-07.sp49">

               <speaker>PREDSEDNIK TOMAŽ LISEC:</speaker>

               <p>Hvala. Besedo ima kolega Zvone Lah.</p>
            </sp>
            <sp xml:id="SDT7-OZKGIP-nujna-29-2016-04-07.sp50">

               <speaker>ZVONKO LAH (PS SDS):</speaker>

               <p>Hvala lepa za besedo.<stage type="mag">(nadaljevanje)</stage>
               Jaz sem se tudi naposlušal teh raznih razlag in tako počez lahko ugotovim, da glede
               na razprave, ki smo jih imeli takrat okrog žledoloma, da nismo bili uspešni. Tako pri
               sanaciji žledoloma, še manj pa pri ekstremnem razvoju podlubnikov, ker to je bilo
               pričakovano. Tako kot je že predstavnik Zveze lastnikov gozdov povedal. Pa danes
               izvemo tukaj o učinkovitosti tri net pasti, šele ne. Če so učinkovite drugod in jih s
               pridom uporabljajo. Najprej bi še rad povedal nekaj na splošno, to kar je že
               predsednik kmetijsko gozdarske zbornice dvakrat danes poudaril glede strukture
               lastnikov. Jaz mislim, da se je ministrstvo in vlada ukvarjala kar se tiče gozdov
               samo v zadnjem času kaj storiti po preteku koncesij za upravljanje z državnimi
               gozdovi, z ustanavljanjem državnega podjetja, o upravljanju z državnimi gozdovi, kjer
               upravljajo z nekaj več ali manj kot 18% vseh gozdov v Sloveniji, nikogar pa ne briga
               tisti preostali del. Očitno ne. S tem, ko slišim danes, da je kar precej gozdov, ki
               pa sploh nima lastnika, uradno. In jaz mislim, da je stvar ministrstva in vlade, tako
               radi poudarjamo, koliko imamo gozdov in se hvalimo, da je narodno bogastvo, a vlado
               ne briga za večino teh gozdov, ampak samo za manjšino, ki je v državni lasti. Pri
               ustanavljanju tega podjetja smo se naposlušali veliko stvari in zdaj, ko bo začelo
               funkcionirati, imajo velik problem zdajšnji, še zdajšnji koncesionarji, kaj bodo
               počeli od jeseni naprej, kako bodo funkcionirali. Ravno ti koncesionarji imajo gro
               mehanizacije za posek in spravilo lesa. Čeprav naj bi v tej finančni perspektivi
               ministrstvo za kmetijstvo sofinanciralo okrog 500 strojev ali naprav za gozdarstvo.
               Na terenu pravijo, da je bilo največ kupljeno traktorjev z vitlom in z zaščitno
               opremo, ki so jo kmetje potem ostranili pa poceni prišli do traktorja. To slišim na
               terenu. Koliko se je pa te mehanizacije potem dejansko porabilo za delo v gozdu, za
               kar je bilo kupljeno in sofinancirano, je pa vprašanje. Gozdarskih prikolic je bilo
               veliko in je kmet kupil za svojo lastno uporabo pa čeprav ima samo 5 do 10 ha gozda
               in uporablja zase, ko bi lahko tudi opravljal usluge za druge, če bi bilo prav
               organizirano pa to seveda ni. Pred sto leti, nekaj več kot sto leti smo imeli skoraj
               pol manj gozda v Sloveniji kot ga imamo sedaj. In s tistim gozdom se je res dobro
               gospodarilo, sedaj pa se kmetijska zemljišča zaraščajo in interesa ni več po
               gospodarjenju s tem, ker dejansko velika večina lastnikov sama ni sposobna. Meni se
               postavlja vprašanje, zakaj je bilo na nek način onemogočeno kmetijsko gozdarski
               zbornici da tudi gozdarsko službo pri sebi organizira predvsem za te manjše lastnike,
               ki jih je v veliki večini. Kot vem, mislim, da imajo tri gozdarje in kmetijsko
               gozdarska zbornica bi lahko gozdarska <stage type="mag">(nadaljevanje)</stage> izpustili, da bi samo kmetijska zbornica bila. Ker
               ravno to pogrešamo, če je država ustanovila državno podjetje, da bo gospodarilo, ne
               bodo sami sekali, nekaj malega ja, ampak to je nepomembno, bodo imeli izvajalce za
               podjetje za teh 18%, s tem da bo od gozdov skladu manjkalo več kot 10 mio letno
               denarja, ki ga je zdaj dobil iz gozdov, in bo potrebno iz proračuna ta sredstva
               nadomestiti. Zakaj? Zdaj je bilo 16 mio, zdaj jih bo pa toliko manj. Zakaj razlika,
               če je bila koncesnina prenizka, bi človek pričakoval, da bo bistveno več denarja iz
               državnih gozdov, ne pa manj in da bo treba iz državnega proračuna poravnavati
               obveznosti za nazaj, predvsem tistim denacionalizacijskim upravičencem. Tukaj mislim,
               da nismo bili uspešni. Vendar jaz mislim, da moramo gledati naprej, kaj sedaj, ko je
               bilo toliko, ne vem, milijonov kubikov zaradi žledoloma, koliko bo še po lubadarju,
               gospod iz Ministrstva za obrambo je pač povedal, da se oceni škoda, naravna nesreča.
               Ja, po žledolomu lahko, po lubadarju je pa ne moremo, ker je vsak dan več, treba na
               presečni datum, pa potem spremeniti čez pol leta zopet. In kaj se dogaja še na
               terenu. Mene so obveščali, da v zasebnih gozdovih sosedi soseda opozorijo, da pač ima
               napad lubadarja, da gredo to, ker drug z drugim držijo, da je pa kar dosti gozdov v
               državni lasti precej nedostopnih, pa veliko žarišče lubadarja, pa nihče ne vidi.
               Zdaj, lahko vam dam naslov in da se gre konkretno pogledati, je pa, koliko je rekel
               državni sekretar, 600 ali 700 ljudi plačano s strani države na Zavodu za gozdove. In
               organizacijo, ki jo imamo sedaj, sigurno ni prava in ne daje upanja, da bomo uspešni
               s takim načinom v prihodnje, kar nas čaka. Tukaj smo enkrat slišal tudi enega
               predstavnika koncesionarja, ki je rekel, mi smo posekali toliko lubadaric, kolikor
               smo jih lahko prodali, nič več. Ali je to pravi odgovor za situacijo, v kakršno smo
               padli? Kje je inšpekcija, kje je Zavod za gozdove? S tem pa je jasno seveda, da so
               koncesionarji hiteli z redno sečnjo, ker se jim bliža konec koncesij, namesto, da bi
               se usmerili k sanaciji po žledolomu in lubadarju, saj so posekali toliko več, ampak
               tudi oni niso dobili višjo ceno. Jaz vem za Dolenjsko, da je šlo kar veliko
               kompozicij v Romunijo, teh lubadaric, ki jih je kupoval Avstrijec. V Romunijo so
               vozili. Po kakšni ceni? Verjetno niso bili stroški pokriti. No, lahko, da je država
               to pokrila razliko. Kaj pa zasebnim lastnikom? Če je tam pokrila na nek način država,
               kaj pa zasebni lastniki dobijo? In ni čudno, da je toliko manj do sanacije v zasebnih
               gozdovih, pa tudi če ne računamo na tistih 200 tisoč, ko je predsednik kmetijsko
               gozdarske zbornice povedal. Da les ne gre nikamor, smo krivi tudi politika v zadnjih
               ne vem koliko let, ko smo uničili lesno predelovalno industrijo in še naprej se
               uničuje in vsi samo hrepenijo po tistem najboljšem lesu in samo vidijo denar, ki ga
               dobijo v tujini takoj plačanega, doma pa čez kakšnega pol leta ali pa leto. In to vsi
               in tudi državno podjetje ne bo nič drugače delalo, kot samo izvažalo les in
                  gledalo<stage type="mag">(nadaljevanje)</stage> za
               dobičkom, čeprav jaz dvomim, da bo to podjetje zafunkcioniralo takrat, ko bi moglo, v
               drugi polovici leta, da bodo izbrani izvajalci vsi. Je pa velik strah zdajšnjih
               koncesionarjev, kaj bodo delali v jeseni. Tako, da jaz mislim, da bi morali politiko
               spremeniti in za te privatne lastnike, manjših lastnikov, saj povprečje je pri nas
               2,6 ha na lastnika, za te male lastnike nujno organizirati gozdarsko službo pri
               kmetijsko gozdarski zbornici, del denarja nameniti tudi temu, če bo šlo toliko za
               državno podjetje in nekdo mora organizirati ta tržni del pri zasebnih lastnikih, ne
               samo strokoven, kar opravlja Zavod za gozdove in vključiti vso to mehanizacijo, ki je
               bila nakupljena pri kmetih za usluge pri tistih manjših lastnikih, ki niso sami
               sposobni, pa tudi pri prodaji tega lesa. Kako naj nekdo, ki je podedoval nekaj
               hektarjev gozda, zrelega, škoda se dela, sam išče kupca, išče izvajalca, saj so
               lastniki oziroma tudi kmetje tisti, ki naj bi bili upravljavci kmetijsko gozdarske
               zbornice, ki imajo sami tudi veliko gozda, poleg ostalih kmetijskih zemljišč in zdaj
               v času krize in bi jih zelo prav prišlo, če bi še kakšen evro prišel iz gozda, za
               premostiti to krizo, ki se pojavlja pri prireji mleka in govejega mesa. Poleg tega bi
               pa tudi ministrstvo za gospodarstvo moralo več dati za oživitev lesno predelovalne
               industrije pri nas. Pa nikjer ni čutiti nekega napredka. Tako, da jaz sem
               pesimističen, kar se tiče situacije, bomo videli kaj bo v jeseni. Jaz upam, da bo
               boljše, ampak nekako slutim, da bo še slabše, da bomo ugotovili, koliko je bilo še
               škode več od podlubnikov, kako ni državno podjetje zafunkcioniralo, kako imajo
               zdajšnji koncesionarji probleme, da nimajo dela. Jaz mislim, da bomo v eno tako čudno
               situacijo prišli, poleg tega me pa že opozarjajo kaj bo z zakonom o katastrskem
               dohodku in očitno je cilj te države, da tako pritisne lastnike gozdov, da jim bo gozd
               samo breme in da ga bodo zastonj dali državi, da bo prišla do večjega deleža državnih
               gozdov, ampak jaz sem prepričan, da tudi ne bo nič boljši gospodar, kot so pa zdaj ti
               zasebniki, lastniki. Vemo pa, da katastrski dohodek ima posledico na izračun
               dohodnine, višji kot je katastrski dohodek, manj se izplača gospodariti s kmetijsko
               zemljo in z gozdovi. In jaz se bojim, da bo prišlo do tega, da nasledniki ne bodo pri
               zapuščinski več podpisovali in prevzemali določenega imetja, kmetijske zemlje in
               gozdov in komu potem to ostane? Državi, občini. Imamo že take primere pri tistih
               državljanih, ki imajo dvojno volilno pravico na lokalnem nivoju, ko enostavno po
               zapuščinski na sodišču ne podpišejo, nočejo premoženja, ker jim več ne <stage type="mag">(nadaljevanje)</stage> pripada socialna podpora.
               Ker je socialna podpora bistveno več, kot lahko od tega premoženja dobijo.
               Izračunajte si, koliko je treba, če se v katastrskem dohodku ne šteje delo, koliko je
               potrebno za eno socialno podporo ustvariti čistega dobička na kmetijski zemlji, z
               katero kulturo, s kakšno površino. Boljše, da se odpoveš vsemu temu in katastrski
               dohodek ti lahko ukine oziroma je nimaš socialne podpore, če imaš katastrski dohodek
               in že se dogaja, da nekateri lastniki zastonj dajejo kmetom določene parcele, samo da
               lahko te socialne koristi dobijo od države. Ampak tega denarja že sedaj ni za
               socialne podpore in še manj ga bo in bomo imeli reveže na drugi strani. Ljudje, če se
               odvadijo delati, jih je zel težko nazaj navaditi na delo, odvaditi pa lahko. Zato
               dajmo razmišljati malo bolj gospodarno in drugače ravnati z našo kmetijsko zemljo kot
               tudi gozdovi. Zdajle spomladi, ko se vozimo, vidimo, koliko je podrtega drevja v
               gozdovih še, ki je praktično že propadlo, listavci, tisto, kar je samo podrto, da ima
               še nekaj korenin, je še uporabno, ostalo pa bukev nič več, isto je z iglavci, nikakor
               se ne izplača. Ko se z ljudmi pogovarjam, ker vem, da je njihova parcela, ga vprašam,
               pravi, 20% več imam stroška s spravilom, kot dobim za ta les. Naj leži v gozdu in
               gnoji, kot je rekel predstavnik kmetijskega inštituta. Ampak to ni pravo
               gospodarjenje. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp51">

               <speaker>PREDSEDNIK TOMAŽ LISEC:</speaker>

               <p>Hvala. Naslednji ima besedo kolega Dušan Verbič.</p>
            </sp>
            <sp xml:id="SDT7-OZKGIP-nujna-29-2016-04-07.sp52">

               <speaker>MAG. DUŠAN VERBIČ (PS SMC):</speaker>

               <p>Hvala za besedo, predsednik, državni sekretar, ostali prisotni, poslanke in poslanci
               prav lep pozdrav. Moram priznati, da uvodoma bom izpostavil eno, glede na to, da moji
               poslanski kolegi, kolegice so dostikrat izpostavili v svojih razpravah, da ni
               lastnikov. In temu moram priznati, da odločno nasprotujem, kajti v Republiki
               Sloveniji ni nobenega zemljišča, da nima vpisanega lastnika v zemljiški knjigi.
               Vprašanje pa je, ali so ti lastniki odgovorni. Tako da tukaj moram priznati, da sem
               to zanalašč izpostavil iz razloga, ker pa me je res motilo. Naslednja zadeva, ki je
               bilo dostikrat omenjeno iz strani opozicijskih poslancev: vlada je odgovorna, vlada
               nič ne dela in podobno potem vsaj kar se tiče razpravljavca poslanca kolega Žnidarja,
               žal ga ni tukaj, zelo rad bi v zvezi z njim nekaj besed na to temo, kajti ne more
               biti vlada za vse kriva, če je področje, ki je danes, ki se pogovarjamo, je stvar
               resornega ministrstva in to je ministrstvo za kmetijstvo in gozdarstvo. Je vlada
               kolektivni organ, ampak konkretna tematika, ki se jo mora na tak ali drugačen način
               lotiti sanirati in nadzorovati nato je resorno ministrstvo. V zvezi z današnjim
               predlogom pa moram priznati, da me pa kar nekako bega. Bega me pa, tisti ki smo
               pogledali to gradivo nekaj. Pojavlja se, da imamo zadaj napisano, v imenu
               predlagatelja bo vsebino na seji odbora predstavila poslanka Iva Dimic in na prvi
               strani imamo Odbor za kmetijstvo, gozdarstvo in prehrano, Iva Dimic, predsednica. Jaz
               moram priznati, da to je tisto, ki se potem pogovarjamo, da smo operativni, ne
               gostje, ne, ampak predvsem tudi člani odbora in poslanci, to je zame tudi
               operativnost in odraz nekega izdelka, kajti treba je priznati da od 26. 2. je
               predsednik tega odbora spoštovani gospod Tomaž Lisec in predvidevam, da se bo
               predlagateljica ali predlagatelji opravičili, kajti en mesec po tem pa mislim, da bi
               bilo že upravičeno, da bi se naslovil pravi predsednik.<stage type="mag">(nadaljevanje)</stage> Kar se tiče pa same vsebine. Po eni strani sem
               zelo hvaležen predlagatelju, predlagateljici, ki je zapisala, govorim izključno na
               temo današnje razprave, to je škoda po žledu in podlubniku, zapisano je: strokovnjaki
               opozarjajo, da je eden izmed glavnih vzrokov za veliko namnožitev podlubnikov tudi
               dejstvo, in poudarjeno je, predvsem zasebni, niso pospravili poškodovanih iglavcev
               dovolj hitro. In v nadaljevanju, če to gradivo gledamo, vidimo, da se nekako potem
               vsebina vrti okoli tega. S tem v zvezi pa imam resnično vprašanje, iz strani, ali
               pričakujem, da bo odgovoril državni sekretar, kajti v odgovoru, ali gradivo, v tem
               primeru je informacija o stanju podlubnikov in podobno, je na zadnji strani zapisano:
               prognoza škode za obdobje 2015 – 2108, v katerem lahko še vedno pričakujemo večji
               sanitarni posek zaradi podlubnikov, pa ocenjeno na 230, ali je to milijonov, je to
               pravi podatek, neverjetno. Mislim, da je s tako lahkoto zapisan nek znesek, glede na
               to da vemo v kakšni situaciji se država nahaja in tisti hip pričakujem, da takrat, ko
               so tovrstni podatki nekako navedeni v nekih gradivih, da je tudi medresorsko
               kakorkoli kaj usklajeno. Naslednja zadeva, ki je vezana tudi na to gradivo iz strani
               resornega ministrstva, je lepo zapisano, da je gozdarska inšpekcija, ki se je nekako,
               nekaj v zvezi s tem bilo navedeno tudi s strani kolega na moji desni, da je gozdarska
               inšpekcija že uvedla prekrškovne postopke in praktično do konca leta je bilo izdanih,
               za moje pojme, ogromno število, to se pravi preko 34 tisoč odločb za posek. In
               ključno mi je vprašanje, ali se zdaj tukaj navaja podatek, da se neki upravni
               postopki izvajajo, predvsem zaradi tega da je prikazovan nek upravni postopke, da se
               ukvarja resorno ministrstvo z materijo ali bo tudi nek izplen iz tega. Kajti, če se
               vrnem na sam začetek, lahko samo rečem, da se pridružujem vsem mojim razpravljavcem,
               ki so v neki smeri bili kritični, da ta sanacija v zvezi s škodo po žledu ni bila
               zadostna in v takem obsegu, kot moram priznati, je tudi kot član tega odbora sem
               pričakoval, ko se je razpravljalo takrat v septembru 2015. In strinjam se tudi z
               vsemi, ki so izjasnili, da že takrat se je vedelo, da posledica nepravočasne in ne
               dosti hitro ažurne aktivnosti, vezano na odpravo škode po žledu, da bo sledilo to,
               kar sedaj sledi. In sedaj smo mi na nekem izvršenem dejstvu, kar pomeni masovna
               ogroženost s strani gozdnega zajedavca. In tukaj se odbor praktično seznanja s to
               kruto realnostjo, da lahko samo po svojih zakonskih pristojnostih vpliva na to
               izvršilno vejo oblasti, konkretno resorno ministrstvo, da se bo bistveno pač nek
               premik začel delati v smeri sanacije. In danes, ki je bilo slišano predvsem s strani
               vas, kot strokovnjakov posameznih področij, imate upravičene pomisleke. Tudi to, ko
               je nekdo pač izjasnil, da v razrezu denarnih sredstev ministrstva, naj si bo to za
               dostopne poti, ali kakorkoli, samo osebo ne pogrešam, da te zadeve se niso
               izpostavile vsaj pred, bi človek rekel, pred začetkom tega obdobja, ki so se že
               nakazovale tako imenovane te škode iz strani gozdnih zajedavcev. Če končam, se
               pridružujem vsem izrečenim besedam, da ta sanacija absolutno ni bila zadostna, to kar
               kot član tega odbora sem pričakoval in pričakujem, da resorno ministrstvo bo resnično
               v skladu z vsemi deležniki in pristojnostmi sedaj začelo tisto kar se še v neki smeri
               da urediti ali pospešiti. In tudi, ko smo ustanavljali in tudi sam sem bil kar dosti
               aktiven v zvezi z aktivnostjo <stage type="mag">(nadaljevanje)</stage> ustanavljanja gozdnega podjetja, pričakujem, da te zadeve resnično
               imajo neko veliko intenziteto, predvsem v smeri, da se čim bolj ali čim hitreje
               odpravijo slabosti, ki so se do sedaj pojavile, kaj šele, kar se tiče tega
               podlubnika. Toliko za enkrat, hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp53">

               <speaker>PREDSEDNIK TOMAŽ LISEC:</speaker>

               <p>Hvala, naslednji ima besedo kolega Janko Veber.</p>
            </sp>
            <sp xml:id="SDT7-OZKGIP-nujna-29-2016-04-07.sp54">

               <speaker>JANKO VEBER (PS SD):</speaker>

               <p>Hvala za besedo, lep pozdrav vsem. Glede na dejstvo, da je polovica gozdov bila
               prizadetih z žledolomom in posledično seveda se ta naravna nesreča povečuje še zaradi
               razvoja lubadarja, je mislim da zelo jasno, da se pravzaprav močno spreminja tudi
               sistem gospodarjenja v gozdovih oziroma gozdno gospodarski načrti, ki so bili
               sprejeti, predvidevam da ni niso vsebovali tako obsežnih naravnih nesreč in verjetno
               bi bilo potrebno v čim krajšem času, saj mogoče to tudi že dogaja, ampak samo
               razmišljam o tem, pristopiti k spremembi gozdno gospodarskih načrtov, predvsem v
               smislu, da se tisti del gozda, ki je seveda bil prizade, čim prej zasadi z novimi
               sadikami in seveda razumem to dilemo, smo pred nekim dejstvom klimatskih sprememb,
               posledično prizadetost nekaterih drevesnih vrst večja kot bi bila sicer ali pa sploh
               ne bi bila, po drugi strani pa še vedno prepričanje lastnikov, da je tako imenovani
               tehnični les tudi najprimernejši zato, da rešuješ ali svoj problem, če potrebuješ pač
               neko gradnjo ali pa seveda ga tudi prodajaš na trgu. Glede na to da se ti gozdno
               gospodarski načrti sprejemajo, bom rekel, ob tesnem sodelovanju tako z lastniki
               gozdov kot seveda tudi stroko, je tam najbrž da tudi mesto za ta dialog. Razmišljam,
               bi rekel na pamet, v tem smislu, da v kolikor določen lastnik tudi vztraja, da bo
               imel prav določeno lesno vrsto v svojem gozdu, se mu najbrž da na neko lastno
               odgovornost, če lahko tako rečem, lahko tudi ugodi. Ali ga bodo potem generacije
               pozneje nagradile ali pa pač imele v spominu, kot naložbo, ki jim je naredila dodatne
               stroške, pa je seveda odgovor, na katerega sicer lahko predvidevamo, kaj se lahko
               zgodi ob nadaljevanju klimatskih sprememb, mogoče pa v tem nekem obdobju, bi rekel,
               70, 80 let se zadeva mogoče še obnese. Ampak zgolj kot razmislek, zdi se mi, da je
               resnično pomembno, da ta gozdno gospodarski načrt priredimo tem spremenjenim
               razmeram. Posledično, ko se načrtuje tudi sadnja, je zelo jasna evidenca, koliko
               lastnikov pač ima prizadete gozdove in mislim, da je to tudi eden od izmerljivih
               ukrepov, brez da bi dodatno šli v ocenjevanje škod in delali nepotrebne dodatne
               postopke kot v primeru intervencijskih zakonov oziroma intervencijskih ukrepov, ampak
               da ste to v dve, triletnem obdobju ali pa enoletnem, glede na zmožnosti, ki jih
               dejansko ima recimo Zavod za gozdove, opravi in potem tudi pri vsakem lastniku gozda
               zagotovo lahko naredi zelo natančen izračun tudi tako imenovanega katastrskega
               dohodka, koliko gozda je tam prizadetega, koliko pač v naslednjih 20, 30 letih ni
               pričakovati pravzaprav nobenega prihodka iz tega gozda. Torej intervencija je, bom
               rekel tista prva intervencija, nekako za nami. Intervencijski zakon je bil, najbrž da
               lahko rečemo, primeren ukrep, kako je potekalo vlaganje sredstev iz intervencijskega
               zakona bodo zagotovo tudi poročila pokazala, kam so šla ta sredstva, kje so tisti,
               tista področja, ki so bila pač sanirana in mislim, da ta izračun, ta prikaz v teh
               poročilih bo razviden, problem, ki je bil danes tukaj izpostavljen, je pravzaprav še
               vedno problem nedostopnosti parcel <stage type="mag">(nadaljevanje)</stage> oziroma gozdov, tako da najbrž da v tem sklopu ta gozdno gospodarski
               načrt mora predvideti dostop do takšnih kompleksov. In ko se pogovarjamo o sredstvih,
               je to seveda potem tudi podlaga za izračun izgradnje takšnih prometnic oziroma te
               infrastrukture in tukaj je najbrž tisti naslednji problem, v kolikšnem obsegu in v
               kašni dinamiki se lahko ta sredstva zagotavljajo. Če govorimo o polovici gozdov v
               Republiki Sloveniji, potem najbrž da je tudi upravičeno pričakovati, da bodo v
               naslednjih desetletjih ta vlaganja bistveno večja, kot so bila recimo v tem obdobju,
               ko tako izjemnih razmer pač nismo imeli. Torej mislim, da je nerealno pričakovati, da
               bodo vsi ukrepi izvedeni v enem, dveh, treh letih, kot je bilo mogoče predvideno v
               intervencijskem zakonu, ampak v enem obdobju petih, desetih let, bi pa najbrž da
               lahko govorili o tem, da bi pa se približali tistemu željenemu obsegu izvedenih
               investicij, ki bi omogočale boljšo dostopnost do gozdov. Kar se tiče drugih zadev,
               seveda ko se že opravi sečnja, je izjemno pomembno kam s tem lesom čim prej, kako ga
               spraviti na trg, ampak v tem vmesnem obdobju bi po mojem mnenju morali že ali pa vsaj
               razmislit o tem v tem hipu ali je to dejansko realno ali ne, ampak veliko govorimo o
               tem, da se lahko zagotovi večja gospodarska rast recimo z energetsko sanacijo
               objektov. Seveda se ta energetska sanacija lahko izvaja bodisi z vgradnjo umetnih
               materialov ali pa naravnih. In glede na to, da imamo te količine naravnega, bi rekel
               naravne surovine v obliki lesa, izjemno v velikem obsegu, bi verjetno da bil smiselen
               razmislek o tem, da se seveda spodbuja energetsko sanacijo z lesnimi izdelki. Glede
               na to, da je tudi inštitut in mnoga stroka na tem področju zelo angažirana in se je
               razvil postopek tudi trajne zaščite lesa, torej lahko govorimo ne samo o izolacijskem
               materialu kot takem s predelavo lesa ampak verjetno da tudi z naravnim lesom, ki v
               nekem obsegu zagotovo lahko predstavlja tudi izvedbo zunanjega izgleda objekta v
               obliki lesa, je naslednji ukrep s katerim bi lahko spodbudili večjo rast in
               nenazadanje, ko pogledamo in spremljamo poslovanje bančnega sistema, ugotavljamo, da
               banke pravzaprav plačujejo negativne obresti za denar, ki imajo naložen recimo v
               tujini. Po moji logiki je bolje kot plačevati negativne obresti, dati denar po ugodni
               obrestni meri ali pa tudi celo brez obresti, denar tistim, ki gredo v energetsko
               sanacijo z lesnim materialom. In najbrž da bi se velik del tako velik del podjetij
               preoblikoval v ta namen in tudi zelo veliko, predvidevam, lastnikov objektov, ki
               imajo tudi dokazano v slovenskem bančnem sistemu naloženo zelo veliko sredstev. Torej
               Slovenci smo ena najvarčnejših populacij in če bi pristopili organizirano k temu, bi
               se seveda tudi del teh sredstev, ki je naložen v bankah pa ne prinaša velikega
               donosa, ker so obresti v zadnjem obdobju vse nižje, bila to lahko naložba skozi
               energetsko sanacijo v zmanjševanje stroškov v posameznem gospodinjstvu ali pa pač v
               konkretnem objektu, tako individualnem kot seveda tudi v večstanovanjskem objektu.
               Razmisliti bi najbrž da bilo potrebno ali je koliko in v kolikšni meri je možno tudi
               povečati kapacitete predelave lesa za potrebe celuloze in to je eden o tistih trajnih
               oblik shranjevanja, če lahko rečem, lesa.<stage type="mag">(nadaljevanje)</stage> In po mojem mnenju je potrebno iskati rešitve v tej
               smeri, sicer se bomo iz leta v leto tukaj srečevali, pogovarjali, vendar če ne bo
               pristop povezan prav z vsemi temi ukrepi, ki sem jih poskušal opisati, po mojem
               mnenju nekih velikih premikov ne bo. Res je, da les, ki se zdajle v zelo kratkem času
               poseka in ga je zelo velika količina, lahko potem, ko razviješ vso to tehnologijo
               energetske sanacije skozi lesno maso, povzroči v nekem trenutku manjko surovine, ker
               je tudi sicer normalen način gospodarjenja z gozdom dolgoročen ne kratkoročen ukrep.
               Je najbrž da tudi zelo pomembno tudi to dejstvo, da poskušamo pogledati, koliko lesa,
               rezanega lesa, se pretovori skozi Luko Koper in gre seveda v tujino pač na trge, kjer
               ta les potrebujejo. Upam si razmišljati, da v kolikor bi razvili doma predelavo tega
               lesa na način, da ga obdelaš ali kot polizdelek, ki ga potem lahko nekje na neki
               lokaciji celo tudi sestaviš, da ga tudi impregniraš na način, da je trajno zaščiten,
               to tehnologijo imamo, bi najbrž da tudi s to količino lesa, ki gre tudi iz drugih
               držav skozi Luko Koper, verjetno da lahko oblikovali en poslovni model, kjer bi tudi
               v trenutku, ko bi ta količina lesa, ki jo imamo ta hip na razpolago v enormnem obsegu
               za razmere Slovenije, tudi dolgoročno najbrž da lahko dimenzionirali kapacitete
               slovenskega gospodarstva, ki bi predelovalo les. Kot tak, bi rekel, zelo primeren
               ukrep, se mi zdi pa, da je res potrebno čim prej sprejeti te gozdno gospodarske
               načrte, v tem kratkem obdobju in tudi z lastniki potem dogovoriti v kolikšnem času
               lahko zasadijo svoja področja, pod kakšnimi pogoji se seveda zagotavljajo potem te
               sadike, kakšni bodo potem tudi davčni ukrepi, kjer se pač, torej zmanjšanje vrednosti
               gozda to upošteva. Mislim, da z eno tako trezno, umirjeno politiko oziroma
               razmišljanjem se da te stvari urediti, dokler pač ni dejansko nekega večjega
               interventnega posega, takrat ni čas za takšno razmišljanje, vendar mislim, da zdaj
               smo v tisti fazi, kjer bi lahko šli korak naprej.</p>
            </sp>
            <sp xml:id="SDT7-OZKGIP-nujna-29-2016-04-07.sp55">

               <speaker>PREDSEDNIK TOMAŽ LISEC:</speaker>

               <p>Hvala. Dovolite, da v tem trenutku še sam nekaj misli pa morda tudi nekaj vprašanj za
               pristojne in za stroko. Najprej glede lapsusa, kolegica Iva Dimic se mi je že
               opravičila in tudi to opravičilo sem sprejel, tako, da brez bojazni. Če grem pa na
               vsebino, sam sem eden izmed tistih poslancev, tako tega Državnega zbora kot tega
               odbora, ki sem takrat, ko se je ta žledolom v začetku leta 2014 zgodil, sestankoval
               tako na teh sejah odbora za kmetijstvo pa tudi nadomeščal posamezne poslance,
               predvsem na odboru za infrastrukturo in moram reči da takrat nismo delili levo in
               desno ampak smo si želeli predlagati čim bolj konkretne predloge, sklepe, tudi
               zakone. Sicer na žalost je bilo stanje takšno kot je tudi sedaj, da opozicijski
               zakoni in predlogi niso bili sprejeti, ampak sam se spomnim razprav iz tistih dni, ko
               smo se zavedali, da vsega tega problema, te naravne nesreče, ne bomo mogli sanirati v
               roku enega ali pa dveh let, da bo to dolgotrajen proces oziroma postopek, da pa je
               skrb vseh nas, tako odbora kot tudi vlade in ostalih inštitucij, da pa naredimo kar
               je največ v naši moči, da pa se zadeve čim prej sanirajo, kajti prej bomo zadeve
               sanirali, manjši bodo, manjše bodo izgube ali finančne ali pa dejansko tiste, ki se
               merijo v m3. Tudi takrat smo si ogledali na terenu različne primere sanacije, ki se
               je začela tako v državnih gozdovih in tudi v zasebnih, sam sem imel srečo, da sem
               tudi bil v eni delovni skupini, ko smo ravno tisti teren, ki smo ga takrat obiskali,
               tudi pomagal saditi in zato <stage type="mag">(nadaljevanje)</stage> imam par vprašanj ravno iz tega področja. Sadike. Tukaj piše, poleg
               sanitarnega, da bo treba obnoviti, pri tem bo potrebno 250 ha gozdov obnoviti s
               sadnjo, setvijo, 500 ha pa bo prepuščeno naravni obnovi, za obdobje 2015 – 2018 pa je
               predvideno, da bo znašala površina gozdov, ki jo bo potrebno obnoviti zaradi napada
               podlubnikov skupaj 1700 ha, od tega po ocenah potrebno 800 ha obnoviti s sadnjo
               oziroma setvijo. To na eni strani, gradivo, na drugi strani pa je bilo danes rečeno,
               da je ne glede na to, da je potreba velika, pa pomanjkanje sadik. In ravno to me
               zanima. Jaz v uvodu sem zelo pozorno poslušal predvsem predstavnike ministrstva in se
               zahvaljujem za ta presečni datum, tako novembrski, ki je tukaj v gradivu, in tudi
               nekatere številke celo izhajajo iz včerajšnjega dne, ampak me zanima, kaj sedaj, ker
               takrat leta 2014 smo se vsi spraševali, so se celo nekateri nasmihali, ko sem rekel,
               da za ljudi in podlubnike bo slabo, če bo poletje mokro, za gozd pa bo to dobro. In
               narava je bila takrat do ljudi neusmiljena, do podlubnikov prav tako, seveda je imel
               pa srečo ta poškodovani gozd, da ni bil že prvo leto tako hudo napaden, ampak lansko
               poletje je bilo ravno nasprotno. Suša, suša in pa ogromna škoda se je naredila. Tudi
               septembra, potem ko smo na seji odbora ugotavljali, kaj vse smo naredili, kaj smo
               zamudili, predvsem pa kaj moramo narediti, je šlo v tej smeri, da ne smemo čakati na
               naslednje seje in na naslednje leto in od narave pričakovati, ali bo milostna do
               gozdov, skratka malo slabša za podlubnike oziroma vse te zadeve, ki delajo škodo v
               slovenskih gozdovih. Pa me v prvi vrsti zanima, kakšni so načrti, tako bom rekel po
               hektarskih zadevah, po finančnih zadevah pa tudi morda številčno glede sadik, prej je
               direktorica sklada kmetijskih zemljišč rekla, kako nekaj se predvideva, pa bi prosil,
               če počasi ponovi, predvsem pa bolj konkretno, kaj se predvideva v letu 2016 na
               področju sadik, ker, kakor je prej rekel gospod Oražem, to kar bomo mi naredili se bo
               poznali naslednjim generacijam in jaz mislim, da ne smemo samo gledati, kako bomo
               delali goloseke, potem pa prepustili naravi ali bo tam robidovje ali pa se bomo mi
               odločili za listavce ali iglavce, ampak da čim prej začnemo saditi, vem da vsaj v
               prvem letu je bilo ogromno tudi osnovnih šol, srednjih šol pa raznih nevladnih
               organizacij pozvanih, da so tudi same dale ali določen del sredstev ali pa tudi s
               pomočjo posameznih organizacij, da se je le nekaj zasajalo. Verjamem, da s tem nismo
               rešili, ampak bil je nek dober zgled, ki verjamem, da mu je potrebno slediti tudi v
               letu 2016. Torej zanima me zadeva glede sadik, druga stvar, ki me zanima je glede
               finančne konstrukcije. Najprej, sicer mi je žal, da tukaj ni predstavnikov
               Ministrstva za finance, ker me zanima, če imajo morda izračune, kaj bi sprejetje teh
               sklepov, ki jih samo osebno predlagam, pomenilo za državni proračuna, po drugi strani
               se pa strinjam s kolegom Verbičem, karkoli je ta znesek, ni nekaj kar bi škodovalo
               državnemu proračunu, kajti to bo koristili državnih ali pa zasebnim gozdovom in
               mislim, da vsak vložen evro v tej smeri je potrebno stimulirati, da se zadeva ali v
               državnih ali pa zasebnih gozdovih čim prej rešijo. Torej finančna konstrukcija
               predlaganih sklepov in pa finančna konstrukcija do dokončanja sanacije žledoloma in
               vsaj približne rešitve problematike podlubnikov, kajti strinjam se z gospodom iz
               Zveze lastnikov gozdov, da podlubniki so bili in bodo in 100% jih seveda ne moremo
               sanirati, ampak verjamem, da vsi skupaj bomo znali najti pravo mero, da poskusimo ta
               problem oziroma to <stage type="mag">(nadaljevanje)</stage>
               problematiko čim bolj dati iz dnevnega reda tako sej vlade pa tudi sej odborov pa
               verjetno tudi vseh tistih strokovnih inštitucij, da se ukvarjajo s kakšno drugo
               zadevo. Naslednja stvar, ki je tukaj, ko sem pogledal na spletni strani ministrstva
               za kmetijstvo in tudi takrat, ko je bil žledolom, je bilo veliko govora o tujcih,
               kako bodo tujci k nam prišli. Zdaj, eni so že takrat tujce proglašali za nekaj
               najslabšega, eni smo želeli, da čim prej pridejo in pomagajo reševati, kar se
               reševati da. In na spletni strani ministrstva je v enem tekstu besedilo: »Ministrstvo
               je imelo več sestankov s predstavniki tujih držav na temo sanacije in odkupa lesa.
               Posledično tuji izvajalci del v gozdovih in kupci lesa ponujajo svoje storitve, ki
               jih Zavod za gozdove posreduje vsem zainteresiranim lastnikom gozdov in domačim
               odkupovalcem.« Pa me zanima, kakšna številka, kako so tujci bili, kako so in kako
               bodo vključeni v dokončno sanacijo žledoloma in pa morda tudi v reševanje
               problematike podlubnikov. Zadnja stvar, pa da ne bomo predolgi, tudi sam se spomnim
               razprave, ki smo jo imeli, mislim da v letu 2013, tako v Državnem zboru kot pa tudi
               na matičnem delovnem telesu pa je tudi problematika, s katero se bomo tudi člani
               odbora še srečali, to pa je problematika katastrskega dohodka. Tisti, ki smo bili
               takrat najbolj glasni, smo bili najbolj tudi zgroženi nad številkami, ki jih ravno
               aktualni minister prinesel v Državni zbor, kjer se je za določen kulture nenormalno
               želelo povečati katastrski dohodek, sicer potem smo prišli do neke salomonske
               rešitve. Poslanci takratne opozicije smo predlagali podaljšanje za dve leti, ker je
               tudi samo pristojno ministrstvo za kmetijstvo in ministrstvo za finance ugotovilo, da
               očitno so analize, ki jih imajo, popolnoma zgrešene. So podaljšali torej to prehodno
               obdobje do konca leta 2016 in jaz upam, da je v tem času pristojno ministrstvo za
               kmetijstvo v sodelovanju z ministrstvom za finance pridobilo prave analize in
               podatke, da spet ne bo prišlo do razburjenja vseh deležnikov na področju kmetijstva,
               predvsem pa me je strah, da tudi v tem, kar je v teh sklepih, da ne bo država v tem
               lovljenju finančnih sredstev, ki naj bi jih kmetijci, gozdarji dali v državni
               proračun, pozabila, da so utrpeli škodo in da je treba marsikateri kulturi, predvsem
               pa slovenskim gozdovom oziroma tistim pridnim lastnikom gozdov dati popustke, seveda
               pa na drugi strani pričakujem tudi sam, da bomo znali tako mi, kot zakonodajna veja
               oblasti, pa tudi vlada, kot izvršilna veja oblasti, z vsem tem resursom, ki ga ima,
               poskrbeti, da vsi tisti lastniki, o katerih smo danes govorili, ki obstajajo, ampak
               imajo to lastniško strukturo le nekje napisano, v praksi pa, bodimo pošteni, nimajo
               pojma, kje imajo ta gozd, da damo njim tudi kakšno palico na drugi strani. Tako, da
               verjetno bomo, upam, znali najti nek balans med tem, da nekoga spodbudimo, da bo še
               bolj upravljal s slovenskimi gozdovi, na drugi strani pa spodbudimo vse tiste, ki ne
               znajo, nočejo ali pa nimajo pojma, kje imajo gozdove oziroma svojo lastnino, da se te
               lastnine čim prej odstranijo in jo dajo tistim v skrb, ki imajo željo po dobrem
               gospodarjenju s slovenskimi gozdovi, pa naj si bo to država ali pa predvsem zasebni
               lastniki. Skratka, da zaključim, problematika sadik, tujci in pa katastrski dohodek,
               predvsem v povezavi z gozdovi, me zanimajo.</p>
               <p>Pa bi morda dal kar naprej besedo gospe Vojki Šergan.</p>
            </sp>
            <sp xml:id="SDT7-OZKGIP-nujna-29-2016-04-07.sp56">

               <speaker>VOJKA ŠERGAN (PS SMC):</speaker>

               <p>Ja, hvala za besedo, predsednik. Lepo pozdravljeni tudi z moje strani. Pravzaprav
               današnjo razpravo sama jemljem kot neko izmenjavo mnenj, stališč oziroma tudi tistih,
               ki delujete na terenu, da nekako izpostavite, sploh tisti, ki ste vabljeni, da
               izpostavite težave s katerimi se srečujete na terenu. Čeprav pa mislim, da je kljub
               temu direktor Zavoda za gozdove pa vendarle tudi predstavil ukrepe in <stage type="mag">(nadaljevanje)</stage> aktivnosti, ki so bili
               sprejeti za sanacijo žledoloma in da so bili ukrepi korektno izpeljani, da dajejo
               rezultate, seveda pa podlubniki, ki so se razvili, praktično delajo pač nove probleme
               in zdaj je treba seveda s to sanacijo nadaljevati. Sama sem opazila v razpravi, da
               nekako je težava, recimo, s tem da, vabljeni ste opozorili na to, da imate pri, bom
               rekla, izvajanju teh ukrepov v gozdovih, še posebej lastniki, zasebni lastniki
               gozdov, težave in mogoče, ne vem, bo ta današnja razprava vendarle nakazala, da je
               mogoče potrebno pogledati tudi na nekatere administrativne ovire, ki jih mali
               lastniki na nek način imate pri tem, da poslušate se prijaviti na razpise Programa
               razvoja podeželja. Ker ne nazadnje, ne moremo reči, da, ne vem, vlada, ministrstvo ni
               nič naredil na tem področju, ker vendarle Program razvoja podeželja je letos objavil,
               ministrstvo je s področja Programa razvoja podeželja objavilo že dva razpisa, na
               katere se je bilo možno prijaviti in ne nazadnje je to bilo 3,5 mio razpisnih
               sredstev, ki so bila seveda namenjena v prvem razpisu, ta 4 3 za rekonstrukcijo
               gozdnih cest, gozdnih vlak, pripravo gozdnih vlak, skratka za upravičence lastnikov
               gozda, v katerem se je izvedla naložba v gozdno infrastrukturo, potem lastnik gozda,
               lastniki gozda, ki imajo pridobljena soglasja lastnikov, skratka za infrastrukturo.
               Potem tudi naložba 8 6, ki je bila naložba v nakup nove mehanizacije in opreme za
               sečnjo in spravilo lesa. To se pravi, da nekako na te razpise so se lahko javili tudi
               zasebni lastniki. Seveda pa bo v nadaljevanju, nekako pravijo v jesenskem času, pa
               tudi objavljen razpis s Programa razvoja podeželja, ki bo namenjen odpravi škode in
               obnova gozdov po naravni nesreči. In tudi tukaj bodo ukrepi sanacije gozdov za
               poškodbe ob žledu, ki bodo sofinancirane na podlagi tega programa, v katerem se bo
               lahko nekako možna prijava za razpis in sicer tako zasebni kot javni lastniki gozdov
               in solastniki, tudi agrarne skupnosti, in to bo za, ta sredstva naj bi bila namenjena
               za stroške za vložena dela odprave škode obnove gozdov, kot so odstranitev podrtega
               drevja iz varovanih gozdov, priprava površin za obnovo, sadnja sadik, zaščita mladja
               na obnovljenih površinah, nega poškodovanega mladovja in tanjših drogovnjakov, gozdna
               higiena, skratka vsi stroški materiala, kot so sadike, tulci, količki, ograje.
               Skratka, tudi na ta razpis se bo možno javiti, tako da jaz mislim, da bi se v tem, če
               je težava za te lastnike gozdov, jaz mislim, da bi se tu morali povezati z Zavodom za
               gozdove, s Kmetijsko gozdarsko zbornico, in mislim, da bi morali tudi na ta sredstva,
               nekako bi morali tudi ta sredstva koristiti, če je ne nazadnje so namenjena za to, da
               se gozd sanira in bi bilo resnično škoda. In to so ukrepi, ki so za pomoč pri
               ureditvi te težave in bi jih bilo pač potrebno, bom rekla, bolje izkoristiti. Ker to
               sem opazila skozi razpravo, da je nekako težava. Prav tako mogoče kar se tiče
               razpisov in oprave administrativnih ovir. Seveda vsi akterji, ki ste na terenu, jaz
               mislim, da je prav, da izpostavljate to težavo in da na nek način najdete skupni
               jezik z ministrstvom, da poslušate <stage type="mag">(nadaljevanje)</stage> skupaj pristopati k odpravljanju teh težav. Seveda je bila tukaj
               izpostavljena tudi struktura lastništva, to ugotavljamo pravzaprav ne prvič in da bo
               potrebno glede strukture lastništva in tisti lastniki, ki niso, ki ne skrbijo dobro
               za obnovo gozdov, bo pač potrebno, tako kot je že kolega prej rekel, da bo potrebno
               najti način urejanja tega. Skratka, ne nazadnje pa tudi 73. člena Zakona o dohodnini
               nekako omogoča davčno osnovo katastrskega dohodka na zahtevo zavezanca, da se za
               tisto obdobje, ko se gozd pogozdi, da potem je ta davčna olajšava za 30 let z
               uveljavitvijo v prvem letu po pogozditvi. Tako, da mogoče tudi to zadev da se nekako,
               pač vzamete na znanje, mogoče pa niti manjši lastniki se tega ne poslužujete in
               mogoče bi tudi razmislili v bodoče tudi v tej smeri. Tako, da jaz sem hotela, glede
               na to, da je bilo prej že povedano, na vse probleme opozorjeno, bi mogoče samo to
               opozorila, da bi mogoče bilo treba tudi pristopati k temu, kaj vse se bi pa vendarle
               dalo iz obstoječe zakonodaje in pa Programa razvoja podeželja koristiti in bi bilo
               tudi to kot neke olajšave oziroma neki pozitivni ukrepi, ki jih je ministrstvo ne
               nazadnje tudi pripravilo in jih izvaja. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp57">

               <speaker>PREDSEDNIK TOMAŽ LISEC:</speaker>

               <p>Hvala. Predlagateljica.</p>
            </sp>
            <sp xml:id="SDT7-OZKGIP-nujna-29-2016-04-07.sp58">

               <speaker>IVA DIMIC (PS NSi):</speaker>

               <p>Hvala lepa. Čisto v dveh besedah bi se samo odzvala na izvajanje kolegice Šerganove.
               Res, 3,5 mio je bilo podeljenih, pa mogoče državni sekretar, bi želela pa tukaj
               podatek, koliko je tukaj bilo udeleženih lastnikov gozdov ali pa manjših lastnikov
               gozdov. Mogoče imate ta podatek. Me zanima, da vidimo res, kako je. Resnično je,
               gospa Šerganova ste rekla, zelo je ali bo še možnosti razpisov glede na sanacijo,
               posajanje, saditve, ja, mene zanimajo pogoji. Da ne bo tako kot mladi prevzemniki, ko
               je pri mladih prevzemnikih 6 ha primerljivih površin, s tem da se gozd ne šteje. Pa
               smo spet nekomu zaprli vrata. Govorimo o zelo dobrih razpisih, ukrepih, tudi za male
               investicije v kmetijstvu, sem jih zadnjič že povedala, potem pa so razpisi taki, da
               praktično skoraj nihče ne more priti do njih oziroma malokdo, zato me zanima, kakšen
               je tukaj podatek. Bilo je govora, da smo si ogledali na terenu, mislim, da bi bilo
               ponovno dobro pogledati teren, mi smo bili na področju Rakovega Škocjana, Postojne,
               predlagam, da bi odbor naredil tri urni izlet ponovno na to, kjer se že poznajo pri
               nas klimatske spremembe. In še enkrat povem, gozdovi nimajo, imajo širšo funkcijo.
               Gozdovi so vsem prosto dostopni, čistijo zrak, čistijo vodo, blažijo klimatske
               spremembe, ne nazadnje so ponor ogljikovega dioksida, ogljika no, se pravi, in ko smo
               predlagali v luči vseh teh ukrepov, smo predlagali tudi sklepe na današnji seji,
               seveda v luči vseh tistih, ki se bodo dejansko z gozdom ukvarjali, ki bodo se
               trudili, da bo ta gozd čim prej zaživel. Tukaj piko naredim.</p>
            </sp>
            <sp xml:id="SDT7-OZKGIP-nujna-29-2016-04-07.sp59">

               <speaker>PREDSEDNIK TOMAŽ LISEC:</speaker>

               <p>Hvala. Naslednji ima besedo kolega Danilo Ranc.</p>
            </sp>
            <sp xml:id="SDT7-OZKGIP-nujna-29-2016-04-07.sp60">

               <speaker>DANILO RANC (PS SMC):</speaker>

               <p>Spoštovani predsednik, predstavniki ministrstva, kolegice in kolegi, lep pozdrav. Jaz
               bom skušal biti bolj kratek pa strniti neko svojo misel iz današnjih razprav.
               Povprečno posek pri naj je okrog 3 do 4 mio na leto, kar je dokaj podpovprečen posek
               in bi sicer glede na to, da imamo letni prirastek okrog 9 mio m3, bi lahko <stage type="mag">(nadaljevanje)</stage> lahko bil ta posek cca 6
               mio in seveda zagovarjam to stališče, da to je neko naše bogastvo, ki nam ostaja ali
               pa potem tudi nekaj tudi propada v gozdu ali pa strohni ali pa ga tudi potem
               navsezadnje lubadar uniči. Statistično gledano smo od leta 2013 do 2015 torej prvič v
               zadnjih dveh letih dosegli posek, ki bi ga bilo nekje z makroekonomskega ali
               gospodarskega vidika tudi smiselno dosegati, da bi ta gozd izkoriščali kot naravno
               dobrino. Seveda ima pa ta, zdaj bom rekel, statistični rekord neke štiri lepotne
               napake, da v bistvu so nas v to prisilile naravne ujme in pa podlubnik, da j seveda
               posekan les slabe kvalitete in da potem ni tržišča za ta les. Seveda je tudi, sem se
               enkrat ironično izrazil, da je na žalost naš največji predelovalec lesa v Sloveniji
               podlubnik, še bolj katastrofalno je pa to, da ta les po večini izvozimo in sicer
               skoraj 2 mio m3 na leto. Zdaj lahko bi potem skoraj rekel glede na to, da nekako ne
               uspemo doseči iz nekega letnega kumulativnega zaostanka poseka, jaz bi postavil tezo,
               da tudi to po svoje na nek način prispeva k povečanju in ko sem prej slišal, je nekdo
               v razpravi celo rekel, da postajamo včasih celo gojitelji lubadarja, v bistvu ker te
               lesne mase, ki jo imamo, na žalost ne spravimo iz gozda in nam tam ustvarja neke
               pogoje za razvoj tega škodljivca. Seveda bi bila pa seveda odlična priložnost ali pa
               celo je bila preteklosti, da namesto lubadarja ta les predela lesno predelovalna
               industrija, kar je bilo tudi praksa v preteklosti. Mi smo tukaj že večkrat v
               razpravah poudarjali, da smo izgubili tu 40 tisoč delovnih mest in da je bila
               indirektne gospodarska škoda iz naslova ujm, lubadarja, izgube delovnih mest in
               drugih učinkov v zadnjih 20 letih kar 9 milijard, to je pravzaprav letni proračun. In
               zamislimo si, kakšne so te številke in bi jih s pridom lahko seveda uporabili za
               druge zadeve v proračunu. No in zdaj seveda kar se tiče kapacitet v Sloveniji, mi smo
               imeli okrog za 1,5 mio m3 lesa kapacitet, ne samo tistega kvalitetnega, tudi slabega
               lesa za predelavo v celulozi in imeli smo kar 4 tovarne ivernih plošč. In tu je ravno
               ta les, ki bi ga lahko tudi predelali v neke izdelke z neko dodano vrednostjo. In
               seveda tudi vprašanje, ko sem bil prej izzvan na nek način tudi sam pa tudi kolega
               Ivan, da si skozi prizadevava za neko vzpostavitev gozdno lesne verige pa tudi vse te
               številke, da je tudi mene presenetilo, da je v zadnjih 10 letih nastalo kar 433 mio
               škode iz naslova naravnih ujm, vetra, žleda in lubadarja, da je to izredno velika
               številka. Tudi to je bil eden izmed argumentov in pa utemeljitev mojih razprav, ko
               smo sprejemali zakon o gospodarjenju z gozdovi in to je tisti odgovor kolegu Ljubu
               Žnidarju, kaj je tu vlada, bom rekel, naredila. Mislim, da gre tu predvsem za en
               dolgoročni ukrep, sistemski zakonski ukrep, ki vzpostavlja možnost za vzpostavitev
               gozdno lesne verige in predelavo lesa in seveda ustvarjanje tržišča za les, ki ga
               sedaj praktično nimamo kam prodati. Tako da to je v bistvu moj odgovor kolegom iz
               opozicije, navsezadnje imate tudi možnost predlagati člana nadzornega sveta v to novo
               družbo Slovenski gozdovi in tudi na ta način z enim kvalitetnim kadrom ta nadzorni
               svet tudi soprispevati, da bo ta zakon o gospodarjenju z gozdovi in seveda podjetje
               Slovenski gozdovi<stage type="mag">(nadaljevanje)</stage> čim
               prej zaživelo n tudi na dolgi rok ustvarilo neko sistemsko rešitev, da bo teh
               posledic naravnih katastrof manj tudi posledično, ker bomo gozd bolj čistili, tudi
               manj škode po lubadarju. Mislim, da je to seveda neka dolgoročna sistemska rešitev,
               ki daje zadovoljstvo tako lastnikom gozdov, gozdarjem, lesni industriji in pa tudi
               celotnemu gospodarstvu. Tako da to, vsekakor pa tudi razumem, da tudi pozdravljam na
               nek način današnjo sejo, da smo o tematiki spregovorili, nisem razpravljal o
               strokovnih rešitvah in toliko o samem načinu zatiranja tega lubadarja, skušam pa
               razpravo razviti v tej smeri, da je Zakon o gospodarjenju z gozdovi eden od
               segmentov, ki bo na dolgi rok tudi pomembno vplival k zmanjšanju negativnih učinkov,
               ki jih povzroča ta naš škodljivec, ta lubadar. Hvala lepa.</p>
            </sp>
            <sp xml:id="SDT7-OZKGIP-nujna-29-2016-04-07.sp61">

               <speaker>PREDSEDNIK TOMAŽ LISEC:</speaker>

               <p>Hvala. K besedi se je javil še gospod Janez Beja, potem pa predlagam, da predstavniki
               ministrstva podajo še kakšen odgovor, potem pa bi šli na sklepe.</p>
            </sp>
            <sp xml:id="SDT7-OZKGIP-nujna-29-2016-04-07.sp62">

               <speaker>JANEZ BEJA:</speaker>

               <p>Ja, hvala za besedo. Glejte jaz bi majčkeno povzel debato…</p>
            </sp>
            <sp xml:id="SDT7-OZKGIP-nujna-29-2016-04-07.sp63">

               <speaker>PREDSEDNIK TOMAŽ LISEC:</speaker>

               <p>Vključite se, gospod.</p>
            </sp>
            <sp xml:id="SDT7-OZKGIP-nujna-29-2016-04-07.sp64">

               <speaker>JANEZ BEJA:</speaker>

               <p>… povzel debato vas poslank in poslancev. Veste, marsikaj je res, marsikaj pa tudi
               ne. Glejte, saj veliko ste tudi sami ugotovili, jaz sem že prej, ko sem imel prvič
               besedo, rekel, ne kazati s prstom na lastnike. Mogoče nisem bil točen. Ne kazati na
               tiste lastnike, ki so, ki smo odgovorni, ki delamo in ki najprej vemo, kje je naša
               parcela, kje je naš gozd in tudi gospodarimo. Ampak še enkrat bi rad poudaril, kljub
               temu, da smo lastniki, da smo odgovorni lastniki, da znamo in cenimo se svoj gozd, da
               se opravičujem, če je to ekonomska računica takšna, da je grozno, predvsem pa, da so
               spravilne razdalje, res govorimo o 100, 200, 300 celo km razdalje, povejte mi, bomo
               zdaj helikopter nabavili, da bomo to smreko ven spravili. Ja, kot lastnik sem pa
               odgovoren, v tem se pa strinjam, samo okrog odgovornosti, bi se dalo veliko
               pogovarjat. Glejte, kar se odgovornosti tiče, kot državljani Republike Slovenije smo
               videli kar ogromno propadov podjetij, bank, da ne rečem še kaj drugega in za te
               propade so odgovorni, dolžni ljudje z imenom in priimkom, ki so tudi bili in so
               odgovorni, pa so šli milijoni in milijarde, pa nobeden ne odgovarja, oziroma imamo
               lastnike, ki imamo smreko, ki je seveda, po odgovornosti smo dolžni jo pospraviti ob
               napadu podlubnikov, ampak veste, seveda še enkrat ne, od 400, preko 460 tisoč
               lastnikov gozdnih zemljišč normalno, da so tudi takšni, ki lahko pa resno s prstom
               pokažemo na njih. Glejte, vi ste organ, ki sprejema zakone, jaz bi vam predlagal, da
               začnimo pri zakonu o dedovanju. Veste, ta zakon je naredil ogromno škode, kakršen je.
               In morda je tudi zakon o dedovanju krivec, delni krivec za lubadarja. Ker vse tisto
               kar ste zdajle govorili, lastniki, ki so, živijo tu v Ljubljani, v Kopru, v, ne vem
               kje, Bruslju, Ameriki, ja. Ampak ne govoriti o lastniku gozdnega zemljišča kar
               povprek, je treba povedati, ne <stage type="mag">(nadaljevanje)</stage> ker na koncu koncev kar reči Zveza lastnikov gozdov oziroma lastniki
               so krivi. Še enkrat, smo, ampak veste, črne ovce vemo kdo so in sem jih ravnokar
               povedal. Dotaknil bi se, jaz sem to govoril že tri leta nazaj, ko je gospod, če se ne
               motim gospod poslanec Lah, rekel, da bo tako, prišlo do takega lastninjenja, ne. Res
               je, ker kmetje se bodo izseljevali, prodajali, tule sem poslušal, da se prodaja, ja
               niti prodati, je težko, niti sklad noče kupiti, slišim po terenu, ker je preveč slaba
               hosta, ker, veste, tudi v nekoč v enem času, ko je bila, so kar na veliko jemali
               gozdove, niso jemali tiste slabe gozdove ampak tiste boljše in tudi zdaj, veste, je
               težko prodati, če imaš slab gozd. Seveda, odgovornost pa je, tudi, če je slab gozd.
               Tako, da mi kot lastniki gozdov se zavedamo odgovornosti ampak je pa to zelo širok
               pojem. Veseli me, da je predsednik tega odbora tako pozitivno razmišljal, govoril, da
               je treba nagraditi tiste, ki so odgovorni, pa mogoče res s kakšno šibo vse tiste, ko
               govorimo o tistih, ki so zunaj ali ne vem kje, ki niso kmetje, ki niso dobri
               lastniki, pa jih z določeno palico ožigosati, ker vsi bi radi nekaj imeli, ne bi pa
               radi gospodarili. In to je spet zakon o dedovanju, to je spet zakon o dedovanju.
               Poslanka gospa Šerganova, je na široko razpravljala, kako lahko kmetje oziroma
               lastniki pridemo do denarja. Jaz mislim, da kar v večini primerov te razpise tako ali
               drugače poznamo, bi vas pa prosil nekaj, da te razpise do potankosti preberete jih
               načitate, ker šele potem boste dobila odgovor, kdo lahko pride do teh razpisov,
               zakaj, bom rekel, pa ne bom rekel 460 tisoč lastnikov, ampak zakaj tistih 100 tisoč
               ali pa 50 tisoč lastnikov, ki pa dobro gospodari, ne pride do teh razpisov. To je
               bistvo. Veste, ja je pa res, da, ker smo omejeni, ker razpisni pogoji so takšni, da
               lastnik, določen lastnik ne pride v tiste razpisne pogoje. Jaz ne govorim, da ne gre
               denar lastnikom, jaz ne govorim, da je, da ta denar ne gre v prave roke, da se ne bo
               kdo narobe razumel, ampak res pa je zaradi razdrobljenosti, zaradi pogojev, je pa to,
               do tega denarja pa težje priti. Tako da ne bi več, kar se pa… Veste, jaz se resnično
               opravičujem za tole izjavo vsem v dvorani, ampak veste zakon ali razprava ali debata
               je eno, življenje pa praksa je pa čisto drugo. Hvala lepa.</p>
            </sp>
            <sp xml:id="SDT7-OZKGIP-nujna-29-2016-04-07.sp65">

               <speaker>PREDSEDNIK TOMAŽ LISEC:</speaker>

               <p>Hvala. Samo za magnetogram, da poslanko Ireno Grošelj Košnik nadomešča poslanec Jani
               Moderndorfer. Če ni več razprave, morda še kako… Ja,gospod Primož Hainz.</p>
            </sp>
            <sp xml:id="SDT7-OZKGIP-nujna-29-2016-04-07.sp66">

               <speaker>PRIMOŽ HAINZ (PS DeSUS):</speaker>

               <p>Hvala lepa za besedo. Seveda, niti nisem pravzaprav imel namena, ampak ko tole
               poslušam nekaj ur, potem pa ugotovim, da je krivda zakon o dedovanju. Kriv je zakon o
               denacionalizaciji, da ne bo pomote. Tam se je stvar začela, sploh, da ne bi, vračali
               smo v naravi, zdaj seveda je pa kar naenkrat problem lastništvo, lastniki nimajo s
               tem kaj delati. Namesto da bi dali delnice lastnikom, smo <stage type="mag">(nadaljevanje)</stage> vrnili, cerkvi smo vrnili seveda popolnoma
               moralno in formalno nepravično, kar je zgodovinsko ugotovljeno, pravno tudi
               ugotovljeno, razen za seveda pri nas nekaterih, ki se gredo sodnike in seveda, zdaj
               pa seveda je pa problem lastnikov, zdaj pa lastniki imajo pa ne bi s tem upravljali.
               Ampak dobro, nisem mislil, to me je seveda na nek način, bom rekel, spodbudilo, da
               sem začel kar, ampak tisto kar bi pa lahko rekel na to razpravo. Poglejte, mi imamo
               Zavod za gozdove, Sklad kmetijskih zemljišč in gozdov, Kmetijsko gozdarsko zbornico,
               Gozdarski inštitut, Gozdarsko inšpekcijo, Sindikat kmetov, Zadružno zvezo, Združenje
               za gozdarstvo – Gospodarska zbornica, Zveza lastnikov, Združenje žagarjev. Jaz bi
               seveda, sem danes pričakoval od vsakega, da bo rekel zelo natančno: tole smo
               naredili, tole nam ni uspelo iz objektivnih razlogov, seveda jasno, subjektivnih
               razlogov ni nikoli, ne, tole smo predlagali vladi, ministrstvu, ministrstvo je na tej
               točki naredilo, te točke ni naredilo, na koncu ima seveda svojo besedo vlada, na
               koncu pa seveda, kaj smo naredili poslanci, zakaj nismo reagirali prej in seveda,
               dobro, opozicija, ki pa je v bistvu sprožila to današnjo razpravo, opozicijski
               poslanci. Namreč, ne more nas vsako, to kar je že gospa Violeta Tomić rekla, ne, res
               nas je preseneti sneg februarja, mi smo predlansko leto se pogovarjali o tem, kaj bo,
               če se slučajno zgodi, da tako bo. In zdaj smo popolnoma na isti točki in govorimo
               seveda o prijaznih rečeh, kaj bi se lahko storilo, če bi in tako dalje. Ta razprava
               mi je bila seveda v tem smislu premalo konkretna, premalo jasna, s premalo
               zadolžitvami, da bi lahko kaj velikega, upam, da bo, gospod predsednik, pri drugih
               točkah ali pa v prihodnje in na tej seveda tudi okoli lubadarja oziroma podlubnikih,
               zadeva okoli odgovornosti, okoli dela bolj jasna. Hvala lepa.</p>
            </sp>
            <sp xml:id="SDT7-OZKGIP-nujna-29-2016-04-07.sp67">

               <speaker>PREDSEDNIK TOMAŽ LISEC:</speaker>

               <p>Hvala. Sicer sam nisem odgovoren za razprave ostalih poslancev, samo za svojo, lahko
               pa dajem besedo. Naslednji ima besedo kolega Zvonko Lah.</p>
            </sp>
            <sp xml:id="SDT7-OZKGIP-nujna-29-2016-04-07.sp68">

               <speaker>ZVONKO LAH (PS SDS):</speaker>

               <p>Moram se odzvati, gospod Hainz. Res je, ena od senzacij je naredila tukaj veliko
               škode, ker tistih lastnikov po 60 letih, ki so včasih dobro gospodarili, vprašanje
               kje so. Sedaj pa so potomci ali pa sorodniki dobili nazaj gozd, moramo pa se zavedati
               tudi to, da ima Sklad kmetijskih zemljišč zaradi tega tudi breme iz preteklosti okrog
               30 mio evrov še. Pa ne zaradi tega, ker so dobili gozd nazaj, ker je bil prej
               izsekan, preden so ga dobili nazaj. Veliko je tega. In so na sodišču to dosegli, ne.
               Namesto da bi se takrat, ko je bil vložen zahtevek za denacionalizacijo posameznih
               lastnikov, dalo plombo v zemljiško knjigo in prepovedalo pravico razpolaganja tistih
               oziroma države s tem gozdom. Veliko je tega, ne. Nekaj je bilo tudi pred tem, ne, saj
               vemo koliko časa pač gozd, drevo raste, da je primerno za posek, ker res je tudi
               zakon o dedovanju, najlažje je od kmetije bilo dati nekaj gozda določenim ne otrokom,
               pa si se ga rešil, da je kmetija, kmetijsko zemljišče ostalo v enem kosu, tisto
               zemljišče s katerim se je naslednik pač preživljal. Tudi to je, ampak vse to se da
               rešiti, če bi država poskrbela, če bi Kmetijsko gozdarska zbornica imela neko službo,
               ki bi povezovala te lastnike. Lahko so tudi o drugod, saj vemo, da tudi občine smo
               imele primer, ko so bili lastniki v Argentini pa smo rabili zemljišče, ali, pa se da
               to rešiti v doglednem času. Prej iz Argentine, kot pa doma pri nas z našimi. In tudi
               to bi se dalo in mislim da je že čas. Zakaj je bilo takrat, 2003, ali katerega leta,
               Kmetijsko gozdarski zbornici preprečeno, da bi organizirala gozdarsko službo. Zato,
               ker bi bili privatni gozdovi verjetno konkurenca državnim gozdovom, jaz si ne morem
               drugače razlagati. Če nek gospodar, ki je država ali pa vlada, hoče biti dober
               gospodar, bi morala poskrbeti tudi za tistih 80% lastnikov, skoraj 80% lastnikov
               gozdove, da bi dobro gospodarili. <stage type="mag">(nadaljevanje)</stage> Seveda, če pa je bil namen uničiti, ne vem, če je bil namen, ampak
               uničila se je lesno predelovalna industrija in če bi dobro gospodarili ti privatni,
               bi bili samo konkurenca državnim gozdovom in koncesionarjem, ki so prodajali in še
               prodajali hlodovino, v glavnem najboljši les izvažajo v tujino, namesto da bi ga sami
               predelali. En kup je bilo napak, ampak mi smo danes tukaj, ne, kot je predstavnik
               lastnikov, kot poslanci, ki moramo najti rešitev ali vsaj začetek. To kar ste vi
               ugotovili, pozdravljam, da od zadnje seje na to temo ni bilo kaj veliko narejenega ,
               ni rezultatov, ni bilo pravih prijemov. Tisti, ki smo se kdaj ukvarjali tudi z
               gospodarstvom ali smo operativci, vidimo ali pa želimo akcijo, tukaj pa ni. Je pa
               občutek, da ni pravega gospodarja. Lahko je deliti tiste subvencije na osnovi
               Programa razvoja podeželja, ki ni prilagojen našim razmeram in govoriti ves čas,
               koliko damo za tega in onega, koliko smo pomagali tem in onim, to poslušamo vedno s
               strani ministrstva, ker je bilo tukaj rečeno, da ni vlada odgovorna, ampak je
               minister, pristojen minister. Jaz sem pričakoval, da se bo kolega iz SD drugače
               odzval na to trditev pa se ni. Mi smo sklicali takrat sejo, ga ni več, ja, tega
               odbora takoj, ko smo v naši stranki ugotovili da operativni Program razvoja podeželja
               ni dober za naše razmere. In potem smo imeli tudi eno sejo okrog Haloz, kjer se je
               pokazalo, da res ni dober, ampak takih primerov je v Sloveniji še dosti in nič se ni
               naredilo, da se situacija spremeni. Blago se je popravilo, blago, ampak sosednja
               Avstrija subvencije iz doline seli v hribe, pri nas pa obratno, iz hribov v dolino,
               na najboljša kmetijska zemljišča. In taka politika ne pelje nikamor, jaz podpiram te
               sklepe, ki so danes tukaj predstavljeni, ampak želim tudi rešitve, da jih ministrstvo
               pristojno nakaže, kako pa od zdaj naprej drugače, da bo kakšna rešitev. Mene zanima,
               koliko sadik je bilo posajenega do sedaj, sadi se spomladi, ne avgusta, če je treba
               posaditi. Koliko državni gozdovi, koliko, če ima kdo ta podatek in koliko se jih bo
               še, kdaj, kako se to izvaja. To je konkretno. Če je les že propadel, če je situacija,
               kot smo slišali, klavrna, da ni praktično več dreves, da bo zdaj rasla robida, da
               imamo preveč divjadi, da bomo imeli bonsaje namesto dreves čez čas. Pričakujem od
               ministrstva kaj bomo sedaj naredili naprej. Slišal sem tukaj, da iz Programa razvoja
               podeželja se da dobiti sredstva za sadnjo teh dreves, konkretno bi želel odgovor, če
               ne, dajmo ponoviti to sejo čez dva meseca, pa naj pripravijo gospodje iz ministrstva
               odgovore oziroma akcija, če ne bomo res izgubili iglavce, kar lahko še tržimo, drv
               bomo imeli kmalu dovolj.</p>
            </sp>
            <sp xml:id="SDT7-OZKGIP-nujna-29-2016-04-07.sp69">

               <speaker>PREDSEDNIK TOMAŽ LISEC:</speaker>

               <p>Hvala. Besedo ima še gospod iz Kmetijsko gozdarske zbornice potem pa bi res počasi
               zaključili. Potem pa bi odgovore prosil s strani ministrstva, sklada in pa Zavoda za
               gozdove. Prosim.</p>
            </sp>
            <sp xml:id="SDT7-OZKGIP-nujna-29-2016-04-07.sp70">

               <speaker>MIHA KOPRIVNIKAR:</speaker>

               <p>Hvala za besedo. Koprivnikar s Kmetijsko gozdarske zbornice Slovenije. Nekaj bi samo
               opozoril glede katastrskega dohodka, ki se res zna absurdna situacija pojaviti in
               sicer v letu po žledolomu je pač dohodek iz gozdarstva, ki je osnova za izračun
               katastrskega dohodka, zaradi večje količine lesa pač porastel, ne glede na to, da je
               bila katastrofa in pač ekonomski izračun je eno, <stage type="mag">(nadaljevanje)</stage> računica eno, realnost je pa treba upoštevati. In
               neke olajšave, zmanjšanje je pač treba, ne moremo se držati samo čistega normalnega
               stanja. In pa še nekaj glede realnih problemov. Kličejo nas lastniki, recimo,
               lastniki ne morejo dobiti izvajalcev. Trenutno ne morejo dobiti izvajalcev, ker se
               izvaja redna sečnja, potem lastniki, solastniki celo z državo, ki ne morejo, ki so
               dobili odločbo, ne vejo kako postopati, kako naprej. Ne najdejo, ne znajdejo se, ne
               zaupajo izvajalcem, ker so slišali, ali da so že bili sami okradeni, ali da so jih
               oškodovali in tako naprej. Kdo lahko v tem trenutku zdaj čisto pomaga z danes na
               jutri je edino Zavod za gozdove. Bilo je slišati Kmetijsko gozdarska zbornica, ja
               tudi ta predlog je že od celega začetka delovanja zbornice, vendar se z danes na
               jutri v tej situaciji ne moremo zorganizirati, ampak lahko to pač kolikor lahko
               pomaga trenutno dela Zavod za gozdove, čeprav verjetno to ni v njegovi osnovni
               domeni, ker pač najbrž nekdo, ki izdaja odločbe o poseku, načrtuje in nadzira, ni
               tudi tisti, ki upravlja in trži in organizira sečnjo, ker je pač tu možnost za neke
               nepravilnosti oziroma za neko sistemsko korupcijo. Tako da treba je v prihodnosti pa
               nekaj narediti na tem. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp71">

               <speaker>PREDSEDNIK TOMAŽ LISEC:</speaker>

               <p>Hvala. Prehajamo na odgovore. Gospa Šinko se je javila prva.</p>
            </sp>
            <sp xml:id="SDT7-OZKGIP-nujna-29-2016-04-07.sp72">

               <speaker>IRENA ŠINKO:</speaker>

               <p>Hvala. Jaz bi samo za, sem že prej povedala, pa bom še enkrat ponovila, in sicer na
               območju zahodne Slovenije je bilo posajeno 28.563 sadik, to je območje Tolmina,
               Bleda, Kranja, Postojne pa Sežane, na območju vzhodne 107.945, to je bilo v državnih
               gozdovih za sklad. Torej v vzhodni Sloveniji je bilo načrtovano še okrog 47 tisoč
               sadik, vendar sadnja ni bila in bo potem v jeseni nadaljevana. To je kar se tiče
               sadnje. Potem drugo, kar se tiče nakupov gozdov. Sklad je v letu 2015 odkupil 415 ha
               gozdov in sicer nakupe izvaja v skladu s finančnim načrtom, ki ga ima in z
               razpoložljivimi sredstvi. Res je pa, da če kdo od sklada pričakuje, sklad se pač mora
               obnašati kot dober gospodar, tako kot se vsak lastnik verjetno obnaša in če kdo od
               sklada pričakuje, da bo pač kupoval gozdove, ki po ceni, ki pač ni sprejemljiva
               oziroma po ceni, katere vrednosti pač presegajo tisto, kar je ponudba, za take
               gozdove se potem sklad ne odloča. Torej kupuje v skladu s tržnimi cenami in pa po, s
               finančnimi sredstvi. Kar se pa tiče denacionalizacije, iz naslova nezmožnosti uporabe
               zemljišč ima sklad v tem trenutku 36 mio zahtevkov, tako sodnih in izvensodnih, tukaj
               pa je potrebno vseeno povedati, da so pač denacionalizacijski upravičenci imeli
               možnost izdati začasno odredbo. Torej z začasno odredbo so imeli možnost poseči na
               to, da se v gozdovih ne gospodari, da dobijo gozdove v upravljanje še preden je
               denacionalizacijski postopek zaključen in v tem primeru do teh odškodninskih
               zahtevkov ne bi prišlo. Hvala lepa.</p>
            </sp>
            <sp xml:id="SDT7-OZKGIP-nujna-29-2016-04-07.sp73">

               <speaker>PREDSEDNIK TOMAŽ LISEC:</speaker>

               <p>Hvala. Gospod Oražem se je javil.</p>
            </sp>
            <sp xml:id="SDT7-OZKGIP-nujna-29-2016-04-07.sp74">

               <speaker>DAMJAN ORAŽEM:</speaker>

               <p>Hvala lepa, dolžen sem nekaj pojasnil na postavljena vprašanja. Mogoče bi začel kar
               pri sadikah. Sadik v Sloveniji je dovolj, drevesnice se jih otepajo, ker imajo iz
               prejšnjih let tako zalogo sadik, da se lahko seveda zgodi, da jih bodo morali
               uničevati, namesto da bi jih posadili. Bilo je nekaj tehnični problemov, jaz mislim,
               da te zadnje odpravljamo in upamo, da bo do večje količine sadnje prišlo. Odgovor,
               koliko jih je bilo posajenih v letošnjem letu, sadi se pa spomladi in jeseni, jeseni
               zlasti listavce, ki so najbolj zanimivi, ker ne moremo smreko saditi tam, kjer je
               smreko zdaj vrag odnesel, 56 tisoč sadik je bilo posajenih v spomladanskem delu
               sadnje in to soboto jih bomo recimo še nekaj 10 tisoč v raznih prostovoljnih akcijah
               iz sredstev za redno sadnjo, potem je pa še tukaj Program razvoja podeželja, ki bo
               poskrbel za gro te sadnje in gro drugih ukrepov, ki se tičejo sanacije žledoloma in
               pa verjetno tudi sanacije podlubnikov, ki so pač logična posledica vsega skupaj.
               Seveda Slovenci Slovencem težko verjamemo, ampak <stage type="mag">(nadaljevanje)</stage> ko se pogovarjamo s tujci, ocenjujejo, da je potek
               naše sanacije zelo v redu, tak kot ga so oni pričakovali od nas in pa v svojih
               državah, ko se jim je to pač pojavilo in tukaj nimamo neke hude zadrege. Jasno pa je,
               da problem je velik, da bo trajal še kar nekaj časa, da bo v tem še kar nekaj žrtev.
               Največja žrtev so seveda lastniki gozdov, ki utrpijo gro škode. Ampak pri lubadarjih
               je stvar taka, da če posekajo in odkrijejo ta les, ki je napaden, oziroma drevje, ki
               je napadeno, pravočasno, trpijo majhno škodo. Če odlašajo s posekom, ali niso
               sposobni za posek, ali karkoli, potem je seveda škoda večja. Letos oziroma v lanskem
               letu je povprečni lastnik gozda oziroma povprečna posest utrpela nekje po naših
               izračunih okrog 300 evrov škode. Preprečena škoda, ker smo pač kljub vsemu ukrepali v
               gozdovih, ker smo se lotili problema, ker smo nalagali odločbe, ker smo izvajali vse
               ukrepe, ocenjujemo preprečeno škodo približno na 1.100 evrov na povprečnega lastnika.
               Se pravi, nek uspeh, jaz mislim, da je bil dosežen. Smreka, da ali ne. Z glavo skozi
               zid se nikoli ne da. Koruza, zahtevati, da se bo sadila koruza v Sahari, se ne da.
               Opozarjamo, da smreka ni povsem sigurna, kar se tiče svoje prihodnosti v slovenskih
               gozdovih in tako kot je bilo rečeno, z nekim rizikom seveda jo bomo sadili, tako kot
               druge drevesne vrste, ne odrekamo se pa za enkrat nobeni. Mogoče samo to, ena
               pripomba je bila, zakaj smo izdali 34 tisoč odločb za sečnjo, za sanitarno sečnjo.
               Ja, to je način dela, ki nam je predpisan z zakonom o gozdovih. Mi brez izdaje odločb
               se tega posla ne moremo iti, bilo je vprašanje kakšen je izplen. Izplen je seveda več
               kot 90% sanacija napadenih gozdov. Potem kar se tiče ukrepov. Ministrstvo za
               kmetijstvo, gozdarstvo in prehrano nam je v lanskem letu prerazporedilo sredstva, za
               katera smo menili, da so potrebna za nakup mrež, strupov za špricanje teh kupov, kjer
               so zloženi v gozdu in tako naprej, tako da te prerazporeditve narejene in narejene so
               bile v zadostni meri, da smo pokrili vse potrebe, ki so izhajale, bi rekel iz terena.
               Kar se tiče še, kar se tiče mogoče pa še lastnikov gozdov, je pa stvar taka, lahko
               vam preberem en del enega članka, pa vam na koncu povem eno letnico, ampak 1861 je.
               Vlado so opozorili na ljubljanskem shodu pač v nekem društvu pravnikov, da je seveda
               zelo slabo za kmete, zlasti za manjše, da se gozdna posest drobi. Vsi vidni politiki
               so se sestali, to je pa novica iz 1884, spet v Ljubljani, in opozorili na enak
               problem, ne. Tukaj seveda projekcije kažejo, da nas bo lastnikov gozdov leta 2050,
               kar mislim, da bo zelo kmalu, okrog 900 tisoč, se pravi vsi bomo imeli v družini nek
               gozd in seveda toliko operativno bomo manj sposobni, da karkoli naredimo. Ne delimo
               pa na Zavodu za gozdove lastnike na kmete ali nekmete, delimo jih pa interno na dobre
               in slabe. In tisti slabi vedno so kaznovani, na njih izvajamo določene pritiske,
               zlasti seveda oziroma zlasti te pravne narave in tukaj nismo povsem brez uspehov. Še
               mogoče kot zadnja stvar, kot lastnik gozda bi eno stvar povedal, gospod Lah večkrat
               poudari, zakaj nima zbornica več gozdarjeva. Jaz plačujem zbornici svoj prispevek,
               nisem edini, jaz mislim, da po nekih mojih izračunih se tega zborničnega prispevka iz
               naslova gozdarstva nabere okoli tri milijone. Kolikor bi te tri milijone porabili in
               uporabili podobno strukturo kot jo v Zavodu za gozdove Slovenije, se ta trenutek
               lahko zaposli 110 gozdarskih strokovnjakov. Hvala lepa.</p>
            </sp>
            <sp xml:id="SDT7-OZKGIP-nujna-29-2016-04-07.sp75">

               <speaker>PREDSEDNIK TOMAŽ LISEC:</speaker>

               <p>Hvala. Želi še kdo? Državni sekretar.</p>
            </sp>
            <sp xml:id="SDT7-OZKGIP-nujna-29-2016-04-07.sp76">

               <speaker>MIHA MARENČE:</speaker>

               <p>Hvala lepa. Ko je bilo vprašanje smreka da ali ne, mogoče samo en statističen
               podatek. Namreč ocena po pač naših meritvah gozdov je, da imamo v Sloveniji 100 m3
               smreke, pač predstavlja ta drevesna vrsta, v času od 1. 1. pa recimo do <stage type="mag">(nadaljevanje)</stage> danes pa je bilo
               odkazanega zaradi podlubnikov 2,4 milijone. Ja, prejšnjega leta. Zdaj, jaz bi takole
               predlagal. Generalnega direktorja direktorata bi prosil predvsem, da nam pojasni
               osnove kar se tiče izračuna katastrskega dohodka, zato da si bomo predstavljali,
               kakšno delo je bilo opravljeno in kako se je prišlo do, bi rekel, tistih strokovnih
               osnov. Ker zdaj je govora o tem, da pač se bo katastrski dohodek povišal, predvsem o
               tem se pogovarjamo, mi pa želimo predstaviti, na kakšnih strokovnih osnovah je bilo
               to izračunano pa morda je vprašanje tukaj napačno, ali je bil do sedaj korekten. Tako
               da…</p>
            </sp>
            <sp xml:id="SDT7-OZKGIP-nujna-29-2016-04-07.sp77">

               <speaker>PREDSEDNIK TOMAŽ LISEC:</speaker>

               <p>Kar izvolite.</p>
            </sp>
            <sp xml:id="SDT7-OZKGIP-nujna-29-2016-04-07.sp78">

               <speaker>JOŠT JAKŠA:</speaker>

               <p>Predsedujoči, poslanke in poslanci, ostali. Po moratoriju, ki je bil uveden na
               sprejem zakona o ugotavljanju katarskega dohodka je ministrstvo pristopilo zelo
               odgovorno tako s sklepom ministra k novim izračunom in so se tukaj po treh metodah
               računale kalkulacija ekonomskega računa za gozdarstvo, potem je bila kalkulacija na
               dejanski posek in kalkulacija na možen posek. Ministrstvo je potem angažiralo
               strokovnjake Gozdarskega inštituta, v medresorski skupini je sodelovala tudi KGZS in
               kakorkoli se je ugotavljalo, smo prišli do tega, da je trenutni katastrski dohodek
               oziroma osnova s katero se potem gremo v dohodnino izjemno podcenjen. Namreč računa
               se na celotno površino gozdov od katerih odbijemo varovalne gozdove in rezervate,
               torej tudi državni gozdovi, tukaj je približno 1.100.000 oziroma 1.090.000 ha in
               trenutno se plačuje 14 milijonov. Različni izračuni so pokazali, da je dejansko, ne
               glede na tudi kako stroške, bistveno večje, nekajkratnik povečanja, sedaj pa
               ministrstvo intenzivno sodeluje tako z Ministrstvom za finance kot nosilcem. Nekako
               smo tudi na posvetu na KGZS ugotovili, da prihodki in stroški dejansko kažejo na
               večjo osnovo za odmero, toda pri vsem skupaj se pa zavedamo, da gozd prestavlja tudi
               socialno kategorijo in da bo potrebno, predvsem zaradi tega, ker bo nekajkratni skok,
               uvesti tudi prehodno obdobje, ki, do popolne uveljavitve, vse olajšave oziroma
               odstopanja od tega tehničnega zakona, ki bo določal samo način izračuna, so pa na
               ministrstvu jasno povedali, se bo obravnavalo v zakonu o dohodnini, kjer potem
               posamezniku, ko svoje vse prihodke damo, odmerimo ali pa priznamo določene olajšave.
               Drugo, kar pa je še, to vsi vemo, da to je pavšalni dohodek, ki se računa za vse
               tiste, ki ne vodijo knjig, tam kjer so pa dejansko stroški lahko, je pa možnost, da
               lastnik pristopi in vodi knjige. Ministrstvo si bo prizadevalo, da bomo tudi na
               politični ravni uveljavili višje stroške, kot jih izkazuje katerikoli račun, to je
               tisto in da bo prehodno obdobje daljše, zato da bo možnost prilagoditev. Kar se pa
               tiče olajšav, ki bodo danes, olajšave za žled so v intervencijskem zakonu tako glede
               popolne oprostitve kot delne oprostitve glede na delež poškodovane lesne mase, kar se
               pa tiče ostalega pa seveda, kot sem rekel, ministrstvo je povedalo jasno. To bo
               tehnični zakon, ki bo podal algoritem izračuna, ostala odstopanja od tehničnega
               zakona se bo pa obravnavalo v zakonu o dohodnini. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp79">

               <speaker>PREDSEDNIK TOMAŽ LISEC:</speaker>

               <p>Hvala. Še državni sekretar.</p>
            </sp>
            <sp xml:id="SDT7-OZKGIP-nujna-29-2016-04-07.sp80">

               <speaker>MIHA MARENČE:</speaker>

               <p>Ja, hvala lepa, jaz bi nadaljeval, zaradi tega, ker je bilo pač na nas naslovljeno še
               nekaj vprašanj. Torej, kar se tiče razpisa Programa razvoja podeželja. Tukaj je pač
               odprt razpis v povezavi z gradnjo infrastrukture, objavljen je bil 21. 3., 22. 4. se
               šele zaključi, tako da število prijavljenih pač v tem trenutku pač še ne vemo. 3,5
               milijonov je na razpolago, torej kandidirajo lahko lastniki, če je v solastništvu
               seveda veljajo tukaj pač neka pravila soglasja. Zdaj, da bi bili pa neki posebni
               pogoji, jaz se <stage type="mag">(nadaljevanje)</stage>
               strinjam, da je treba razpis posebej prebrati zelo pozorno, pa če si ga pogledamo,
               tukaj ni nobenih diskriminatornih elementov notri, edina stvar, ko v drugi točki
               posebni pogoji pogledamo, je treba pač razumeti, da podpiramo tiste predele, kjer so
               gozdovi manj odprti. Torej, nek tak kriterij. Potem naslednje vprašanje je bilo, kar
               se tiče, bom rekel tujci. Zdaj, ko se je žledolom zgodil, je bilo jasno zaznano, da
               bo tukaj potrebno večje število tudi izvajalcev, zaradi tega je naše ministrstvo pač
               sklicalo sestanek z, bi rekel, predvsem nekimi tujimi inštitucijami, ki so ponudile
               tudi pomoč v obliki izvajanja v državnih gozdovih. Zdaj, odnos med izvajalcem in pa
               seveda tistim, ki je to pomoč ali pa oddajo del potreboval, je pač posebna pogodba,
               ampak o teh podatkih, jih nimamo, ne moremo pač govoriti. To je en del našega
               sodelovanja s tujci, drugi del pa je kar se tiče odkupa, ki sem ga danes že omenil.
               Torej gre za podjetje, ki prihajaj iz Avstrije in ima žago v Romuniji. Ponujena cena
               je bila 63 evrov franco vagon, kar pomeni, hlodovino je bilo treba pripeljati na neka
               skladišča, kjer so se potem nalagala na same vlakovne kompozicije. Torej tukaj je bil
               odkup neomejen, kolikor so lastniki in zasebni lastniki se zorganizirali in pač
               pripeljali to hlodovino, toliko je bilo tudi odkupljene. Pa morda še dodatna beseda
               kar se tiče sadik, samo zato, da bomo razumeli, kakšen je tu postopek v ozadju.
               Namreč Zavod za gozdove Slovenije vsako leto pripravi takole, bom jaz temu rekel,
               knjigo Program dela in vlaganj v gozdove ter program varstva gozdov za leto, pač zdaj
               govorimo 2016. Pač v tem programu je zelo natančno razdeljeno kakšni so ukrepi, na
               kakšni površini, ne glede, pač razdeljeno tudi po lastništvih. In potem v ozadju, po
               računalniških bazah, pa govorimo o konkretnih objektih. Tukaj notri so pa v bistvu
               sešteti objekti in pa vrednosti v samem programu torej seveda upoštevani so finančni
               viri, ki so redni viri, katere zagotavlja naše ministrstvo in pa, jaz bom rekel,
               izredni viri v obliki Programa razvoja podeželja, o katerih smo pa danes tudi že
               govorili. In pa objekti seveda se nanašajo glede na, bi rekel, prioriteto, kakor je
               treba v sami naravi pristopiti in jasno, da so tukaj površine poškodovane od
               podlubnikov in pa žledoloma v prioriteti. In sicer v 2016 je v načrtu, da se s
               sajenjem oziroma setvijo posadi 211,83 ha, v primerjavi z letom 2014 je bilo 207,74,
               zato je potrebno zagotoviti 402.611 sadik, katerih pač vrednost je tukaj tudi
               navedena. Torej to je, sadike so tista pomoč, ki jih Zavod za gozdove razdeljuje
               lastnikom in pa še to, kar smo že govorili, samo sofinanciranje. Tako da v tem
               programu so tudi konkretne številke in če bo želja v nadaljevanju seveda lahko
               pogledamo. Zdaj, če sem še na kakšno vprašanje pozabil. Mogoče za zaključek, no, saj
               tudi sam upam, malo je bilo nakazano, da je bila debata nenatančna, premalo
               usmerjena, jaz bom to jemal kot pohvalo za opravljeno delo in ne nazadnje o tem
               govori rezultat v višini 90% sanacije, opravljene uspešno. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp81">

               <speaker>PREDSEDNIK TOMAŽ LISEC:</speaker>

               <p>Hvala. Ni več želje po razpravi, morda samo še kot predlagateljica zaključno besedo,
               potem pa preidemo na odločanje o sklepih.</p>
            </sp>
            <sp xml:id="SDT7-OZKGIP-nujna-29-2016-04-07.sp82">

               <speaker>IVA DIMIC (PS NSi):</speaker>

               <p>Kar se tiče današnje razprave, se vsem zahvaljujem, ki ste danes razpravljali, ki ste
               se udeležili te seje. Mislim, da vsaka razprava v Državnem zboru je namenjena temu,
               da bi se stanje izboljšalo, da bi vsak dodal nekaj in da bi vendarle se upoštevalo.
               Ne nazadnje tudi sklic naše seje je tudi nekak tih klic ali pa klic po temu, da se
               pri izračunu katastrskega dohodka sicer seveda upošteva poškodovanost slovenskih
               gozdov, v to smer grejo tudi naši <stage type="mag">(nadaljevanje)</stage> sklepi, ker ne nazadnje, če pogledamo povprečen katastrski dohodek v
               zasebnih gozdovih, znaša približno po neki oceni 70 evrov. To je sicer nek
               hipotetični donos, govorimo o nekem hipotetičnem donosu gozda v enem letu na ha
               gozdne površine. Izračun ima več pomanjkljivosti in ne temelji na nekih realnih, kaj
               pa je na nekih realnih podatkih in za nazaj lahko govorim, da mogoče niso bili ti
               podatki in ti realni podatki prišli v sam izračun na podlagi nekih gozdarskih
               strokovnjakov, vendar, ko se spominjam zadnjega sprejemanja katastrskega dohodka, so
               bili ti podatki GURS-a in se mi zdi, da je bila ta osnova za izračun vrednost
               posekanega lesa na nepravilnih temeljih, na napačnih predpostavkah. Zato sem
               opozarjala, da je zelo pomembno, kdo bo vključen v sodelovanje pri pripravi
               katastrskega dohodka, ki ga pričakujemo seveda do konca junija. In se mi zdi, da se
               ne bo ponovila zgodba iz leta 2013, ko se ni dopustilo predstavnikom Zveze lastnikov
               gozdov, da sodelujejo zraven. Se mi zdi, da je to skrajno neprimerno, mislim, da
               glede na to, da imamo 313 tisoč gozdnih posesti, 461 tisoč lastnikov oziroma
               solastnikov gozdov in več kot 2 milijona gozdnih parcel, mislim, da so oni več kot
               verodostojen partner pri nadaljnjih ukrepih na področju priprave zakona o katastrskem
               dohodku. Še nekaj bi pa tudi položila, dobronamerno, glede izdajanja odločb, vemo, da
               so se odločbe izdajale s trimesečnim, za sanacijo, sečnjo ali spravila, kakorkoli
               podlubnikov, nekako na tri mesece, vendar je prihajalo v zimskem času, odločba na 21
               dni, kar pa 21 dni ravno ni primerna odločba za zimski čas, ker lahko bi bil sneg,
               lahko se ne da in se mi zdi, da je pomembno, da ko se izdajajo odločbe, da se tudi
               pogleda za kakšno obdobje se dajejo in v katerem letnem času, ker je 21 dni praktično
               v zimskem času nemogoče realizirati. Drugače pa, ja, moram reči tukaj tudi pohvale,
               ne nazadnje, en del pohvale, vse odločbe so en mesec pred potekom tudi dobile
               obvestilo, da se izteka rok glede same sanacije, tako da so bili lastniki gozdov o
               vsem tem tudi obveščeni. Toliko za enkrat, pa jaz računam, da razumete, zakaj je bilo
               potrebno sklicati današnjo sejo in prosim za podporo pri predlaganih naših sklepih.
               Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp83">

               <speaker>PREDSEDNIK TOMAŽ LISEC:</speaker>

               <p>Hvala. S tem tudi zaključujem razpravo, prehajamo na razpravo in glasovanje o
               predlaganih sklepih, ki jih je predlagala Poslanska skupina Nove Slovenije –
               krščanskih demokratov. Jaz verjamem, da o prvem sklepu ni potrebno glasovati, ker gre
               za ugotovitveni oziroma seznanitveni sklep, tako da bomo glasovali samo o drugem in
               tretjem sklepu. Glasovali pa bomo o vsake sklepu posebej.</p>
               <p>Sklep številka 2: Odbor predlaga Ministrstvu za kmetijstvo, gozdarstvo in prehrano,
               da poviša količine goriva, ki se porabi za pogon gozdarske mehanizacije na prizadetih
               površinah, za katerega država kot pomoč pri odpravi posledic žledoloma omogoča
               povrnitev trošarine. Želi kdo razpravljati o tem sklepu? Ja. Kolega Simon Zajc.</p>
            </sp>
            <sp xml:id="SDT7-OZKGIP-nujna-29-2016-04-07.sp84">

               <speaker>SIMON ZAJC (PS SMC):</speaker>

               <p>Hvala, gospod predsednik, saj bom kratek, da bomo čim bolj operativni. Torej, jaz bom
               v imenu poslanske skupine povedal kako bomo glasovali. Za kaj gre pri tem sklepu? Ja,
               vlada je takrat sprejela ta interventni ukrep, toliko o tem, da pač vlada ne dela
               ničesar, kar smo danes že slišali in od takrat naprej je bilo mogoče za leto 2014
               doseči oziroma uveljavljati to, da si namesto 15 l na ha uveljavljal od 140 do 380 l
               na ha, pač odvisno od tega kako si imel poškodovan gozd in ti je država vrnila
               trošarino. Ampak, da zdaj vemo, o čem se pogovarjamo, pa zakaj v koaliciji tega
               sklepa ne bomo potrdili. Od 30.231 upravičencev jih je manj kot 5% to tudi zares
               uveljavljalo, od tega nobena pravna oseba, polega tega pa še ene 2% jih je pa
               uveljavljalo samo tisto osnovno 15 l. Torej, takrat, ko je bilo dela največ z
               sanacijo, jih je manj kot 5% to uveljavilo, kar pove nekaj o tem, koliko je ta ukrep
               zares potreben.<stage type="mag">(nadaljevanje)</stage> Kot
               druga stvar, ki jo je treba pri tem tudi upoštevati, je, da nihče ni preverjal za kaj
               se je ta nafta zares pokurila. Ne, ti lahko pokuriš za kar hočeš, tega se ne da
               preveriti, tega noben ni preverjal. Torej mi trenutno mislimo, da v tem stanju kot
               smo zdaj, tega ukrepa še ni treba sprejemati, ker je bil to ukrep interventnega
               zakona, ki ga pa zdaj nimamo. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp85">

               <speaker>PREDSEDNIK TOMAŽ LISEC:</speaker>

               <p>Hvala. Še kdo v imenu poslanske skupine? Ja, kolegica Iva Dimic.</p>
            </sp>
            <sp xml:id="SDT7-OZKGIP-nujna-29-2016-04-07.sp86">

               <speaker>IVA DIMIC (PS NSi):</speaker>

               <p>Kljub temu, da je ta predlog naš, moram vseeno objasniti, da za nadzor glede kako se
               je porabilo to kurilno oziroma to gorivo obstajajo inšpekcijske službe, to kot vem
               tudi izvajajo. Vsak kmet je lahko ali vsak, ki uveljavlja to pravico, je pozvan, da
               predloži račune in da so stvari transparentne, nič se ne dela čez palec. Če se dela
               čez palec, moram reči, da so to odgovorni na teh delovnih mestih, mogoče je to
               naslednja seja, da je treba poiskati kakšno odgovornost na tem področju. Zakaj sem
               pa, zakaj smo pa predlagali ta sklep pa naj povem. Ravno to smo, danes je bila tudi o
               tem, je tekla razprava, da določena območja niti niso bila prepoznana tako močno,
               posamezniki ja, niso bila pa cela področja, poznamo primer Kamnika, tudi en del
               Notranjske, en vrh, in se mi zdi, da je to podlaga, da se tudi tem omogoča.</p>
            </sp>
            <sp xml:id="SDT7-OZKGIP-nujna-29-2016-04-07.sp87">

               <speaker>PREDSEDNIK TOMAŽ LISEC:</speaker>

               <p>Hvala. Če je še kdo…</p>
            </sp>
            <sp xml:id="SDT7-OZKGIP-nujna-29-2016-04-07.sp88">

               <speaker>IVA DIMIC (PS NSi):</speaker>

               <p>Ker so sklepi naši, je zagotovo gospod Moderndorfer za pa upam, da boste tudi vi.</p>
            </sp>
            <sp xml:id="SDT7-OZKGIP-nujna-29-2016-04-07.sp89">

               <speaker>PREDSEDNIK TOMAŽ LISEC:</speaker>

               <p>Hvala. Ker ni več želje po obrazložitvi glasu, prehajamo na glasovanje. Kdo je za
               predlagani sklep? Začenjam z glasovanjem. Zaključujem z glasovanjem. Za sklep so
               glasovali trije, proti osem, sklep ni izglasovan, prehajamo na tretji sklep. Odbor
               poziva Ministrstvo za kmetijstvo, gozdarstvo in prehrano ter Ministrstvo za finance,
               da pri izračunu katastrskega dohodka upošteva predlagano olajšavo od vključno 2015
               leta naprej po predlagani lestvici. Jaz upam, da ni treba brati, ker smo že, je že
               predlagateljica prebrala, tudi v gradivu je in odpiram razpravo, če kdo želi
               razpravljati o predlogu sklepa. Ja, v imenu poslanske gospod Simon Zajc.</p>
            </sp>
            <sp xml:id="SDT7-OZKGIP-nujna-29-2016-04-07.sp90">

               <speaker>SIMONO ZAJC (PS SMC):</speaker>

               <p>Hvala gospod predsednik. Ja še tretji sklep. Po tem sklepu nekako sklepam, da ne
               poznate zdajšnjega zakona o dohodnini, ki za 30 let oprosti plačevanje katastrskega
               dohodka za tiste, ki pogozdijo svoj gozd nazaj, tako da ta sklep v resnici ni
               potreben. Za tiste, ki imajo pa manjšo poškodbo, to se pravi manj kot 50%, se pa tako
               ali tako KD, ki je potem osnova za dohodnino, računa tudi na to, koliko ti gozd
               donese, prinese. Zdaj pa samo za eno ilustracijo, o kakšnih denarjih sploh govorimo.
               Povprečni KD z gozd oziroma plačilo, ki ga moraš potem nakazati kot dohodnino je 12,3
               evra na ha, ne, osnova sicer za izračun tega je višja, ampak vsak lastnik, ki smreke
               pravi čas ne porabi, na enem kubiku smreke izgubi dvakrat toliko kot plača za en ha
               gozda. Tako, da glede na to, da je ta sklep v resnici že velja, da že obstaja in da
               se ga že izvršuje, ga mi ne mislimo podpreti. Hvala.</p>
            </sp>
            <sp xml:id="SDT7-OZKGIP-nujna-29-2016-04-07.sp91">

               <speaker>PREDSEDNIK TOMAŽ LISEC:</speaker>

               <p>Hvala. Ja, še gospa Iva Dimic.</p>
            </sp>
            <sp xml:id="SDT7-OZKGIP-nujna-29-2016-04-07.sp92">

               <speaker>IVA DIMIC (PS NSi):</speaker>

               <p>Iz vseh sledečih in povedanih zadev mislim, da so naši sklepi smiselni, ker govorijo
               o tem, da je stanje podlubnikov bilo izrazito in zato smo tudi omenjali gozdne
               parcele, nismo govorili ne o nekih širših zadevah, tiče se vsakega posameznika in da
               se jim na ta način seveda pri napovedanem izračunu katastrskega dohodka, katerega
               povečanje naj bi bilo tudi do štirikratno, upoštevajo poškodovanost teh gozdov.
               Sklepe bom podprla.</p>
            </sp>
            <sp xml:id="SDT7-OZKGIP-nujna-29-2016-04-07.sp93">

               <speaker>PREDSEDNIK TOMAŽ LISEC:</speaker>

               <p>Hvala. Na glasovanje dajem tretji predlog sklepa. Pričenjam z glasovanjem.
               Zaključujem z glasovanjem. Za so glasovali trije, proti pa osem, predlagani sklep ni
               sprejet.</p>
               <p>Spoštovani, spoštovane, s tem zaključujemo to točko dnevnega reda in s tem 29. nujno
               sejo Odbora za kmetijstvo, gozdarstvo in prehrano, vsem prisotnim pa se zahvaljujem
               za udeležbo in razpravo. Lep večer še naprej. <stage type="time">Seja se je končala 7. aprila 2016
                  ob 20.05.</stage>
               </p>
            </sp>
         </div>
      </body>
   </text>
</TEI>