<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZZEU-redna-152-2017-12-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">EFAD79B31F36D227C12581E8002CD556</idno>
               <idno type="custom" subtype="day">5DAE1C747BEEA6A3C12581FC002E7AC5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=5DAE1C747BEEA6A3C12581FC002E7AC5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-152-2017-12-08.OZZEU" n="152">
               <name>redna seja</name>
               <date when="2017-12-08"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-152-2017-12-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-152-2017-12-08.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">152. seja</stage>
            <stage type="date">(8. december 2017)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske unije in
            Marinka Levičar, podpredsednica Odbora.</stage>
            <stage type="time">Seja se je pričela ob 9.19.</stage>


            <sp xml:id="SDT7-OZZEU-redna-152-2017-12-08.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, spoštovani kolegi, začenjam 152. sejo Odbora za zadeve Evropske
               unije.</p>
               <p>Obveščam vas, da na tej seji gospo Vlasto Počkaj nadomešča gospa Anita Koleša. Drugih
               obvestil nimam.</p>
               <p>Obveščam vas tudi, da so na sejo povabljeni poslanci Evropskega parlamenta iz
               Republike Slovenije, predstavniki Vlade in Državnega sveta. K 1. točki dnevnega reda
               pa smo povabili tudi evropsko sekretarko mag. Violeto Bulc in Predstavništvo Evropske
               komisije v Sloveniji. <stage type="mag"/><stage>(nadaljevanje)</stage> Še
               enkrat prav lepo pozdravljeni vsi na tej seji.</p>
               <p>Prehajam na <title>določitev dnevnega reda</title> seje odbora. S sklicem seje ste ga tudi
               prejeli. V poslovniškem roku nisem prejel predlogov za njegovo spremembo in je
               določen takšen dnevni red, kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA, TO JE DELOVNI PROGRAM EVROPSKE KOMISIJE ZA
                  LETO 2018.</title>
               </p>
               <p>Gradivo za današnjo sejo je objavljeno na spletni strani Državnega zbora.</p>
               <p>Kar prosim mag. Violeto Bulc, evropsko komisarko za promet, da nam predstavi delovni
               program Evropske komisije za leto 2018.</p>
               <p>Izvolite.</p>
            </sp>
            <sp xml:id="SDT7-OZZEU-redna-152-2017-12-08.sp2">

               <speaker>MAG. VIOLETA BULC:</speaker>

               <p>Hvala lepa.</p>
               <p>Spoštovani poslanci in poslanke, hvala za to priložnost in preden začnemo s temo
               delovnega programa komisije za 2018, bi samo rada sporočila novico, da je danes
               zjutraj v Bruslju prišlo do skupnega poročila o napredovanju pogajanj z Veliko
               Britanijo in predlog bo zdaj dan na Svet in če Svet to potrdi, bomo lahko vstopili v
               drugo fazo pogajanj. To pomeni, da so na vseh treh točkah, ki so bile ključne v prvi
               fazi, to je dogovor o finančnih kompenzacijah, dogovor o pravicah evropskih
               državljanov v Veliki Britaniji in državljanov Velike Britanije v Evropski uniji in
               glede meje med Republiko Irsko in Severno Iskro, prišlo do zadovoljivih dogovorov, da
               se lahko premaknemo v drugo fazo. Vse je že objavljeno na spletnih straneh, tako da
               vabim vse, ki jih zanimajo podrobnosti iz tega naslova, da si to tudi preberejo.</p>
               <p>Zdaj pa, če dovolite, bi šli kar na vsebino točke. Torej, delovni program komisije za
               leto 2018, ki sledi nagovoru predsednika Junckerja v parlamentu in operacionalizira
               njegov nagovor in upam, da bomo tudi v Sloveniji našli v tem programu veliko
               pozitivnih in spodbujajočih elementov, ki bodo pomagali tudi pri nadaljnji uspešni
               rasti in razvoju Republike Slovenije.</p>
               <p>Če začnem kar pri 1. točki, kjer bi povzela nekaj osnovnih podatkov, ki tudi
               navdihujejo načrt za 2018. Mirno in samozavestno lahko rečemo, da imamo za sabo peto
               leto gospodarskega okrevanja in rast v celotni Evropski uniji je nad 2 % in v
               evroobmočju celo še večja, nad 2,2 %. V tem mandatu je bilo ustvarjenih skoraj 8
               milijonov novih delovnih mest in zato je seveda ključni poudarek tega programa na
               vsebinskem dokončanju vseh že objavljenih elementov na prednostnih področjih in pa
               zelo v prihodnost usmerjena perspektiva, ker naj bi unija 27 držav oblikovala svojo
               perspektivo do leta 2025. Prav je, da na tej točki predvsem pogledamo tudi razvoj
               Slovenije, objavljene so vse statistike in po napovedih Evropske komisije za jesen
               2017 se napoveduje višja rast bruto družbenega proizvoda. Tukaj je Slovenija na zelo
               visokem mestu, na četrtem mestu, za Romunijo, ki ima napoved 5,7 %, Malto s 5,6 %,
               Irsko s 4,8 % in pa Slovenija, ki ima 4,7 % rast, napovedi. S tem, da je OECD
               Sloveniji dal celo še višjo napoved, to je 4,9 %. To zelo jasno kaže, da smo na neki
               stabilni poti ponovne pozitivne rasti, spodbujanja gospodarskega in socialnega
               razvoja in pri tem je seveda treba tudi poudariti, da je Evropska unija navkljub
               resnim izzivom, ki smo jih imeli v prvih treh letih tega mandata, od krize,
               post-ekonomske krize do krize z begunci in ekonomskimi migracijami, do terorizma, do
               Brexita in povsem novega repozicioniranja moči na globalni sceni z nastopom novega
               predsedniškega mandata v Združenih državah Amerike, je Evropska unija <stage type="mag"/><stage>(nadaljevanje)</stage> presegla rast Združenih
               držav Amerike in Japonske in je trenutno dejansko najmočnejša ekonomska sila, hkrati
               pa tudi zelo močna tako imenovana mehka politična sila, ki poskuša tudi na vseh
               konfliktnih področjih iskati pot, ki bi pomagala k mirnejši razrešitvi vseh
               konfliktov. V nadaljevanju bi želela poudariti samo nekaj res najbolj ključnih
               sporočil, ki pa so vezani na vse glavne programske prioritete komisije.</p>
               <p>Prva je nova spodbuda za delovna mesta, rast in naložbe. Vsi portfelji, vključno s
               prometnim, si prizadevamo, da bi čim bolje pospešili investicije. Še vedno je izjemen
               poudarek na investicijah, ker vidimo, da se te napovedi, da se za vsak odstotek
               povečanja investicij v infrastrukturo v roku 4 let od 1,4 do 2,6 ali celo več poveča
               bruto družbeni proizvod. Seveda je to velik motiv za vse nas, ki delujemo predvsem na
               infrastrukturnih portfeljih, da izpolnjujemo oziroma presegamo pričakovanja po
               investicijah. Zelo smo bili veseli, da se je Junckerjev načrt z garancijsko shemo,
               bolje poznano pod EFSI, dobro obnesel in da vstopamo v drugo fazo, v tako imenovan
               EFSI 2.0, kjer pričakujemo še bolj intenzivno angažiranje institucionalnega zasebnega
               kapitala in tudi dodatnih bančnih investicij z jasnimi programskimi usmeritvami s
               strani Evropske komisije, z jasnimi kriteriji za pripravo projektov, ki jih potem
               ponudimo v investicije, ki so že pregledani in ocenjeni kot strateško ustrezni in
               tudi po kakovosti same priprave in pa seveda z ustreznimi regulativnimi
               prilagoditvami, ki pa so bile nujne za to, da smo zagotovili večjo stopnjo
               transparentnosti in predvidljivosti, ker investitorji seveda pridejo takrat, kadar je
               ta stopnja transparentnosti in predvidljivosti na ustrezni ravni. To se je izkazalo,
               kot rečeno, za zelo pozitivno, vse aktivnosti so vodile v pozitivne rezultate. Zelo
               me veseli, no, da je v središču svežnja in predvsem začenjamo leto s spodbudnim
               svežnjem o krožnem gospodarstvu. To bo na kolidžu, se pravi, na seji evropske vlade
               16. januarja in seveda tudi promet ima tukaj svoj delež. Ta sveženj se bo predvsem
               osredotočil na upravljanje… Na reciklažo in upravljanje s smetmi. Velik poudarek je
               predvsem na plastični embalaži in na uporabi pitne vode oziroma zaščiti pitne vode.
               Tako da, verjamem, da bo Slovenija aktivno vstopila tudi v pripravo programov na
               nacionalnem nivoju, ki bojo usklajeni s tem, kar bo velik plus za vse prebivalce in
               prebivalke Slovenije in tudi seveda celotne Evropske unije. Dokument o razmisleku z
               naslovom »Na poti k trajnostni Evropi do leta 2030«, pa so vpisani nadaljnji ukrepi
               za doseganje ciljev glede trajnostnega razvoja, tako da upam, da se bomo lahko
               prilagodili vsem tem ciljem in jih seveda konstruktivno potem uporabili tudi za
               nadaljnji razvoj in pospešeno rast v okviru Republike Slovenije.</p>
               <p>Drugi cilj je povezan z enotnim digitalnim trgom. Tukaj je zelo jasno, da je naš cilj
               dokončanje enotnega digitalnega trga. Tukaj gre predvsem za vključevanje novih
               tehnoloških oblik, ki se uporabljajo v digitalnem svetu, kot so platforme, in
               zagotavljanje, da so tudi na teh tako imenovanih platformah upoštevajo pravila in da
               se upoštevajo pravila predvsem v smislu odprtosti trga in pa odnosa do uporabnikov,
               hkrati pa tudi odnosov med podjetji in platformami, predvsem v smislu dostopa. To se
               pravi, velik poudarek bo na teh tako imenovanih »application interfaces«, se pravi
               vmesnikih za aplikacije, ki bojo zagotavljali odprt dostop in onemogočali nastajanje
               globalnih monopolov. Predvsem je velik poudarek tudi na <stage type="mag"/><stage>(nadaljevanje)</stage> širjenju lažnih informacij in ukrepov zoper
               tovrstno širjenje. V obravnavi je tudi revizija smernic komisije o tržni analizi in o
               oceni pomembne tržne moči v sektorju elektronskih komunikacij. Kot rečeno, glavni
               poudarek bo na tem poštenem odnosu med platformami in podjetji, še enkrat, in pa to
               ukrepanje proti lažnemu širjenju informacij.</p>
               <p>Če pogledamo naslednjo prednostno nalogo – trdna energetska unija s podnebno politiko
               usmerjeno v prihodnost. Tu je predvsem poudarek na dokončanju energetske unije,
               predlog o skupnih pravilih za plinovode. Tukaj je zelo močno prisoten, v tem programu
               tudi promet. Predvsem imamo… Zdravo, dobro jutro. Predvsem imamo tri svežnje in v
               letu 2018 bo ta tretji sveženj tudi predstavljen pod imenom »Evropa v gibanju«, kjer
               je poudarek na digitalizaciji, na standardih za emisijo in pa prav je, da na tem
               področju omenim predvsem enega od največjih razvojnih projektov, ki se bo odvijal,
               kjer se je skupaj združilo več portfeljev za razvoj baterij in infrastrukture za
               alternativna goriva, kjer bomo predvsem iskali tudi možnosti razvoja baterij, ki niso
               na osnovi litija. To postaja čedalje večji tudi onesnaževalni problem in zato iščemo
               nove poti, ki bi lahko pospešeno podprle razogljičenje prometa, pa hkrati ne
               prispevale k večjemu onesnaževanju. Morda lahko kaj več potem v nadaljevanju povem
               tudi o teh mobilnostnih svežnjih. Kot rečeno, zdaj je v pripravi že tretji. Prvi je
               imel poudarek na sinhronizaciji tržnih razmerij, urejanju socialnih razmer v cestnem
               prometu in pa prvi element za digitalizacijo. To je bilo enotno elektronsko
               cestninjenje. Drugi paket je imel poudarek predvsem na razogljičenju prometa, kjer
               smo zelo sledili vsem trem točkam strategije razogljičenja – to so, čista vozila,
               alternativni viri za energijo oziroma goriva in pa boljša organizacija prometa. V
               pripravi pa je zdaj tretji sveženj, ki bo prišel ven maja naslednje leto, kjer pa bo
               glavni poudarek na avtonomni mobilnosti, digitalizaciji in pa s posebnim poudarkom na
               varnosti v cestnem prometu, kjer bo prvič kot samostojen paket predstavljen za
               zmanjšanje smrtnih žrtev in resnejših poškodb v prometnih nesrečah na področju
               Evropske unije. Hkrati pa seveda tudi perspektiva do leta 2025 močno dela tudi na tem
               segmentu o prihodnosti energetike in podnebne politike v EU, kjer se še vedno
               osredotočamo na dva ključna cilja. Prvi cilj je pripeljati čim več obnovljivih virov
               v strukturo pridelave evropske energije in pa hkrati uravnotežiti zunanje vire
               energije, da so bolj porazdeljeni in imamo manjšo politično tveganje.</p>
               <p>Naslednja programska usmeritev je bolj povezana, pravičnejši notranji trg z
               okrepljeno industrijsko bazo. Tudi tu gre predvsem poudarek na pravični obdavčitvi v
               digitalnem gospodarstvu, sveženj za socialno pravičnost, potem pa tudi poudarek na
               prehranski verigi v EU, kjer pa promet tudi igra izjemno pomembno vlogo. Ena glavnih
               konkurenčnih prednosti Evropske unije so konkurenčne logistične storitve in zaradi
               tega je seveda zelo pomembno, kako organiziramo promet in da povečujemo učinkovitost
               in pa povezljivost, ki sta pa tu dva glavna cilja evropske prometne politike. Seveda
               vse to močno vpliva tudi na razvoj notranjega trga, hkrati pa skozi digitalizacijo,
               kjer je tudi poudarek v celoti na notranjem trgu na elektronskih dokumentih in
               poenotenju pravil. Tukaj na prometu pripravljamo, da ne rečem revolucijo, ampak zelo
               velik evolucijski korak naprej, kajti naslednje leto bo dano v obravnavo prvič za
                  <stage type="mag"/><stage>(nadaljevanje)</stage> pomorski promet
               enotno okno z elektronskimi dokumenti, kajti prav pomorski promet na žalost je še v
               veliki meri ročno, se naslanja na ročne obdelave, kar seveda bistveno zmanjšuje
               učinkovitost, predvsem pa preciznost in razpoložljivost podatkov za logistične verige
               in logistične mreže. To prihaja v naslednjem letu in enako pa prihajajo tudi
               direktive, ki bodo vezane na elektronska poslovanja na drugih prometnih oblikah in
               kar je seveda gre z roko v roki z letom 2018, ki je oznanjeno kot leto
               multimodalnosti, kjer bomo iskali sinergije med različnimi prometnimi oblikami in
               seveda največja sinhronizacija in največja interuporabilnost se bo dogajala ravno na
               digitalnem nivoju, na nivoju elektronske izmenjave dokumentov.</p>
               <p>Potem pa skupaj seveda ponovno delamo na perspektivi do leta 2025, kjer gre predvsem
               poudarek na učinkovitejši pripravi zakonodajnega, zakonodaje na področju enotnega
               trga, ki se postopno a vztrajno razvija in seveda ustvarjajo potrebno ekonomijo
               volumna in ekonomijo obsega, ki povečuje konkurenčno sposobnost potem tudi vseh
               evropskih podjetij. Mislim pa, da je tukaj prav omeniti zelo odločne korake, ki jih
               je Evropska unija začela na področju zaščite nacionalnih proračunov pred škodljivimi
               davčnimi praksami. Tukaj so pravila čedalje bolj jasna in Evropska unija je na nek
               način poslala močno sporočilo tudi v svet. Videli ste objavo držav, ki niso
               predstavile jasnega načrta za prilagajanje evropskim zahtevam. Seveda to ni popoln
               seznam vseh držav, ki še vedno omogočajo različne davčne olajšave, vendar je to
               seznam držav, ki niso bile pripravljene oziroma še niso oddale načina kako bodo to
               umaknile iz svojega načina delovanja. Prve reakcije so že zelo pozitivne in verjamem,
               da bo ta seznam v naslednjih letih se postopno zmanjševal.</p>
               <p>Kot veste je na področju notranjega trga eden najbolj ključnih vprašanj tudi
               mobilnost delovne sile oziroma ljudi in tudi na prometu se s tem srečujemo. Uspešno
               je bil narejen prvi korak na nove predloge zakonodaje za mobilnost zaposlenih v
               okviru Evropske unije in pri tem je prometni sektor bil izvzet in bomo imeli poseben,
               tako imenovan ekspecialis, ki bo kot dodatek k tej zakonodaji in se zdaj samostojno
               pogajamo za razmere v prometu, kjer Evropska komisija zagovarja, da tranzitni promet
               in pa mednarodna dostava iz ene države članice v drugo bi morala biti izvzeta iz
               napotitve delavcev, pravil za napotitve delavcev, med tem ko kabotaža predlagamo, da
               je od prve minute, ko se izvaja del te napotitve delavcev.</p>
               <p>Če gremo na naslednjo točko. Bolj poglobljena in pravičnejša ekonomska in monetarna
               unija. Tukaj se je komisija izjemno angažirala in cilj je, da se dokonča uspešna
               ekonomska in monetarna unija na obeh področjih in pa seveda dokončanje bančne unije.
               Do leta '25 je celo si zadala cilj, da ima Evropska unija tudi evropsko ministrico
               ali ministra za gospodarstvo in finance, ki je podobno kot zunanja politika zelo
               pomembno področje in potrebuje enoten pristop. Predlog za dokončanje ekonomske in
               monetarne unije in pa bančne unije tudi s predlogom tega evropskega ministra ali
               ministrice, je bil že sprejet na kolidžu ta teden in dan v obravnavo svetu in pa
               parlamentu.</p>
               <p>Pomembno je tukaj tudi vzpostavitev evropskega denarnega sklada, kjer predvidevamo
               nova finančna orodja, ki bi se predvsem uporabljala v primeru nakazanih težav držav
               članic, da se izognemo gospodarski krizi kot smo <stage type="mag"/><stage>(nadaljevanje)</stage> jo poznali v preteklosti in predvsem, da se izognemo
               ponovnemu pojavu krize, kot je recimo v Grčiji. Zato predlagamo posebna orodja, ki bi
               se uporabljala, prvič, ali za pomoč v finančnih težavah oziroma gospodarskih krizah
               oziroma za pomoč državam, ki so se pripravljene vstopiti v proces še večje stopnje
               usklajevanja z EU ključnimi EU projekti, recimo kot je pristop k evru. Vemo, da je še
               kar nekaj držav, ki niso v evro coni in predsednik je bil zelo jasen, da bi želel, da
               so vse članice Evropske unije tudi članice evro cone in zaradi tega je tudi predlog,
               da imamo poseben finančni mehanizem oziroma orodje, ki bi pomagalo državi članici s
               hitrejšim prilagajanjem vstopom tudi v evro cono.</p>
               <p>Premaknila bi se na naslednji cilj, to je trgovina – uravnotežena in progresivna
               trgovinska politika za izkoriščanje globalizacije. Tukaj predvsem slonimo na tezi
               trgovina za vse in gre za posodobitev trgovinskih instrumentov in pa tudi za posebne
               instrumente, ki jih EU do sedaj ni imel za morebitno potrebo po zaščiti in pa za
               večjo preglednost neposrednih tujih naložb v EU. To je čisto šlo iz prakse, ker smo
               začeli ugotavljati, da se na področju EU začenjajo izvajati investicije, ki ne vodijo
               v smeri uporabe evropskih standardov in seveda potem te investicije bi lahko ogrožale
               integracijo teh delov investicij v delovanju enotnega evropskega trga oziroma recimo
               na področju prometa, vključevanje v enotni evropski promet. In zaradi tega smo pač
               reagirali in postavili nova orodja, za katera upamo, da jih ne bo potrebno uporabiti,
               ampak če bo pa prišlo do tovrstnih pojavov, pa jih bomo lahko imeli na razpolago. Se
               pravi to je že preventivni ukrep.</p>
               <p>Predvsem v naslednjem letu se bomo osredotočali na pogajanje z južnoameriškim trgom
               in Mehiko. V skladu s tem tudi na prometnem področju. Delamo prve korake in že v
               začetku leta imamo obisk v Mehiki, kjer želimo odpreti pogajanja za aviacijski
               sporazum, ki je tudi eden glavnih indikatorjev spodbujevalcev potem za večjo
               izmenjavo na področju turizma in pa gospodarskega sodelovanja.</p>
               <p>Zelo pospešeno nadaljujemo sodelovanje z Evropskim parlamentom in državami članicami,
               predvsem z aktivno vlogo. Mene zelo veseli, da imamo zelo dober odnos s slovenskim
               parlamentom in da imamo možnost izmenjave teh podatkov in seveda, da slišim lahko
               neposredno in prenesem naprej vaša vprašanja, vaše interese, predvsem pa tudi izzive,
               s katerimi se srečujete. Prav pa je, da tukaj omenim tudi nadaljnjo sodelovanje z
               Japonsko, Singapurjem, Vietnamom, kjer imamo že naslednji teden ključna pogajanja in
               seveda to bo vplivalo tudi na razvoj dogodkov v naslednjem letu. Pozitivno pa se
               razvijajo pogajanja z Avstralijo, Novo Zelandijo, kjer čakamo na odobritev mandata v
               svetu. Prvi konstruktivni je bil pa tudi obisk predsednika v Indiji, predsednika
               Evropske unije v Indiji, kjer smo priča novemu ciklu odnosov med Evropsko unijo in
               Indijo in veseli me, da je ena od treh prioritetnih točk, ki bodo, ki so zdaj na
               mizi, je tudi promet. Kar tudi botruje mojemu obisku čez nekaj dni v Indiji, kjer
               bomo že zelo konkretizirali na operativnem nivoju naslednje korake sodelovanja.</p>
               <p>Če pogledamo naslednji cilj, to je območje pravosodja in temeljnih pravic, zasnovano
               na medsebojnem zaupanju. Tukaj gre predvsem za mehanizem Evropske unije na področju
               civilne zaščite in dokončanje pomembnega segmenta, to je varnostne unije. Tudi nov
               element na področju združevanja kapacitet in sil Evropske unije, kar se je izkazalo
               predvsem v zadnjih treh letih, ob robu vseh kriz s katerimi smo se soočali so države
               članice ugotovile <stage type="mag"/><stage>(nadaljevanje)</stage> in
               zadolžile komisijo, da pripravita program za bolj enoten nastop tudi v smislu
               varnostne unije. Perspektiva do leta '25, tukaj je prav, da se omeni, ker se bo na
               tem v naslednjem letu tudi delalo, je evropsko javno tožilstvo in pobuda za vladavino
               prava, kjer vemo, da je seveda ena ključnih temeljnih elementov Evropske unije prav
               vladavina prava.</p>
               <p>Tukaj bi morda samo omenila, da tudi na področju dokončanja varnostne unije prometno
               področje igra pomembno vlogo in smo že pred nekaj tedni oddali osnutek oziroma oddali
               predlog, ki je bil potrjen za pripravo akcijskih načrtov pa tudi vsebinskih načrtov
               za uporabo infrastrukture v namene varnostne unije, kjer bomo naredili analizo sploh
               obstoječega stanja in v pogovoru seveda s kolegi z drugih portfeljev določili
               ustreznost in primernost evropske infrastrukture za uporabo v varnostne namene unije,
               hkrati pa tudi identificirali tista področja, ki jih je potrebno nadgraditi in jih
               potem tudi s sofinanciranjem iz področja varnosti potem tudi dokončali in usposobili
               v ta namen. Tukaj gre predvsem za eno pozitivno sodelovanje in tudi za jasno
               razmejitev in odgovornosti oziroma prioritet s pomočjo katere bo seveda evropska
               infrastruktura potem ustrezno pripravljena.</p>
               <p>Če gremo naprej, v smeri nove migracijske politike. Tukaj gre predvsem, bo poudarek v
               naslednjem letu na reformi dublinskega sistema in pa pripravo predloga o modri karti.
               V resnici … Tukaj veliki elementi, ki so potrebni za izboljšanje pogojev za
               migracijske politike, so zelo močno vezani tudi na našo aktivno vlogo v zunanji
               politiki. Kot veste, se je Evropska unija zelo angažirala, ne samo da preprečuje
               vstop migrantov v Evropsko unijo, ampak, da prvič, zagotovi ustrezen nadzor nad
               vhodom in izhodom iz Evropske unije, torej na naših mejah, na Schengenski meji,
               drugič pa, da se aktivno angažira pri razvoju, gospodarskem in političnem razvoju
               držav, od kje te migracije prihajajo. Zato so zelo spodbudne najave in investicijskih
               načrtov, ki so sedaj že opredeljeni za namene razvoja držav od kjer prihaja večina
               migrantov oziroma beguncev in pa naša aktivna vloga pri pomoči, pri organizaciji,
               sploh dela v teh državah. Ker je seveda eden velikih izzivov sploh ustrezna znanja
               oziroma kapaciteta v ljudeh, da se te spremembe sploh lahko izvedejo. Tako bo naša
               pomoč imela dva elementa – investicijski element, drugi bo pa tudi za gradnjo
               kapacitet oziroma tehnična pomoč, da se sploh projekti lahko pripravijo, vodijo in
               izvajajo. Verjamem, da je v resnici dolgoročno to edina uspešna poteza in upam, da se
               nam bodo pridružile tudi druge države izven Evropske unije pri implementaciji te
               strategije.</p>
               <p>Če pogledamo naslednji cilj – močnejši svetovni akter. Se pravi Evropska unija kot
               globalni akter pri izvajanju globalne strategije. Tukaj mislim, da je zelo veliko
               tega že v medijih. Gospa Mogherini je zelo aktivna in ves čas išče načine za
               miroljubno reševanje kriz. Tukaj je seveda prav, da poudarimo krepitev odnosov s
               ključnimi partnericami, ponovno Indija in Latinska Amerika in pa nova strategija za
               obnovitev partnerstva z afriškimi, karibskimi in pacifiškimi državami, ki pa bo na
               kolidžu še pred koncem tega leta in seveda skupaj se bomo trudili za naše skupne
               interese in krepitev svetovnega reda. Prav je mislim pa, da na tem mestu omenim
               izjemno veliko angažiranje Evropske unije <stage type="mag"/><stage>(nadaljevanje)</stage> v zadnjem obdobju na Zahodnem Balkanu in mislim, da je
               tudi v slovenskih medijih to zelo očitno. Ponosna sem na to, da smo po 12 letih v
               resnici pripeljali do zaključka pogodbo na področju prometa, ki zdaj omogoča vsem
               zahodnim državam, državam Zahodnega Balkana, da s prilagoditvijo evropski zakonodaji
               se začnejo aktivno vključevati v vse prometne strategije Evropske unije in
               aktivnosti. Včeraj je bilo tudi, predvčerajšnjim pardon, smo v Bruslju tudi uradno
               zagnali sedež in s tem tudi uradno zagnali delovanje tega dogovora z Zahodnim
               Balkanom in hkrati že opremili tudi s prvimi denarnimi injekcijami, ki so šle v prvi
               fazi v Bosno in Hercegovino, v Srbijo in v Makedonijo, verjamem pa, da bodo tudi
               druge države na Zahodnem Balkanu sledile s svojimi projekti. Hkrati pa ste videli, da
               je takoj svetovna banka že včeraj najavila veliko pomoč Zahodnemu Balkanu, ker je
               zdaj formalni okvir dan. Takoj, ko so … S temi pogodbami so dani formalni okvirji
               potem za investicije. Svetovna banka se je pridružila in tudi bolgarsko
               predsedovanje, ki prihaja s 1. januarjem je dala odnosom z Balkanom zelo velik
               poudarek in bodo tudi pustili balkanski sumit, kjer verjamem, da se bo tudi zelo
               veliko govorilo o nadaljnjem priključevanju držav Zahodnega Balkana Evropski uniji.
               Evropska komisija pa bo februarja naslednje leto tudi objavila strategijo na področju
               priključevanja oziroma širitve članstva v Evropski uniji. Tako da se na tem področju
               zelo veliko dogaja in verjamem, da bo Slovenija igrala tudi pomembno aktivno vlogo na
               tem področju.</p>
               <p>Naslednji cilj je Unija demokratičnih sprememb. Tukaj gre predvsem za sodelovanje z
               ljudmi, tukaj gre predvsem za srečanje z ljudmi in izboljšanje odnosov. Če je kaj
               kriza, ki je nastala oziroma izziv, ki je nastal ob najavi Velike Britanije o izstopu
               iz Evropske unije, je dal zelo jasno vedeti, da je informiranje in vedenje med
               državljankami in državljani Evropske unije o tem kaj se sploh dogaja in kakšne so
               sploh prednosti Evropske unije zelo nizko. To smo vzeli zelo resno n veseli me, da že
               po prvem letu velikega angažiranja in številnimi tako imenovanimi dialogi med
               državljankami in državljani, vidimo, da se v vseh statistikah dviguje podpora in
               Evropski uniji in ukrepom, ki jih Evropska unija izvaja in prav tako smo veseli, da
               je tudi čedalje bolj pozitiven odnos in se dviguje v odnosu do Evropske komisije.
               Tako da, nadaljujemo s sodelovanjem z državljani in državljankami. Jaz sama sem imela
               v bistvu številne pogovore uradnih dialogov 14, to so ti, ki so tudi snemani in
               posredovani. Potem pa še seveda številne pogovore in z osnovnimi šolami, s srednjimi
               šolami, okrogle mize, podjetji, župani, tako da vsega skupaj smo imeli v zadnjih dveh
               letih 36 nastopov in tako d Sloveniji kot po celotni Evropski uniji in sem vesela, da
               ti dialogi so sicer kritični vendar zelo konstruktivni in na koncu vedno izzvenijo v
               neko pozitivno smer in najdemo načine kako lahko presežemo probleme, ki so na mizi.
               Seveda za to je pa potrebno zelo veliko sodelovanje vseh. Nihče ne more korakov
               narediti sam. Če kaj, je bilo to tudi zelo močno sporočilo v zadnjih dveh letih, da
               Evropska unija je močna, kadar je skupaj in kadar sodeluje in se povezuje in kadar v
               resnici temelji svoje rešitve na svojih ključnih prednostih, med katerimi je
               raznolikost in vključenost sta dve zagotovo močni, zelo močni orodji oziroma dve
               močni vrednosti s katerimi lahko skupaj delujemo in seveda tudi uspešno pridemo do
               rezultatov. <stage type="mag"/> <stage>(nadaljevanje)</stage> Zelo
               pomembno je, da se zavedamo, da je Evropska unija eden glavnih področji oziroma eno
               glavnih geografskih področij, kjer se razvija demokracija. In mi še vedno trdno
               verjamemo, da je demokracija pravi način za razvoj sveta in seveda imamo tudi do tega
               odgovornost. In je potrebno razvijati demokratična orodja, procese in tukaj
               parlamenti igrate izjemno vlogo. Zato vzpodbujam še kakršnakoli nadaljnja
               sodelovanja, če imate kakršnekoli predloge kako lahko izboljšamo sodelovanje med
               parlamenti in komisijo, seveda sem pripravljena z vami sedeti in se pogovarjati in
               tudi speljati stvari za katere se bomo dogovorili, ker, če ne bomo imeli tovrstnega
               sodelovanja, potem seveda tudi demokracije ne moremo skupaj razvijat uspešno naprej.
               In jaz verjamem v parlamente, verjamem v delo v parlamentih in tudi moja izkušnja na
               evropskem nivoju je, da ni enostavno je pa zelo konstruktivno kadar sedimo skupaj in
               kadar potem najdemo rešitve, ki nas vse skupaj pač peljejo ven iz določenega izziva
               ali pa nam pomagajo nagovoriti novo priložnost. In tukaj tudi Evropska unija bo
               nadaljevala, komisija bo nadaljevala aktivno vlogo, predsednik nas vedno znova
               poziva, da sodelujemo s parlamenti in z državljani in z državljankami in jaz to z
               veseljem seveda tudi uresničujem.</p>
               <p>Naslednji je Evropa v gibanju, čista mobilnost za čisto zdravje, za zaščito zdravja
               in planeta, tukaj pa bi zdaj predvsem rada še preden zaključim, ker to je bilo zdaj
               vseh 10 glavnih prioritetnih točk, vendar predno zaključim mi dovolite, da se samo še
               enkrat vrnem na tudi elemente mobilnosti, ki so trenutno zelo močno v ospredju, kajti
               promet vendarle predstavlja 25 % vsega onesnaževanja na področju Evropske unije in
               moram reči, da je preko 90 % promet še vedno temelji na nafti in zato imamo mi zelo,
               zelo rigorozne korake in zelo, ki pa temeljijo predvsem na vzpodbudah s katerimi
               želimo seveda zmanjšati ta vpliv na okolje, hkrati pa pripeljati tudi učinkovitejše
               tehnološke rešitve, ki bodo ne samo zmanjšale vpliv na onesnaževanje oziroma, da bodo
               predvsem povečale tudi učinkovitost in to gre trenutno z roko v roko, zeleno pomeni
               bolj učinkovito. In zaradi tega je tudi Evropska unija s to jasno politiko postala
               tudi vodilna v zelenih tehnologijah in v patentih, ki so vezani na zelene tehnologije
               in tudi na avtomatizacijo prometa. In naša, zdaj izziv je kako to čim hitreje tudi
               spraviti v življenje, kako to pripeljati med ljudi in kako ustvariti ustrezne pogoje,
               da seveda se bodo ljudje tudi lahko investirali v tovrstne rešitve. Morda bi predvsem
               me zanimalo, kaj vas zanima in bi z veseljem šla potem v podrobnosti, na vseh točkah,
               ki smo jih nagovorili v teh paketih, ampak seveda ne bi rada pa želela porabiti ves
               čas zato, da podajam jaz svoja mnenja, ampak me predvsem zanimajo vaša vprašanja,
               interesi in z veseljem potem grem tudi v večjo podrobnost na tem področju.</p>
            </sp>
            <sp xml:id="SDT7-OZZEU-redna-152-2017-12-08.sp3">

               <speaker>PREDSEDNIK KAMAL IZIDOR SHAKER:</speaker>

               <p>Spoštovana komisarka, najlepša hvala.</p>
               <p>Danes smo si vzeli dovolj časa, zato, da predebatiramo oziromanagovorimo izzive, ki
               se dotikajo programa Evropske komisije za prihodnje leto. Odpiram razpravo poslank in
               poslancev.</p>
               <p>Mag. Bojan Krajnc, izvolite, imate besedo.</p>
            </sp>
            <sp xml:id="SDT7-OZZEU-redna-152-2017-12-08.sp4">

               <speaker>MAG. BOJAN KRAJNC (PS SMC):</speaker>

               <p>Hvala za besedo gospod predsednik, hvala gospa komisarka za to izčrpno in zanimivo
               predstavitev, vedno je taka, ko nas obiščete v Državnem zboru in upam, da še večkrat
               tudi v prihodnje.</p>
               <p>Zelo pomembno se mi zdi za razpravo v slovenskem Državnem zboru razmišljati o
               aplikacijah takega delovnega programa Evropske komisije za Slovenijo.<stage type="mag"/> <stage>(nadaljevanje)</stage> Področja delovanja so
               prava, naslavljajo sodobne izzive, tudi cilji so pravi, zato v ta namen izpostavljam
               dve aktualni konkretni stvari. Ko govorimo o digitalizaciji, o digitalni Evropski
               uniji in o kibernetski varnosti, moram omeniti NiceHash in napad na podjetje v
               Sloveniji, povezano tudi z recimo temu novimi tehnologijami na področju finančnih
               storitev, torej govorim o BlockChainu, ki ga zdaj v začetni fazi nekega navdušenja
               nad novimi tehnologijami večina ljudi povezuje samo z kripto valutami oziroma z
               Bitcoini, malo manj pa z ostalimi stvari kjer je ta tehnologija pravzaprav bolj
               pomembna, zato me seveda zanima, kako vidite cilje oziroma želje Evropske komisije za
               ureditev tega področja, ne bom rekel samo v Sloveniji, ampak tudi v Sloveniji, da bi
               se izognili takšnim pojavom in, da bi seveda kot pišete v oziroma kot lahko beremo v
               gradivu državljankam in državljanom zagotoviti dovolj veliko kibernetsko varnost. To
               je en konkreten izziv, z drugim smo se pred kratkim soočali ob obravnavi na Odboru za
               infrastrukturo, okolje in promet v zvezi z obravnavo poročila o prometni varnosti
               Agencije za varnost prometa, slišali smo, omenjam samo dve bistveni stvari, da promet
               nenehno narašča, da v času gospodarske krize sicer malo zaniha navzdol, ampak, da
               konstantno narašča ne samo v Sloveniji, tudi v Evropski uniji in, da bo treba začeti
               razmišljati o širitvi avtocest, pri čemer nismo še zgradili niti hitrih cest, zanima
               me kako Evropska komisija gleda na to v luči področja, ki se imenuje emobilnost in
               zmanjšanje emisij CO2, ob tem kar ste malo prej rekli v zvezi z še vedno
               prevladujočim pogonom cestnih, motornih vozil, je to prava smer ali bi veljalo
               vendarle bolj razmišljati v smeri čistejših oblik prometa železniškega prometa, ne
               bom rekel zmanjšanja prometa, ker to verjetno ne bo šlo, pravzaprav hočemo
               paradoksalno doseči večjo mobilnost državljanov in bolj čisto mobilnost, hkrati po
               mojem mnenju širitev avtocest v tem trenutku nekako ni prava smer za razmišljanje,
               morda samo v tem, ampak prosil bi vas za vaše razmišljanje tukaj.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-152-2017-12-08.sp5">

               <speaker>PREDSEDNIK KAMAL IZIDOR SHAKER:</speaker>

               <p>Jaz predlagam spoštovana komisarka, da naredimo en krog pa bi vam potem na koncu, da
               bi vse skupaj.</p>
               <p>Besedo ima dr. Mitja Horvat.</p>
            </sp>
            <sp xml:id="SDT7-OZZEU-redna-152-2017-12-08.sp6">

               <speaker>DR. MITJA HORVAT (PS SMC):</speaker>

               <p>Najlepša hvala. Spoštovani predsednik, spoštovana komisarka, tudi jaz se najlepše
               zahvaljujem za celo vrsto izzivov, predlogov, nalog, ki so pred nami o tem vendarle,
               bom rekel, krajšem obdobju, kajti za življenje in delovanje Evrope je seveda teh 8
               let zelo kratka doba, tako, da moramo zavihati rokave in tudi jaz ne bom ostal na
               nekih splošnih ravneh, ampak morda vzpodbujen še malo s strani kolega Krajnca, bi kar
               nadaljeval na tej isti točki, namreč med predstavitvijo in dokumentih, ki so pred
               nami niso nisem našel nečesa kar pa je spodbujeno tudi z vašim uvodnim
               predstavljanjem, torej od baziranja prometa na nafti me ravno na tej podlagi, morda
               je celo naša prednost, da nimamo še vsega zgrajenega in pri razmišljanju o novih
               cestah in novi tehnologiji, morda ali gredo kaj razmišljanja drugače pa seveda
               ponujam v premislek oblikovanje, ko gradimo nove avtoceste, da ne bomo kot smo sicer
               v Sloveniji navajeni vedno znova razkopavali in potem obnavljali ali pa nazaj
               vzpostavljali sistem, torej razmislek o tem, da bi se ob avtocesti ali pa pod
               avtocesto kakorkoli že, pustim zdaj tehnične rešitve ali pa tehnološke rešitve ob
               strani, torej polnilce za elektro avtomobile, pri gradnji infrastrukture in glede na
               to, da <stage type="mag"/><stage>(nadaljevanje)</stage> vemo, da imamo
               v danem trenutku, kot nam vedno znova predstavite in sem zelo vesel in seveda v tem
               delu lahko samo rečem, da vam čestitam za vaše napore pri razumevanju, da je
               transportu potrebno nameniti ustrezna sredstva. Torej, sam vidim in poznam ljudi, ki
               se ukvarjajo s tem, ki so, tako kot se rado reče, preveliki, da bi bili sprejemljivi
               za Slovenijo. Skratka, v Sloveniji ni dobil priložnosti moj dober prijatelj, se pa
               zdaj prebija, ker za Austin, Texas je pa zadosti dober in sprejemljiv, za Slovenijo
               pa je malo prevelik. Tako da imam tudi nekaj rešitev, lahko tudi ponudim kontakte v
               tem smislu razmisleka. Torej, ne govorim na pamet, govorim seveda na podlagi tega,
               kar je bilo zdaj rečeno, tako kot je pri nas, liberalcih in temu sledi tudi Stranka
               modernega centra. Radi baziramo na dejstvih, ne pa na raznih enostavnih rešitvah, ki
               nimajo nobene podlage. Torej, govorim o tem, da je to možno, so rešitve, so
               tehnologije, ki se razvijajo, zato seveda, kot sem rekel, ob tem, kar se bolj tiče
               informacijske tehnologije, še na tisto drugo tehnično, ki je povezana tudi z drugim
               našim večjim področjem. Čeprav me seveda mika in delno vas bom naprosil, pa ne
               potrebujem ali pa ne pričakujem odgovora v tem delu, vem, da je vaše ožje področje,
               zato pričakujem, da ste se o tem kaj pogovarjali ali vsaj, tako kot ste rekli, da če
               imamo kakšne predloge, da seveda nekaj takega ponudim v premislek. Pri novih
               investicijah in izgradnji novega sistema, kar bi verjetno naredilo tudi privlačnejše
               avtomobile, za katere vem, da si močno prizadevate tudi sami, da bi seveda v
               prihodnosti prešli od avtomobilov po principu notranjega izgorevanja na te nove
               čistejše. Pri tem pa seveda ne poznam, tako da bom vesel, če nam boste lahko v tem
               delu povedali, kako potem, ali bi to pomenilo kakšno drugo okoljsko tveganje v več
               smereh – od seveda pridobivanja surovin za to tehnologijo do tega, ali in seveda tudi
               v tem delu lahko ponudim svojega dobrega prijatelja, ki je najmočnejši ravno v tem,
               da reciklira obstoječe magnete in zainteresiranim potem ponudi še večjo zmogljivost,
               kar pomeni, da ne gre za to, da bi recikliral znotraj tistih običajnih 80, 90 %, kar
               je maksimum, ki ga dosegajo, ampak je sam razvil tudi načine, da dosega več kot 100 %
               reciklažo na tem področju. Tako da, jaz mislim, da imamo kar veliko tudi slovenskega
               znanja, da tako rečem, svetovno priznanega, ki ga lahko izkoristimo, ponudimo Evropi
               v tistem delu, kjer pač razumem Slovenijo tudi kot deželo priložnosti, znanja, ki
               lahko ponudi celo globalne rešitve.</p>
               <p>Pa vendar, ko sem ravno pri tem, ne morem mimo svojih ožjih tem, ki so vedno znova
               povezane in me veseli, da sva se srečala prejšnji vikend v Amsterdamu in sem eno
               malenkost tudi že sporočil. Ves teden že razmišljam o tem, pa bi izkoristil v tem
               trenutku priložnost, ker je šla vaša predstavitev širše od vašega ožjega področja
               delovanja. Namreč, vprašanje varnosti. Če je kolega Krajnc že govoril o
               informacijski, bi mene seveda zanimala ena druga, ta širša povezana z zelo pomembnim
               izhodiščem vladavine prava. Moram reči, da smo v zadnjem letu, tudi v Državnem zboru,
               kar precej napredovali in začeli delati razliko tudi med pravno državo, ki je
               temeljna vrednota Stranke modernega centra, in vladavino prava. <stage type="mag"/><stage>(nadaljevanje)</stage> Jaz mislim, da je tukaj veliko prostora
               za razmislek, tudi v delu, če zdaj lahko recimo ocenim ta tri leta in pol, kar sem
               aktivno vpet v delovanje Državnega zbora, v tem delu, da si po eni strani vsi želimo
               pravne države oziroma močnejšega spoštovanja pravne države in najrazličnejših
               poskusov, ki pa bolj sodijo na področje vladavine prava kot pravne države. Govorim o
               najrazličnejših manipulacijah in zlorabah sistema, zato bo po mojem, in seveda
               ponujam v premislek v tem delu, pa vas ne mučim s tem, da bi želel odgovore na ta
               vprašanja, sam si bom še naprej prizadeval, ampak morda kot eni taki dobri
               premisleki, ki jih boste morda lahko posredovali tudi drugim. Se pravi, ne pričakujem
               ali pa ne zahtevam kakršnihkoli odgovorov iz vaše strani, bi jih samo nekaj
               navedel.</p>
               <p>Namreč, pred dobrim letom ali pa pred kakšnim letom smo se že pogovarjali o teh
               vprašanjih, ki ste jih danes predstavili kot cilji usmeritve za delovanje. Namreč,
               močnejša, enotnejša Evropa. Jaz v tem delu, in zdaj boste lažje razumeli mojo
               prejšnjo intervencijo pri razmišljanju o novih investicijah, pri izgradnji
               infrastrukture, v obeh smereh, torej, informacijske in prometne. Ob enotnejši in
               močnejši Evropi me seveda zanima, in to ponujam v premislek, tu jaz verjamem, da bi
               lahko bil en del te enotnejše in močnejše Evrope prav v tem, da bi bila Evropska
               unija tista, ki da nekaj od sebe. V tem delu razumem in spremljam in vam seveda
               čestitam za pogum in voljo, da vedno znova ponujate in se borite za to, da bi šlo za
               Evropo, ki nekaj da od sebe, ki nekaj ima od sebe, vključno z vsemi kritikami, ki
               gredo na račun tako imenovane, jaz jo bom dal v narekovaje, ker te besede ne maram
               zaradi tega, ker jaz verjamem, da upravljanje ni to, kar se politično zlorablja in
               označuje kar tako pavšalno in slabšalno kot »birokracija«. Jaz vem, da je tukaj
               ogromno napora, ogromno dela in jaz sem se sicer prej v življenju profesionalno
               ukvarjal, se pravi četrt stoletja, prav z upravljanjem in sem imel seveda mnoge
               stike, pa jih imam intenzivno tudi v zadnjem obdobju in jaz sem zagotovo eden tistih,
               ki spodbujam in se tudi trudim zaščititi tiste, ki dajejo napore, pa potem seveda ne
               zaradi njihovega delovanja, ampak prav zaradi delovanja tistih, ki jih ponavadi
               kritizirajo, prihaja do tega, da tiste dobre ideje, da tisti maksimalni napori in
               znanje, ki ga ljudje v upravnih organih, zlasti seveda tukaj v tem primeru govorim
               tako o državnih upravnih organih kot tudi evropskih, da mnoge te ideje iz
               najrazličnejših razlogov potem ne pridejo do izraza. V tem delu res, kolikor
               spremljam vaše delo, lahko rečem, da je to osvežitev, da smo srečni in veseli, da vas
               imamo na položaju, kjer vas imamo, ker vem, da tudi vi to razumete, se pogovarjate in
               spremljate ideje, jih združujete in jih seveda potem tudi s svojim položajem skušate
               spraviti v prakso. Zato bom zdaj tu, v tem delčku končal. To se pravi, vaše videnje o
               tem, ali je sama po sebi, tam, kjer je možnost zlorabe in kjer se pogosto dogaja, da
               prihaja do zlorabe tega, ko govorimo tudi o tem cilju, torej močnejša in enotnejša
               Evropa, kako preprečiti zlorabe tega in seveda, kje so prednosti, kje so izzivi in
               kje je tisto, kar bomo v Evropi in zagotovo tudi širše, danes smo slišali, da gremo
               kar globalno. Se pravi, nismo omejeni samo na Evropsko unijo in <stage type="mag"/><stage>(nadaljevanje)</stage> tu res vedno znova občudujem vašo
               energijo globalnega delovanja in zagotovo ne bomo nikoli zares lahko spoznali tudi
               učinek, ki ga je imelo vaše delovanje do sedaj in, verjamem, tudi v prihodnje kot
               evropske komisarke.</p>
               <p>Da ne bo postalo preveč osebno, se torej vračam na osnovno temo … V tem delu, zdaj če
               povežem pravno državo, vladavino prava, moram reči, da smo pred kratkim imeli eno
               razpravo, ki se bo zdajle počasi končala z nekim dokumentom, ki mi je sicer jasno in
               zdaj seveda o tem, ker smo na javni seji ne bom govoril, ampak vam bom nekako v
               šifrah sporočil. Jaz imam znotraj pravne države, vladavina prava, enotnejše in
               močnejše Evrope, razmišljanj, o katerih ste nam, oziroma ciljih, ki ste nam jih danes
               predstavili, vključno z modro karto, mobilnostjo, nadzorom nad prehajanjem meje iz in
               v schengensko območje ali v Evropsko unijo v širšem smislu, jaz imam resnejše težave
               in zato me bo veselilo, če imate kakršenkoli premislek, drugače pa samo ponudim, tudi
               vam osebno na tem mestu v premislek, ali lahko pravice, svobodo in varnost znotraj
               teh ciljev, ki so postavljeni, res spravimo pod isti imenovalec, morda celo pod isto
               agencijo. Zlasti torej razmišljujoč skozi oči pravne države, ki je pomembnejši izraz
               v Republiki Sloveniji, in pa seveda vladavine prava v okviru Evropske unije in tudi
               današnjega obravnavanega dokumenta.</p>
               <p>Ker sem vedno predolg in tudi danes sem malo daljši, se bom počasi skušal ustaviti in
               bom seveda povedal, kaj imam osebno glede tega za ponuditi, ker ste rekli, da boste
               veseli vsakršne pobude, razmišljanja iz tega področja. Namreč, ravno v smislu, kot
               pravite, revizije dublinskega sistema, za katerega vemo, da je nastal v tistem lepem,
               da ne rečem kar idiličnem obdobju, in vseh sodobnih izzivih, ki ste nam jih
               predstavili tudi v svojem uvodnem delu, se zelo mučim z vprašanjem, ki pa je zdaj z
               vsem tem povezano. Namreč, dublinski sistem in sistem, ki je seveda tisti, o katerem
               se največ pogovarjamo na najrazličnejših forumih in smo se o njem zelo veliko
               pogovarjali tudi na aktualnem kongresu ALDE v Amsterdamu, je vprašanje, ali lahko
               nekaj, kar smo postavili za zaščito posameznika, uporabljamo in raztegujemo, ko
               govorimo o sodobnih izzivih, ki jih imamo, tja do terorizma, pa sem se namenoma
               izogibal do zdajle, pa sem ga namenoma uporabil, zato da se ne bi spraševali, ali
               priznati posamezniku pravico ali ne z izgovorom, da je naše bistveno vprašanje samo
               terorizem, samo strahovi, bojazni in nevarnosti. V tem delu seveda zdaj skušam
               pojasniti ali dati v isti koš in z istimi vatli in istimi inštrumenti, ki jih imamo,
               govoriti hkrati o svobodi posameznika, govorim seveda v liberalnem delu, in o tisti
               varnosti, ki je za nas liberalce nekoliko drugačna, kot je varnost za tiste, ki imajo
               nekako drugačne cilje. Ne želim biti do vaših intelektualnih sposobnosti, verjamem,
               da to šifro zdaj razumete, da veste, o katerih državah in o katerih sistemih, pa ne
               želim biti kritičen, ampak želim biti konstruktiven. <stage type="mag"/><stage>(nadaljevanje)</stage> Se pravi, kako povabiti vse tiste države, ki v imenu
               varnosti ogrožajo ali pa ne priznavajo ali pa celo kršijo posameznikove pravice, ki
               so za mene v tem smislu svobode kot liberalca nekaj, o čemer se ne morem pogajati, pa
               vedno znova moram sodelovati v razpravah in seveda opozarjati na ta vidik. Dokler bo
               moje srce bilo in dokler bom sposoben govoriti, se bom vedno zavzemal za svobodo
               posameznika in za to, da se mu omogoči njegovo delovanje. Imam resne težave, kako v
               imenu varnosti in do kam smo pripravljeni žrtvovati to osnovno liberalno vrednoto.
               Sam verjamem, da ne, sam verjamem, da bomo dovolj močni, sam verjamem, da je Evropska
               unija utemeljena na takšnih vrednotah, ki so identične in predvsem seveda liberalne
               in da bomo z njimi lahko tudi v prihodnje, tako kot tudi izhaja iz dokumenta, ker je
               napisan tudi v luči priprav na nove evropske volitve, kjer verjamem, da bomo ohranili
               in opolnomočili ali pa v tem smislu naredili močnejšo in enotnejšo Evropsko unijo v
               smislu temeljnih liberalnih vrednot, na katerih je seveda predvsem utemeljena in se
               tudi nanaša na vaše ožje področje.</p>
               <p>Zdaj pa res zaključujem, čeprav saj veste, da imam za kakšno uro, dve, ampak vaš čas
               je omejen in se opravičujem. Malo daljši sem bil, ampak sem izkoristil priložnost za
               celo vrsto vprašanj, ki so se mi pojavila v tem času in tudi spodbujen z vašo
               spodbudo, da damo še kaj na mizo v premislek.</p>
               <p>Najlepša hvala.</p>
            </sp>
            <sp xml:id="SDT7-OZZEU-redna-152-2017-12-08.sp7">

               <speaker>PREDSEDNIK KAMAL IZIDOR SHAKER:</speaker>

               <p>Mnogokrat smo upravičeno ali neupravičeno kritični do Evropske komisije, tudi sam sem
               eden izmed teh, pa vendar, ko prebiram ta program dela za prihodnje leto, naj še
               povem, da na Odboru za zadeve EU zelo čutimo povečano aktivnost Evropske komisije.
               Danes bo še dolg dan, na dnevnem redu imamo kar nekaj točk, vezanih na različna
               področja. Sam sem si zapisal kar nekaj stvari, pa ne bom šel čez vse. Lahko samo
               povem, da je ta program dober. Ne bom rekel, da je pisan na kožo Sloveniji, lahko pa
               povem, da naslavlja prava vprašanja. Tudi komisija, je bilo že omenjeno, vidimo, da
               vlaga veliko, veliko naporov v to, da je sodelovanje med Evropsko komisijo in
               nacionalnimi parlamenti tesno, tudi na vseh srečanjih Odborov za Evropsko unijo
               <stage>(COSAC)</stage> je vedno prisoten vsaj en komisar, če ne več. Poleg tega imamo najrazličnejše
               razprave. V letošnjem letu smo imeli kar nekaj visokih obiskov s strani najvišjih
               predstavnikov Evropske komisije. Tudi spoštovana komisarka ste redna gostja našega
               odbora. Morda bi si to želel tudi za Evropski parlament, pa moje želje očitno do
               konca mandata ne bodo uslišane, kljub temu, da so evropski poslanci povabljeni na vse
               seje Odbora za zadeve Evropske unije. Pa vendar, če se vrnem na to, da vidim, da
               Evropska komisija naslavlja prava vprašanja in da se približuje ljudem z ukrepi … Naj
               omenim samo enega, in to je »roaming«. To se direktno dotika vsakega posameznika,
               vsakega evropskega državljana.</p>
               <p>Kar se tiče širitve, vidim, da je tudi povečana aktivnost. To je zelo v redu. Sami,
               kot veste, v Sloveniji spodbujamo širitev Evropske unije. Ravno v tem času zdaj, ko
               izgubljamo eno od držav članic, je prav, da se <stage type="mag"/><stage>(nadaljevanje)</stage> začnemo intenzivneje pogovarjati o tem, da bi začeli
               priključevati in širiti Evropsko unijo na Zahodni Balkan. Sami tudi podrobno
               spremljamo odpiranja vprašanj, zapiranja vprašanj, vezana na Črno goro in Srbijo. Pa
               ne bom šel v podrobnosti.</p>
               <p>Glede na to, da je letošnje leto tudi začel veljati prostotrgovinski sporazum <stage>(CETA)</stage>,
               pa da imamo danes na dnevnem redu tudi prostotrgovinske sporazume, bi imel v luči
               tega eno vprašanje, če imamo morda kakšen podatek, ali že imamo kakšne rezultate od
               sklenitve tega prostotrgovinskega sporazuma, ali se že kažejo določeni učinki, ali so
               bile nekatere bojazni, izražene tudi na tem odboru, upravičene ali neupravičene,
               koliko držav je sporazum ratificiralo.</p>
               <p>Drugače pa, če zaokrožim in ne bom več tratil časa … Še enkrat lahko povem, da ko
               pogledam ta program, se mi zdi, da naslavlja prava vprašanja, zasleduje prave cilje,
               ki na nek način tudi sovpadajo s cilji, ki jih zasleduje Republika Slovenija.</p>
               <p>Toliko iz moje strani. Še kakšna želja po razpravi? V kolikor ne, spoštovana
               komisarka, izvolite. Nekaj vprašanj je bilo. Lepo vas prosim za komentarje.</p>
               <p>Izvolite.</p>
            </sp>
            <sp xml:id="SDT7-OZZEU-redna-152-2017-12-08.sp8">

               <speaker>MAG. VIOLETA BULC:</speaker>

               <p>Hvala lepa. Hvala za razpravo in tudi za vprašanja, ki so se postavila. Upam, da bom
               vsaj delno lahko na njih odgovorila, z veseljem pa bom še kaj potem dodatno preko
               elektronske pošte oziroma v pisni obliki.</p>
               <p>Pa bi se najprej osredotočila na prvi sklop vprašanj, ki so bili vezani na
               digitalizacijo, dekarbonizacijo prometa in pa na nove prometne oblike in pa predvsem
               na aplikacije za Slovenijo.</p>
               <p>Mogoče najprej za dekarbonizacijo oziroma razogljičenje prometa … Mi imamo jasno
               strategijo, ki je bila objavljena lansko leto in je vsebovala tri točke za
               razogljičenje prometa. Prva točka je bila čista vozila, druga je bila razvoj
               alternativnih virov energije in tretja je bila boljša organizacija prometa. Vse te
               tri so zdaj nagovorjene v jesenskem svežnju, v drugem mobilnostnem svežnju, ki je bil
               predstavljen, kjer smo z različnimi spodbudami in regulativnimi predlogi ta tri
               področja tudi nagovorili. Če pogledamo pri odnosu do čistih vozil, vidite, da se zelo
               veliko, predvsem tudi v luči »dieselgate« dela na boljšem testiranju vozil. Ravno
               včeraj je bil v parlamentu tudi sprejet pomemben dokument v zvezi s tem. Potem, zelo
               veliko delamo na definiciji sploh čistih in nizkoogljičnih vozil, kar je zdaj
               poenotena evropska definicija, in pa predvsem na spodbudah, ki pa jih tudi lahko
               vidite v našem predlogu mobilnostnega svežnja, kjer smo predvsem za države članice in
               administracije držav članic postavili konkretne kvote, do kakšne kvote morajo doseči
               v strukturi vozil, ki so v javni uporabi. Verjamemo, da bomo skozi to spodbudili tudi
               veliko bolj predvidljiva naročanja na trgu in s tem pomagali industriji, da se tudi
               hitreje prilagodi. Tako da, vsaka država bo imela kvote, koliko mora biti struktura
               čistih vozil v javnem voznem parku, ki je v uporabi, naj bo to od tovornjakov, malih
               tovornjakov za čiščenje cest do tovornjakov, ki se uporabljajo za pobiranje smeti, in
               do osebnih vozil, ki jih imajo v sami strukturi. Tako da, verjamem, da mora prav
               administracija dajati zgled in zaradi tega smo se v tem paketu specifično lotili
               držav članic, hkrati pa tudi omogočili bolj ugodne pogoje za lizing zelenih vozil,
               kjer so bile trenutno omejitve, ki niso omogočale hitrejšo uvajanje tovrstnih vozil v
               njihovo strukturo prometa. To je recimo ena konkretna pobuda. Druga, ki je tudi
               vezana na vozila, je predvsem v smeri <stage type="mag"/><stage>(nadaljevanje)</stage> zaračunavanja cestnin. To je bil že del prvega paketa
               mobilnostnega svežnja, ki pa govori predvsem to, da naš predlog gre v smeri, da čista
               vozila imajo 75 % popust pri zaračunavanju cestnin. Ravno zato, da se ponovno
               spodbudi nakupe oziroma vlaganja v zelena vozila. Vendar zelo lepa je statistika, ki
               pa kaže, da zelena vozila se ljudje zanje odločajo, če je seveda na voljo
               infrastruktura. To je logično. Zaradi tega je v tem jesenskem svežnju zelo velik
               poudarek na razvoju infrastrukture za alternativna goriva. Komisija ostaja tukaj
               nevtralna in se ne odloča, da morajo biti električna ali je to vodikove celice ali je
               to mogoče umetni, umetni bencin, mislim umetna goriva, ampak pušča to odprto trgu.
               Vendar sofinanciramo in je hkrati s paketom, drugim mobilnim svežnjem je prišel tudi,
               prišlo tudi orodje za sofinanciranje infrastrukture za alternativna goriva oziroma
               energije. To je klic, mislim poziv je že odprt in bo odprt tja do februarja, marca,
               ko bodo lahko države dobile sofinanciranje za projekte za gradnjo tovrstnih
               alternativnih infrastruktur. In šele ko imamo to oboje, se potem tudi odzove trg in
               hkrati potem tudi raste število teh čistih vozil. Jaz res verjamem, da bo Evropska
               unija in seveda tudi mi vsi, ki živimo v njej, se bomo na to začeli pozitivno
               odzivati, hkrati pa bo tudi padla cena vozil. Trenutno imamo relativno drage
               avtomobile, ki so na voljo zelene avtomobile, se pa v tej generaciji 2018 prihaja na
               trg cela vrsta novih vozil, ki so tudi v nižjih cenovnih razredih in tudi manjši, ker
               so bila predvsem zdaj večja vozila, ki so bila temu namenjena in pa povsem majhna, ki
               so bila samo za gibanje po mestu. Zdaj pa bo ta srednji, srednji nivo tudi nagovorjen
               in menim, da bomo tukaj videli eno hitrejših razvojev.</p>
               <p>Tretja, ki pa je enako pomembna, ki se pa nagovarja tudi, ki se dotika tudi vašega
               vprašanja v zvezi z infrastrukturo in cestami je pa ta boljša organizacija prometa.
               No tukaj pa boste videli tudi v vseh naših pobudah poudarek na vse večje uvajanje
               nazaj lahko rečem, javnega prometa. Mi imamo v tej jesenski direktivi posebno
               direktivo za avtobuse in manjša prevozna vozila, ki so namenjena potniškemu prometu,
               kjer širimo pogoje, da se lahko to ponovno vrača tudi na manj komercialno zanimive
               ture, kjer se predvsem uvaja tudi, spodbuja uporabo pravil za Public sercie
               Obligation, se pravi, da lahko države članice lahko tudi sofinancirano določene
               trase, kjer imajo seveda poseben pomen za regionalni razvoj. Hkrati pa uveljavljamo
               tudi konkurenčne pogoje na najbolj fekventnih lokacijah, zato, da tudi vzpostavljamo
               pogoje za bolj ugodne cenovne razmere. Tako da verjamemo, da skozi to bomo lahko
               dosegli tudi večji domet javnega prevoznega sredstva, ampak hkrati pa seveda največje
               investicije še vedno vlagamo v železniški promet, ki pa predstavlja železniški
               promet, rečni promet in tako imenovane morske avtoceste. To so tri oblike, ki za
               enkrat ponujajo najbolj razogličeno obliko prometa in s tem verjamemo tudi zaradi
               finančnih spodbud, da se bo vse bolj promet tovorni premikov iz cest na železnice in
               reke. Mi imamo samo na enem rečnem plovilu se prepelje tovor za 400 tovornjakov. To
               so ogromne številke. Ravno včeraj sem imela srečanje z evropskimi predstavniki
               tovornega prometa in so tako s strani njihovih strank logističnih ponudnikov
               logističnih storitev kot končnih uporabnikov ves čas prihajajo vprašanja kdaj bo
               železnica pripravljena za to, da lahko prevzame vodilno vlogo. <stage type="mag"/><stage>(nadaljevanje)</stage> Tukaj je treba pritisk vršiti na države
               članice in jaz tukaj lahko samo prosim za vašo pomoč. Moram reči, da je odzivnost
               Slovenskih železnic v zadnjih dveh letih se zelo izboljšala in da uvaja nove rešitve
               in prilagajanja evropski zakonodaji je ustrezno, vendar je pa potrebno v javnosti o
               tem tudi veliko govoriti. Vidimo včeraj je prišlo do novih odprtij novih železniških
               poti med Nürnbergom in Berlinom, v Nemčiji, novih povezav v Franciji, Italiji, je pa
               res, da se nekatere linije tudi zmanjšujejo. Se pravi tukaj bo trg prevladal in če
               bodo ljudje tudi zainteresirani za to, da se železnice uvajajo nazaj in se bo vršil
               pritisk za izboljšanje storitev, kar smo mi na nek način zagotovili tudi z uvajanjem
               konkurenčnih razmerij v lanskem letu s 4. železniškim paketom, potem bo železnica
               lahko to vlogo prevzela. <stage>/ nerazumljivo/</stage> pride z obeh strani pritisk. Na eni strani
               prihaja pritisk z naše strani po modernizaciji železnic in kot rečeno, mi smo samo v
               zadnjih dveh letih od vseh naložb, ki smo jih naredili, 73 % je šlo v železnice. To
               je ogromno denarja. Predvsem smo poudarek dali na čezmejnih povezavah in pa na
               manjkajočih linkih na glavnih koridorjih. Zdaj je glavni pritiski na tem, da se
               enotna signalizacija uvede, ker za enkrat še vedno se mora vlak ustaviti pa zamenjati
               sprednjo mašino, da gre lahko naprej. Delamo tudi na poenotenju jezika oziroma
               sinhronizaciji izmenjave podatkov. Vse to je zelo pomembno, da lahko železnice igrajo
               vlogo v tem novem digitalnem svetu, ker so res bile zelo podhranjene razvojno.</p>
               <p>Tako da, osebno oziroma skozi naše instrumente mi ne so-vlagamo v ceste, razen v
               izjemnih primerih, ko gre za premagovanje nekih razvojnih ločnic in največ kar še
               odobravamo je v Bolgariji in Romuniji, kjer dejansko je njihov cestni križ zelo
               podhranjen, drugače pa predvsem vlagamo v digitalizacijo, v razogličenje in v
               železniški promet, posodabljanje pristanišč, rečnega prometa, rečnih pristanišč,
               morskih pristanišč in uvajanje novih rešitev. Tako da, glede tega upam, da bo
               Slovenija nadaljevala v tej smeri in tudi v bodoči finančni perspektivi bodo ti
               poudarki ostali enaki in računam, da se bo tudi Slovenija v to smer preoblikovala.
               Predvsem pa je pomembno, mi smo del Alpskih držav. Na tem področju zelo veliko delamo
               v smeri razogličenja. Kot vidite na Tirolskem gre celo v neke bolj ekstremne korake,
               na katere smo morali tudi mi odreagirati, vendar se iščejo koridorske rešitve, se
               iščejo tudi koridorski načini zaračunavanja in predvsem tudi v rešitve, ki peljejo v
               ohranjanje tudi naravne in kulturne dediščine. Tako da tukaj ima Slovenije tudi
               možnost, da se zelo aktivno vključuje v dialoge, ki se na prometnem področju vršijo v
               okviru alpske regije, ker seveda to je ena posebna regija, ki bo potrebovala tudi
               nove in inovativne rešitve na prometnem področju v smislu predvsem onesnaževanja in
               zaračunavanja potem te umazane komponente. Toliko. Tukaj bi tudi omenila, da zelo
               spodbujamo uporabo novih modelov, ki izhajajo iz sodelujoče ekonomije. Tukaj je
               Slovenija zelo daleč in bi rada, da seveda to promoviramo in spodbujamo povsod
               uvajanje teh novih modelov. Hkrati pa smo v tem zadnjem svežnju tudi spodbudili, dali
               posebne spodbude in posebna nova pravila za spodbujanje kombiniranega tovornega
               prometa. Se pravi predvsem tudi pri gradnji teh con za kombinirani promet, povezav,
               ki omogočajo, da ta kombiniran promet tekoče teče. Tako da vas prosim tudi, da mogoče
               pogledate s tega vidika predlog komisije, ki je zdaj že v obravnavi v svetu in
               parlamentu. Seveda vse to skupaj pa je tudi zelo povezano z digitalizacijo, kjer ta
               multimodalni in interoperabilnost in multimodalnost jo lahko dosežemo samo z
               digitalizacijo.</p>
               <p>Sedaj bi pa samo nekaj glavnim elementov digitalizacije povedala. Tako kot ste vi
               omenil, <stage type="mag"/><stage>(nadaljevanje)</stage> nove
               tehnologije bodo vedno vstopale in se bodo preizkušale tudi v prometu. Promet je tu
               definiran v smeri, recimo, »start-upov«, pa novih investicij, kot eno najbolj
               dinamičnih področjih za naslednjih deset let, kjer se bo ta koncept mobilnosti
               popolnoma nadgradil, spremenil, prelevil ravno zaradi novih tehnologij. Evropska
               komisija in moja ekipa zelo delamo, smo že od prvega dne začeli delati na teh novih
               modelih, pripravi tudi regulativnih ukrepov. Prvič, recimo, na področju aviacije,
               kjer s pomočjo, mislim, z vstopom tehnologij, ki so vezane na brezpilotna letala,
               drone in pa z razvojem letečih avtomobilov smo mi res že od začetka zastavili koncept
               novega regulativnega okvira. Upam, da bo zdaj v roku nekaj dni tudi potrjen, ker smo
               v trialogu uspešno prišli do neke skupne rešitve med parlamentom, svetom in komisijo,
               da imamo lahko vseevropski pravni okvir za uporabo brezpilotnih letal. Hkrati pa že
               naša Agencija za varnost dela na pravilih, ki bodo vezana na uporabo dronov. Tukaj bo
               zelo neke vrste rigorozen pristop, bo pa vezan na uporabo, se pravi, na temelju
               storitve, nov pristop k razvoju regulative, nič več na tehnologijo, ker se prehitro
               spreminja, ampak na njeno uporabo. Tako da se tudi danes srečam z nekaterimi
               deležniki iz slovenskega prostora, ker z januarjem že dajemo ven razpis za testna
               področja za pripravo testnih okolij za leteče avtomobile. To namreč nameravamo
               »zlansirati« leta 2019 in seveda države oziroma posamezne zainteresirane skupine že
               sestavljajo meddržavne skupine, ki bodo to tudi testirale in, kot rečeno, prvi razpis
               pride ven že januarja naslednje leto. Podobno se potem dogaja na cestnem prometu,
               avtomatizacija cestnega prometa. Tukaj pričakujemo zelo velike spremembe, tako
               imenovana povezana sodelujoča in avtonomna vozila. Tudi tukaj računamo, da bo do leta
               2030 prvič… Mislim, da bo na evropskih cestah že možen kombiniran promet. To se
               pravi, da bojo avtomatizirani avtomobili lahko že na isti infrastrukturi sodelovali s
               klasičnimi avtomobili, zato tudi zdaj že lansiramo tako imenovana čezmejna testna
               področja in tukaj me veseli, da je Slovenija skupaj z Avstrijo in Madžarsko že v
               dogovorih oziroma se nekateri razvojni projekti že odvijajo na nivoju univerz. En
               drug prijavljen čezmejni projekt je Nemčija, Luksemburg, Francija in tretji je
               Nemčija, Nizozemska in Belgija. Verjamem, da jih bo še več in iz tega bomo mi tudi
               črpali potem konkretne podatke in informacije, kje sploh je potrebna intervencija s
               strani regulative, kje pa bo trg upravljal s tovrstnimi pogoji oziroma bo kreiral
               pogoje. Enako se nam zdaj dogaja na področju pomorskega prometa, ki je predvsem v
               skandinavskih deželah že zelo močno, ne samo testiran, ampak grejo prvič že tudi v
               uporabo brezpilotne ladje oziroma ladje brez kapitanov, kjer predvsem Skandinavci
               zelo stavijo na te rešitve, ki bodo prvič povečale učinkovitost, drugič pa predvsem
               pomagale pri bolj predvidljivih logističnih mrežah. Seveda, tako pri prometu, kjer
               seveda niso samo osebni avtomobili, se ne razvija v smer avtonomnosti, ampak tudi
               tovornjaki, tudi v tako imenovanih »platooning« rešitvah. Bomo pa mi zelo soočeni z
               enim socialnim izzivom, kako zagotoviti, da bodo seveda ljudje, ki bodo izzvani, ki
               so trenutno zaposleni na teh sektorjih, da bodo imeli pravočasno <stage>(prvič)</stage> ustrezno
               izobraževanje, <stage>(drugič)</stage> pomoč pri iskanju novih možnosti za zaposlitev, predvsem pa
               je potrebno tudi v izobraževalnih programih s temi novimi konkretnimi vsebinami
               vstopiti že zdaj. Ker če bo do leta 2030, ko bo mladina vstopala na trg, mora biti
               seveda na to pripravljena.</p>
               <p>Kaj pa se bo konkretno odvijalo že v naslednjih par letih? Digitalizacija na področju
               izmenjave podatkov med administracijami, <stage type="mag"/><stage>(nadaljevanje)</stage> tako imenovana »A to A«<stage>(?)</stage> zaradi tega, da bomo
               razbremenili šoferje, če hočete, da so odgovorni za informacije, ki se lahko direktno
               posredujejo. Enako delamo zdaj na bazah za »B to A« <stage>(?)</stage>, to se pravi, da podjetja
               direktno sporočajo tiste informacije, ki jih lahko, že državam, kjer opravljajo svoje
               operacije, recimo za kabotažo in podobno, in pa digitalizacija tahografov, se pravi,
               inteligentni digitalni tahografi, zato da se zmanjšuje potreba po kontroli na cesti
               in tisti… Skratka, regulativa je zdaj narejena tako, da tisti, ki pošteno delujejo,
               bojo imeli bistveno manj kontrol. Kontrole se bodo lahko opravile tudi na sedežih
               podjetij in če bojo stvari urejene, potem bo to potovanje skozi evropski prostor
               bistveno bolj poenostavljeno.</p>
               <p>»Blockchains« na vseh korakih … Povsod se nam »blockchains« pojavljajo kot
               tehnologija, predvsem za reševanje izzivov v logistiki in pred enim tednom je bila že
               dana tudi prva analiza, ko se je »blockchain« uporabljal v pomorstvu, kjer so
               zmanjšali čas za obdelavo podatkov in zagotavljanja nekaterih drugih funkcij v
               procesu iz sedmih dni na pet do osem minut. To so izjemne spremembe in verjamem, da…
               Predvsem to vidim v pomorstvu, se »blockchaini« že zelo veliko pojavljajo in tudi v
               nekaterih drugih rešitvah urbanega prometa. Tako da, to je gotovo smer, ki pa se mora
               tudi še izkazati, predvsem v stabilnosti in v tehnološki zanesljivosti, varnosti, bo
               pač morala še svoje dokazati, vendar očitno so prednosti tako velike, da so nekateri
               že pripravljeni v to stopiti in nam to pomeni pomembno vstopno informacijo. Se pa
               komisija že zadnje leto in pol, več, mislim, da je zdaj že sedem komisarjev, ki se
               aktivno ukvarjajo s temi koncepti, da vidimo, kje sploh je mesto v smislu davkov, v
               smislu nadzora nad zasebnostjo, dostopa »cyber-securityja« in podobno. Tako da,
               mislim, da lahko v tej smeri že pričakujemo pod našo komisijo že nekaj konkretnih
               korakov, ki bodo narejeni v našem mandatu.</p>
               <p>Kar se tiče digitalizacije, bi rada omenila še en pomemben projekt, ki bo, mislim da,
               vplival pozitivno tudi na slovenski prostor. Na nivoju komisije smo se že v začetku
               mandata začeli ukvarjati s pametnimi mesti, kar je seveda predvsem stvar držav
               članic, vendar zaradi številnih povabil s strani mest, pa tudi s strani držav smo
               nekako začeli koordinacijsko funkcijo in zdaj zastavili program tako imenovanih
               pametnih skupnosti, v katero sodijo tako pametna mesta kot pametni vasi. Tukaj sva s
               kolegom Bogovičem… V bistvu, pobuda je prišla tudi iz parlamenta in tukaj z njim zelo
               dobro sodelujemo in s komisarjem za kmetijstvo, komisarko za digitalno agendo,
               kolegico Gabriel, kolegom Hoganom in tudi s kolegico za regionalni razvoj, Corino
               Creţu. Veseli me, da bo prva evropska konferenca na temo pametnih vasi v Sloveniji,
               in sicer 13. aprila, kjer bomo tudi predstavili iz vseh teh portfeljev elemente, ki
               težijo predvsem k temu, da se okrepi podeželje, da se sodobne nove tehnologije
               pripelje tudi na podeželje in bolje poveže nabavno-prodajna veriga med podeželjem in
               mestom. Tako da, tukaj je Slovenija zelo naprej, zelo veliko je zanimivih podjetij,
               ki se s to problematiko ukvarjajo in upam, da jim bo ta evropski okvir dal še večjo
               spodbudo, da bodo lahko na teh inteligentnih sistemih delali še naprej. Se pa
               pogovarjamo o sodobni mobilnosti, ki bo v veliki meri vključevala tudi avtonomne
               mobilne rešitve, o bolj kakovostnem nadzoru nad polji oziroma pridelavo in pa nad
               novimi oblikami storitev, ki se lahko razvijejo na podeželju. Tu mislim predvsem v
               odnosu do starejših ljudi in podobno. To se mi zdi en tak pozitiven impulz, ki je
               prišel v bistvu iz terena in na katerega smo se lahko zelo hitro odzvali, se pa
               verjetno spomnite, da sva že lani s kolegom Hoganom naredila en tak »pre
               announcement« tukaj v Sloveniji in zdaj se to lepo razvija naprej.</p>
               <p>Mogoče še zadnji komentar glede razvoja in na področju digitalizacije, <stage type="mag"/> <stage>(nadaljevanje)</stage> ker to je zdaj že vse kar
               govorim že v operacionalizaciji. Naš program za razvoj na področju prometa gre pa
               predvsem v iskanju novih pogonskih sistemov, novih alternativnih virov energije,
               potem shranjevanje električne energije je velika zgodba, pametna omrežja, predvsem
               kako čim bolj izkoristiti zdaj te pametne avtomobile in ostale, kako bi rekla, ostale
               predmete oziroma stvari, ki so vključene v mobilnost, da lahko delujejo ne samo kot
               ponor, ampak tudi kot izvor, se pravi, da se lahko tudi uporablja za shranjevanje
               energije, ne pa samo za črpanje. Tako, da tukaj prihaja tudi iz Slovenije, zadnjič
               smo se srečali tudi z Evropsko agencijo ACER tukaj in z deležniki, ki delujejo na tem
               področju in dobijo nekaj zelo pozitivnih spodbud, kar samo kaže, da promet se zelo
               močno vpenja, na eni strani z digitalizacijo in digitalnimi deležniki, na drugi
               strani z energetiko in energetskimi deležniki, ker so seveda to dve naši glavni
               vzpodbudi za razvoj. Hkrati pa seveda je velik poudarek na inteligentnih prometnih
               sistemih, ki pa predvsem grejo v smeri varnosti v cestnem prometu in veseli me, da
               spomladanski paket bo imel posebno področje namenjeno varnosti v cestnem prometu.
               Mogoče še zadnje dva komentarja, kot je Mitja, kot ste podal v svojem podajanju, je
               seveda ta tema izjemno široka in ne bi mogla na vse v tem trenutku odgovoriti, bi pa
               povzela ene par stvari, ki so seveda tudi zelo blizu, tudi meni kot državljanki.
               Omenil ste pravice svoboda in varnost, ki so trije elementi in mogoče bi tukaj
               predvsem povabila, da so to res trije elementi, ki ne sodijo v isto množico, se pa
               dopolnjujejo. Svoboda je vrednota, pravica je neke vrste struktura dogovorjenih
               okvirov kako lahko to svobodo v neki družbi izvajamo, tako, da na tem delamo veliko
               na nivoju EU in pač poskušamo biti zelo vzključujoči in seveda zelo slediti tudi
               demokratičnim elementom kot jih razumemo v Evropski uniji. In tretja je varnost, ki
               je pa eden od inštrumentov, ampak samo eden v množici inštrumentov, ki pomaga to
               svobodo in pravice izvajati. Tako, da na vse to poskušamo odgovarjati, ni pa tako
               trivialno in včasih postane zelo kompleksno, kadar vse to povežeš med sabo, to se
               strinjam, lahko pa rečem, da je želja po izboljševanju veš čas prisotna, na žalost
               nas pa negativni dogodki včasih opozorijo kje smo šibki in do neke mere nam dajo
               potem tudi možnost, da se izboljšamo, ugotovimo to svojo šibkost in mislim, da je ta
               namera EU, da konstantno izboljšuje svojo zgodbo in, da je EU nikoli dokončana
               zgodba, mogoče tisti pravi pristop in spodbujam, da tudi iz Slovenije prihajate
               impoziji <stage>(?)</stage> naprej. Kar se tiče vladavine prava je to ena naših osnovnih temeljev,
               ki je seveda veš čas izzvana in tudi tukaj se učimo kako in na kakšen način v resnici
               zagotavljati to vladavino prava, ker biti demokracija, na eni strani je to izjemno
               močna energija, na drugi strani je pa šibka, ker je vključujoča in veš čas poskuša
               najti konsenze in ves čas poskuša vključevati različnost in najti presežek potem iz
               te različnosti. Zlorabe zato seveda se dogajajo, vendar EU želi z vsemi ukrepi
               zmanjševati možnost teh zlorab, Slovenija je podpisala tudi ta »European Public
               Prosecutor's office agreement«, smo ena od 23 držav, ki je h temu pristopila, imamo
               OLAF, ki obravnava moralno sporne zadeve, jaz vam lahko povem, da kot komisarka v
               bistvu z užitkom delam zato, ker so pravila transparentnosti jasna. In imamo zelo,
               zelo rigorozna pravila, za katere vedno skrbijo tudi v kabinetu, da jih ne kršimo in
               zato lahko tudi zelo samozavestno delujemo, ker so tudi pravila glede lobiranja zelo
               jasna, so zelo, zelo je, pravilnik napisan kako se lahko in na kakšen način se lahko
               srečuje z različnimi lobisti, z njimi se moreš srečevati, ker seveda tudi to je
               dostop do nekih informacij in mnenja na trgu,<stage type="mag"/> <stage>(nadaljevanje)</stage> vendar mora biti vse registrirano, prijavljeno in
               potem tudi javno objavljeno kakršnikoli so dogovori in do tega imajo dostop vsi
               državljani in novinarji, seveda vključno z novinarji, ki zelo budno spremljajo seveda
               vsak naš korak. Tako, da, ampak je fino, ker so pravila jasna in je v takih pravilih
               potem dobro delati, ker veš do kje, kaj lahko narediš in lahko samozavestno potem s
               temi orodji delaš. Še nekaj je, da je na nivoju EU smo se odločili za sodno varstvo v
               smislu, da varujemo ljudi pred posegom v osebne podatke, kar je seveda precej drugače
               kot v Združenih državah Amerike in zato imamo tudi z njimi malo težav, ko poskušamo
               najti skupen dogovor o dostopu do teh podatkov, ker pri njih je pač pravilo, ki mi ga
               je prišepnil vodja Predstavništva Evropske unije v Sloveniji, da, če oni, če nič
               nimaš za skrivati, lahko potem vse je vidno, mi smo šli na drug način, imamo varstvo
               osebnih podatkov in moraš imeti razlog zakaj vstopaš v to varstvo osebnih podatkov.
               Seveda pa potem včasih pride do paradoksov, ker smo pa ljudje zelo hitro damo vse
               podatke raznim socialnim medijev in potem imamo težavo, ker ne veš, ljudje so rekli
               ja, v resnici pa ne bi smeli reči ja in je tukaj včasih seveda ta osebna odgovornost
               do neke sistemske odgovornosti je vprašanje, moramo zelo paziti, da se srečata na nek
               način. Mislim pa, da je zadnja Nobelova nagrada za ekonomijo zelo vzpoduba, ker kaže
               na en čisto novi način obravnavanje strank in odgovornost tistih, ki so ponudniki
               zato, da in verjamem, da bo tudi to vplivalo mogoče na naš razvoj odnosa do trga in
               odnosa do strank in uporabnikov.</p>
               <p>Morda na koncu samo še v zvezi z CETO, nekaj konkretnih podatkov. 98 % je manj
               carinskih dajatev, to je prvi velik pozitivni učinek, podjetja na nivoju EU bodo iz
               tega naslova ohranila 590 milijonov evrov letno, kar bo lahko šlo potem za
               investicije, odpravlja se carinske tarife in odprtje kanadskega trga za 51 podjetij
               iz Slovenije. To je tudi en zelo dober podatek, Slovenija ima 41 milijonov evrov
               presežka v trgovini z Kanado in vrednost slovenskega izvoza v Kanado je 86 milijonov
               evrov in 45 milijonov evrov je vrednost kanadskega uvoza, iz tega zdaj ta razlika
               potem nastane. Ratificirale so sporazum za enkrat Latvija, Danska, Španija, Hrvaška,
               Portugalsko in Estonija, tako, da to so recimo najnovejši podatki v zvezi s CETO, ki
               je pa šele začela funkcionirati, tako, da jaz upam, da smo se tudi veliko naučili iz
               teh pogajanj, transparentnost se še povečuje v trgovinskih pogajanjih, tukaj pa moram
               tudi dati posebno pohvalo slovenskemu prostoru, predvsem nevladnim organizacijam, ki
               so vztrajale na svojih pogledih in na koncu tudi dosegle dodatke v aneks tega
               sporazuma, vezani predvsem na vodo in način kako se opravljajo sodni postopki. Tako,
               da mogoče bi s tem zaključila odgovore na vaša vprašanja.</p>
               <p>Hvala.</p>
            </sp>
            <sp xml:id="SDT7-OZZEU-redna-152-2017-12-08.sp9">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za vaše komentarje in vse odgovore.</p>
               <p>Vidim, da je še želja po razpravi, dr. Mitja Horvat, izvolite.</p>
            </sp>
            <sp xml:id="SDT7-OZZEU-redna-152-2017-12-08.sp10">

               <speaker>DR. MITJA HORVAT (PS SMC):</speaker>

               <p>Najlepša hvala. Spoštovani predsednik, ne samo, da obljubim, da ne bom tako dolg kot
               v prvem delu, ampak želel sem se odzvati prav na ta del, ki sem ga pričakoval,
               najlepša hvala seveda spoštovani komisarki za več odgovorov in razmišljanj kot je v
               osnovi bilo tisto kar sem si sam predstavljal in želel in kot vedno je pravi užitek
               videti oziroma slišati nekoga, ki zna na pozitiven način pristopi do stvari in iskati
               rešitve na kompleksne načine s pozitivnim pristopom. To velikokrat pogrešam, to
               pogrešam tudi v javnem diskurzu, zato se res najlepše zahvaljujem za ta del, ne bom
               zdaj v podrobnosti, ne bom šel naprej, verjamem, da bomo imeli še priložnost ali pa
               tudi, da bova sama <stage type="mag"/><stage>(nadaljevanje)</stage>
               imela priložnost kdaj še izmenjati par besed, ampak prav na ta način, prav to sem
               pravzaprav želel spodbuditi in seveda nas je komisarka še enkrat, kot vedno znova,
               seznanila s tem, da se delovati drugače, torej, če sem govoril o zlorabah je v tem
               delu, da se seveda uporablja tudi pravni sistem, razne sankcije, negativne sankcije,
               birokratski način razmišljanja in tako naprej, zato me veseli, da smo imeli spet eno
               priložnost ene demonstracije, kaj se da s povabili, z vključevanjem, s spodbudami
               doseči in kako, čeprav nam seveda nekateri očitajo, da imamo kompleksne odgovore na
               kompleksna vprašanja, ampak najverjetneje drugače tudi ne gre, če želimo resno
               odgovoriti na vprašanja, zato res najlepša hvala za odgovore, za razmišljanja, tudi
               širše in seveda naj izrazim še osebno podpori in vam zaželim vse dobro še naprej za
               pogum, za vztrajnost in odločnost pri zagovarjanju možnosti in odpiranja, seveda vseh
               mogočih priložnosti, kajti vsako obdobje nam ponuja in sam ne poznam besede kriza, jo
               ne maram, ker verjamem, da imajo Kitajci prav, ki pravijo, da so to sam obdobja novih
               priložnosti in res najlepša hvala vam, da ste ena tistih, ki to živite in pri svojem
               delovanju tudi uporabljate, tako, da res najlepša hvala in vse dobro.</p>
            </sp>
            <sp xml:id="SDT7-OZZEU-redna-152-2017-12-08.sp11">

               <speaker>PREDSEDNIK KAMAL IZIDOR SHAKER:</speaker>

               <p>Tudi v imenu odbora se vam najlepše zahvaljujem, težko je kaj dodati po vseh teh
               zahvalah. Zato tudi zaključujem razpravo, ker ne vidim več želje po njej, še enkrat
               najlepša hvala spoštovana komisarka, člani kabineta, vodja predstavništva Evropske
               komisije za to predstavitev delovnega programa in želim vam uspešno izvajanje le
               tega, seveda v sodelovanju z nami, mi bomo pa v vsakem primeru budno spremljali kaj
               Evropska komisija počne, ker bomo zagotovo dokumente dobivali tudi po tekočem traku
               na mizo, kar se tudi že dogaja. Tako, da še enkrat najlepša hvala, zaključujem
               razpravo in ugotavljam, da smo se članice in člani Odbora za zadeve EU seznanili z
               delovnim programom Evropske komisije za leto 2018.</p>
               <p>Zaključujem prvo točko dnevnega reda.</p>
               <p>Prehajamo na <title>2. TOČKO DNEVNEGA REDA.</title> Želim vam uspešen dan.</p>
            </sp>
            <sp xml:id="SDT7-OZZEU-redna-152-2017-12-08.sp12">

               <speaker>MAG. VIOLETA BULC:</speaker>

               <p>Hvala vsem še enkrat za priložnost.</p>
            </sp>
            <sp xml:id="SDT7-OZZEU-redna-152-2017-12-08.sp13">

               <speaker>PREDSEDNIK KAMAL IZIDOR SHAKER:</speaker>

               <p>Vedno in z veseljem.</p>
               <p>Prehajamo na <title>2. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE
                  DO PRIPOROČILA SKLEPA SVETA O POOBLASTITVI ZA ZAČETEK POGAJANJ O PROSTOTRGOVINSKEM
                  SPORAZUMU Z NOVO ZELANDIJO.</title> Gradivo k tej in naslednji, to je 3. točki je
               enak predlog stališča Republike Slovenije do priporočila, sklep sveta o pooblastitvi
               za začetek pogajanj o prostotrgovinskem sporazumu z Avstralijo smo prejeli od Vlade
               23. 11. 2017, na podlagi prvega odstavka 4. člena Zakona o sodelovanju med Državnim
               zborom in Vlado v zadevah Evropske unije, skrajni rok za njegovo obravnavo v Državnem
               zboru je danes. Gradivo je bilo v skladu z določili Poslovnika Državnega zbora
               dodeljeno v obravnavo Odboru za zadeve Evropske unije kot pristojnemu odboru ter
               Odbor za gospodarstvo kot matičnemu delovnemu telesu, ta ga je tudi obravnaval na
               svoji 30. seji 6. decembra in sprejel mnenji, ki smo ji tudi prejeli. Kar dajem
               besedo državni sekretarki na Ministrstvu za gospodarski razvoj in tehnologijo, gospe
               Evi Štravs Podlogar, da nam predstavi obe priporočili hkrati in za oba sklepa sveta,
               zlasti pa predlog stališča Republike Slovenije do obeh teh sklepov. Pa predlagam
               spoštovane članice in člani, da razpravo opravimo kar pri tej točki za obe točki
               dnevnega reda, ker ne vidim nasprotovanj bomo to tudi storili.</p>
               <p>Izvolite spoštovana državna sekretarka, imate besedo.</p>
            </sp>
            <sp xml:id="SDT7-OZZEU-redna-152-2017-12-08.sp14">

               <speaker>EVA ŠTRAVS PODLOGAR:</speaker>

               <p>Hvala lepa, spoštovani predsednik, spoštovane poslanke in poslanci, dovolite, da vam
               predstavim gradivo, Priporočilo za sklep sveta o pooblastitvi za začetek pogajanj o
               prostotrgovinskem <stage type="mag"/><stage>(nadaljevanje)</stage>
               sporazumu z Avstralijo in Novo Zelandijo, kot je bilo že predlagano in povedano, sta
               si gradivi res vsebinsko zelo podobni in se tudi v okviru sveta EU njuna obravnava
               poteka vzporedno zato me veseli, da lahko tudi predstavitev poteka vzporedno. Kljub
               dobrim političnim in gospodarskim odnosom med Evropsko unijo in Avstralijo oziroma
               Novo Zelandijo, Evropska unija z njima še nima sklenjenega sporazuma o prosti
               trgovini. Ob dejstvu, da Avstralija in Nova Zelandija sklepata številne
               prostotrgovinske sporazume z državami iz regije in širše, to podjetje iz Evropske
               unije postavlja v primerjalno vedno bolj neugoden položaj. Predvidena sporazuma bosta
               samo nekakšna nadgradnja že obstoječih dogovorov znotraj WTO, urejala bosta
               liberalizacijo trgovine z blagom, trgovine z storitvami, neposrednim naložb z vidika
               dostopa na trg in javnih naročil, določbe, ki urejajo na primer, pravice
               intelektualne lastnine, ne carinske ovire, fitosanitarne ukrepe, pomoč MSP in tako
               naprej. Sporazuma naj bi vsebovala tudi določbe glede trajnostnega razvoja, med njimi
               delavski in okoljski standardi, regulatornega sodelovanja in glede pravice do
               urejanja gospodarskih dejavnosti v javnem interesu. Visoka kakovost javnih služb
               oziroma storitev EU zaradi sporazumov ne bi smela biti ogrožena. Osnutka pogajalskih
               smernic ne predvidevata določb glede zaščite naložb in reševanja sporov med
               investitorjem in državo, tako imenovani ECS mehanizem. Sodišče Evropske unije je v
               zadevi mnenje 2/15 opredelilo obseg izključne pristojnosti EU na področju skupne
               trgovinske politike, tako, da so v izključni pristojnosti EU vse določbe sporazumov o
               prosti trgovini, razen določb o zaščiti naložb in reševanju naložbenih sporov.
               Predloga zadevnih pogajalskih smernic načeloma ne vsebujeta vsebin, ki so v deljeni
               pristojnosti med EU in državami članicami oziroma v izključni pristojnosti držav
               članic. Sta prva predloga tako imenovanega novega pristopa, sporazum o prosti
               trgovini v izključni pristojnosti EU brez določb o zaščiti naložb in reševanju
               naložbenih sporov. Ministrstvo za gospodarstvo je pred poletjem že pripravilo
               informacijo o novi arhitekturi trgovinskih sporazumov v gradivu o pravnih posledicah
               mnenja 2/15, to gradivo je Vlada sprejela prejšnji teden in ga tudi posredovala v
               vednost Državnemu zboru. Dovolite, da v okviru obravnave pogajalskih smernic za
               Avstralijo in Novo Zelandijo predstavim na kratko nekaj ključnih elementov te tako
               imenovane nove arhitekture. Klasični sporazum je v prosti trgovini, ki jih je
               sklepala Evropska unija s tretjimi državami so sporazumi v izključni pristojnosti EU,
               postopoma z razvoji mednarodnih trgovinskih odnosov in po sprejetju trgovinske
               strategije, trgovine za vse, sporazumi o prosti trgovini urejajo tudi druge določbe v
               zvezi z trgovino. Celoviti sporazum je v prosti trgovini so bili opredeljeni kot
               mešani sporazum, tak sporazum je bil na primer sporazum CETA. Evropska komisija
               predlaga za Avstralijo in Novo Zelandijo sklenitev sporazuma v izključni pristojnosti
               Evropske unije, to pomeni brez naložbenega poglavja, kar pomeni potrditev v svetu EU
               s kvalificirano večino ter ratifikacijo samo na ravni Evropske unije. Predlog sproža
               v svetu EU poglobljeno razpravo, večina držav članic meni, da bi bilo potrebno
               upoštevati posebnosti trgovinskih partnerjev in sprejemati odločitve o arhitekturi
               sporazuma od primera do primera. Države članice vidijo prednosti nove arhitekture v
               hitrejših postopkih in seveda o ohranjanju kredibilnosti Evropske unije kot
               trgovinskega partnerja z hitrim začetkom izvajanja sporazuma, slabosti pa v manjši
               vlogi nacionalnih parlamentov, odločanju z kvalificirano večino in možnostjo
               preglasovanja in vprašanja interesa tretjih držav za sklepanje ločenih naložbenih
               sporazumov. Zadevna predloga pogajalskih smernic ne moreta prejudicirati zaključka
               aktualne razprave o bodoči arhitekturi prostotrgovinskih sporazumov. <stage type="mag"/><stage>(nadaljevanje)</stage> Obstoječi obseg trgovinske
               menjave med Slovenijo in Avstralijo oziroma Slovenijo in Novo Zelandijo je sicer
               relativno skromen. S sklenitvijo zadevnih sporazumov pa seveda pričakujemo nove
               priložnosti za slovenska podjetja. Študija učinkov, ki je bila narejena na Evropski
               uniji, je pokazala, da je večina poslovnega sektorja vsekakor naklonjena
               prostotrgovinskemu sporazumu z Avstralijo in Novo Zelandijo. Pomembna izjema so
               podjetja nekaterih kmetijskih podsektorjih Evropske unije, ki niso naklonjena popolni
               liberalizaciji specifičnih proizvodov. Avstralija in Nova Zelandija sta namreč
               največji izvoznici kmetijskih izdelkov. V pogajanjih bo tako potrebna posebna
               pozornost, da se prepreči negativne vplive na tem področju.</p>
               <p>Posebna študija na ravni Slovenije še ni bila izvedena, Ministrstvo za gospodarstvo
               pa glede teh vprašanj tesno sodeluje s pristojnim resorjem, seveda z Ministrstvom za
               kmetijstvo. V dosedanji obravnavi pogajalskih smernic se je Slovenija posebej zavzela
               za vključevanje specifičnih določb za občutljive kmetijske proizvode, za ohranitev
               vsaj obstoječe ravni EU standardov in uporabo previdnostnega načela v povezavi z
               varno hrano ter da se zagotovi tudi ustrezna zaščita geografskih označb, z možnostjo
               še naknadne vključitve. V revidiranih verzijah zadevnega sklepa oziroma pogajalskih
               smernic so bile številne pripombe Republike Slovenije že v veliki meri tudi
               upoštevane.</p>
               <p>Glede na vse povedano, predlagamo, da Republika Slovenija načeloma podpre začetek
               pogajanj. Za zaključek pa bi želela še poudariti, da pri oblikovanju predlaganih
               stališč in zastopanju interesa Slovenije v okviru Sveta EU, izhajamo tudi iz izkušenj
               pridobljenih v okviru pogajanj in zaključnih postopkov za sklepanje drugih
               prostotrgovinskih sporazumov, predvsem CETA, kot je izpostavila že komisarka Bulčeva.
               Zato smo bili že v tej začetni fazi, ko se pogajalski mandat šele oblikuje, zelo
               pozorni glede vprašanj kot so previdnostno načelo, varna hrana, prostovoljnost
               regulatornega sodelovanja in predlagali spremembe smernic in ocenjujemo, da so
               zadevna vprašanja v pogajalskih smernicah oziroma njihovih revizijah tudi ustrezno
               naslovljena. Ponovno poudarjam, da pogajalske smernice ne predvidevajo pogajanj o
               zaščiti investicij ICS.</p>
               <p>Glede na vse povedano in navedeno, predlagam, da odbor podpre predlagana stališča
               Republike Slovenije.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-152-2017-12-08.sp15">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za predstavitev.</p>
               <p>Mnenje matičnega delovnega telesa smo prejeli pisno in je v našem sistemu UDIS in
               lahko povem, da je bila na Odboru za gospodarstvo tudi razprava o teh dveh sklepih,
               podobna razprava, ki smo jo dali že enkrat čez pri prostotrgovinskem sporazumu s
               Kanado, če se ne motim.</p>
               <p>Predlog stališč k tej in 3. točki je na svoji 16. izredni seji 5. decembra
               obravnavala tudi Komisija Državnega sveta za mednarodne odnose in evropske zadeve ter
               sprejela mnenji, ki smo ju prejeli. Za predstavitev obeh mnenj, dajem besedo dr.
               Janvitu Golobu, predsedniku te komisije.</p>
               <p>Izvolite.</p>
            </sp>
            <sp xml:id="SDT7-OZZEU-redna-152-2017-12-08.sp16">

               <speaker>DR. JANVIT GOLOB:</speaker>

               <p>Hvala lepa predsednik.</p>
               <p>Pozdravljeni vsi!</p>
               <p>S pozornostjo smo prisluhnili predlogom povezave z Avstralijo in Novo Zelandijo,
               torej pozdravili vsa stališča, ki jih je zdaj močno predstavila predstavnica
               ministrstva. Mi smo imeli v gosteh gospoda Franca Stanovnika, direktorja Direktorata
               za notranji trg in je potekala zanimiva razprava. zavedli smo se, da je bila
               Avstralija odkrita pred 240 leti, ko so izgubili Angleži severno Ameriko in je bilo
               treba najti kaj novega, predvsem prostor za »arestante«. Če ste v Londonu ukradli eno
               žemljo, ni dosti dolgo trajalo, pa si bil na ladji za Avstralijo kjer so <stage type="mag"/><stage>(nadaljevanje)</stage> ustvarjali nov rod
               sedanjih, tudi še drugi so prišli, prebivalcev.</p>
               <p>Opozorili smo oziroma dodali, da je področje kmetijstva zelo pomembno za Evropo in za
               Avstralijo in da je tukaj potrebno biti pozoren, nismo pa spregledali tudi angleški
               Brexit, ki bo situacijo v Avstraliji, Novi Zelandiji zajemal v enem posebnem
               aranžmaju. To bo zdaj tudi ostali del Evropske unije pomembno delo tukaj. Za
               prihajajoči obisk tudi zanimivo gospoda Počivalška v Avstraliji smo postali pozorni,
               da naj ob svojem obisku, ki bo pomladi ali pozni zimi, povabi tudi vse tiste zelo
               uspešne Slovence, ki so v raznih področjih univerz, gospodarstva tam prisotni. Ne
               smemo nikoli spregledati, da je največja črpalka za gradbeništvo in za rudarstvo
               rezultat dela Antona Geržine v firmi Warman <stage>(?)</stage> in jo po celem svetu uporabljajo, ko
               gre za dva kubika na sekundo težkih suspenzij. Jaz sem tega človeka spoznal, v
               Sydneyu je, zelo zanimiv. Šel je takoj po vojni gor in naredil za Slovenijo veliko
               afirmacijo. Ampak to ni edini. Na to smo opozorili ljudi z ministrstva, da ko se gre
               v Avstralijo, se poskuša privabiti na ta pogovor tudi vse te ljudi, ki so od
               Brisbana, Pertha, Sydneya in tako naprej razporejeni na precej visokih položajih in
               uspešnih delovnih sistemih.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-152-2017-12-08.sp17">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam!</p>
               <p>Odpiram razpravo k obema točkama dnevnega reda. Želi kdo besedo? Če ne, zaključujem
               razpravo.</p>
               <p>Na glasovanje dajem naslednji predlog stališča k tej točki dnevnega reda: »Republika
               Slovenija načeloma podpira začetek pogajanj za sklenitev prostotrgovinskega sporazuma
               med EU in Novo Zelandijo, ker meni, da bo sporazum prinesel nove poslovne priložnosti
               za slovenska podjetja, vendar hkrati ugotavlja, da bo pred končno odločitvijo o
               potrditvi sklepa o pooblastitvi za začetek pogajanj o prostotrgovinskem sporazumu z
               Novo Zelandijo ter povezanih pogajalskih smernic, potrebno razjasniti še nekaj
               vprašanj. Upoštevajoč močan kmetijski sektor Nove Zelandije, Slovenija med njimi
               posebej vzpostavlja vprašanja povezana z liberalizacijo trgovine na področju
               kmetijstva, pri čemer poudarja pomen specifičnih določb za občutljive proizvode v
               zvezi s katerimi je treba predvideti možnost tarifnih kvot, daljša prehodna obdobja
               ali druge ustrezne ureditve. Na področju varne hrane se Slovenija zavzema za
               ohranitev vsaj obstoječe ravni standardov EU na področju zaščite zdravja ljudi,
               živeli, rastlin in okolja ter za možnost uporabe načela previdnosti. Glede proizvodov
               s priznano EU geografsko označbo, se Slovenija zavzema za enakovredno zaščito na trgu
               Nove Zelandije kot jo le-ti uživajo v EU ter za možnost naknadne zaščite novih EU
               geografskih označb, tudi po uveljavitvi sporazuma. Slovenija ne nasprotuje predlagani
               arhitekturi prostotrgovinskega sporazuma med EU in Novo Zelandijo, vendar poudarja,
               da to ne prejudicira njenega stališča glede arhitekture bodočih sporazumov o prosti
               trgovini med EU in tretjimi državami. Glede objave zadevnih pogajalskih smernic,
               Slovenija meni, da mora biti skladno z mnenjem pravne službe Sveta EU številka št.
               14495/15 odločitev o tem sprejeta ločeno in ne more biti del obravnavanega sklepa
               sveta.«</p>
               <p>Predvidevam, da imate pri sebi vsi glasovalne naprave, zato glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto. <stage type="mag"/><stage>(nadaljevanje)</stage> Prehajamo na <title>3. TOČKO DNEVNEGA REDA – PREDLOG
                  STALIŠČA REPUBLIKE SLOVENIJE DO PRIPOROČILA ZA SKLEP SVETA O POOBLASTITVI ZA
                  ZAČETEK POGAJANJ O PROSTOTRGOVINSKEM SPORAZUMU Z AVSTRALIJO.</title>
               </p>
               <p>Predstavitev in razpravo smo opravili pri prejšnji točki dnevnega reda, zato dajem na
               glasovanje naslednji predlog stališča. In ker je stališče z enako oziroma zelo
               podobno kot prejšnje, ga če se strinjate ne bi bral. Ugotavljam, da ni nasprotovanja,
               zato dajem na glasovanje naslednji predlog stališča, kot je objavljen na tretji
               strani gradiva z dne 23. november 2017. Glasujemo.</p>
               <p>Kdo je za? <stage>(10. članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Najlepše se zahvaljujem predstavnicama Ministrstva za gospodarstvo in jima želim
               uspešen dan.</p>
               <p>S tem tudi končujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA IZVEDBENE UREDBE SVETA O SPREMEMBI IZVEDBENE UREDBE ŠT. 282/2011 GLEDE
                  NEKATERIH OPROSTITEV V ZVEZI S TRANSAKCIJAMI ZNOTRAJ SKUPNOSTI.</title>
               </p>
               <p>Gradivo k tej, naslednji in še naslednji – 4., 5. in 6. točki, smo prejeli od Vlade
               23. novembra na podlagi prvega odstavka 4. člena Zakona o sodelovanju med Državnim
               zborom in Vlado v zadevah Evropske unije. Skrajni rok za njegovo obravnavo v Državnem
               zboru je danes. Gradivo je bilo v skladu z določili Poslovnika dodeljeno v obravnavo
               našemu odboru kot pristojnemu odboru, ter Odboru za finance in monetarno politiko kot
               matičnemu delovnemu telesu, ta ga je tudi obravnaval na svoji 87. nujni seji 6.
               decembra in sprejel mnenja, ki smo jih prejeli.</p>
               <p>Kolegice in kolegi, glede na to, da se materija pri vseh treh točkah zelo povezuje,
               predlagam, da predstavitev in razpravo opravimo pri tej točki za vse tri točke
               skupaj. Ker ne vidim nobenega nasprotovanja, smatram, da je moj predlog sprejet in
               dajem besedo državni sekretarki na Ministrstvu za finance, gospe Saši Jazbec, da nam
               predstavi vse tri točke dnevnega reda.</p>
               <p>Izvolite.</p>
            </sp>
            <sp xml:id="SDT7-OZZEU-redna-152-2017-12-08.sp18">

               <speaker>MAG. SAŠA JAZBEC:</speaker>

               <p>Spoštovani predsednik, spoštovane poslanke in poslanci, hvala za besedo!</p>
               <p>Evropska komisija je lani aprila sprejela akcijski načrt za DDV, v katerem je
               opredelila načine za modernizacijo DDV sistema v smeri, da bi bil ta enostavnejši,
               odpornejši na goljufije in prijazen do podjetij. V njem je komisija med drugim
               napovedala, da namerava sprejeti dokončen sistem DDV za čezmejno trgovanje znotraj
               unije, ki temelji na načelu obdavčitve v namembni državi članici.</p>
               <p>1. januarja 1993 je bila sprejeta prehodna ureditev obdavčenja čezmejnih transakcij,
               ki še vedno temelji na načelu izvora in zajema oproščeno dobavo blaga v državi
               članici odhoda in obdavčljivo pridobitev znotraj skupnosti v namembni državi članici.
               Ta prehodna ureditev je občutljiva na goljufije, poleg tega pa traja že več kot 20
               let, zato jo je potrebno nadomestiti z dokončnim sistemom DDV. Komisija je tako
               oktobra letos predložila sveženj zakonodajnih sprememb na področju DDV, ki vsebuje
               tri zakonodajne predloge, ki jih je potrebno obravnavati skupaj kot celoto.</p>
               <p>Gre za spremembo direktive o DDV, izvedbene uredbe o določitvi izvedbenih ukrepov za
               direktivo o DDV in Uredbo o upravnem sodelovanju. Cilj predlaganih sprememb je
               oblikovanje DDV sistema odpornega na goljufije in davčne utaje in administrativna
               poenostavitev za zavezance. Z dokončnim sistemom DDV bo z eno obdavčljivo dobavo
               blaga za namene DDV v namembni državi članici tako imenovana intraunijska dobava
               nadomestila prehodno ureditev za obdavčitev trgovanja med državami članicami, ki
               trenutno zajema dve transakciji, to je oproščeno dobavo blaga v državi članici odhoda
               in obdavčljivo pridobitev znotraj skupnosti v namembni državi članici, pri čemer je
               pridobitelj tisti, ki je zavezan za plačilo DDV. S spremembo obdavčenja čezmejnih
               transakcij, bi se tako onemogočila <stage type="mag"/><stage>(nadaljevanje)</stage> dobava blaga brez obračuna, brez obračunanega DDV in
               zajezilo goljufije davčnega vrtiljaka oziroma goljufije neplačujočega gospodarskega
               subjekta. Zakonodajni sveženj prinaša tudi kratkoročne spremembe s ciljem
               poenostavitev in povečanje odpornosti obstoječega sistema DDV na davčne utaje.
               Komisija za implementacijo dokončnega sistema DDV predlaga postopni pristop v 2
               korakih. V prvem koraku sta v okviru prvega svežnja zakonodajnih predlogov predvidena
               2 temelja dokončnega čezmejnega sistema DDV, ki bosta veljala za intraunijske dobave
               blaga, in sicer: prvič, obdavčitev po načelu namembnega kraja; in drugič, koncept
               certificiranega davčnega zavezanca. Osnovno izhodišče prenovljenega sistema v prvem
               koraku je razširitev uporabe sistema »vse na enem mestu« na čezmejne dobave blaga.
               Sistem VEM, torej vse na enem mestu, za podjetja pomeni, da se bodo registrirala v
               državi članici, kjer imajo sedež, za vse dobave, ki jih bodo opravila v druge države
               članice in v tej državi članici tudi izpolnjevala vse obveznosti glede plačevanja in
               odbijanja DDV. Dobava znotraj skupnosti ne bo več oproščena plačila DDV, ampak bo
               dobavitelj dolžan obračunavati DDV po stopnji, ki velja v namembni državi članici,
               plačani DDV pa bo preko davčnega organa države članice dobavitelja posredovan
               namembni državi članici. V drugem koraku je predvidena še širitev dokončnega sistema
               DDV za intraunijske storitve. Evropska komisija bo implementacijo tega koraka
               predlagala po pregledu implementacije prvega koraka, predvidoma v 5 letih po
               uveljavitvi prvega koraka. Hkrati se v prvem koraku uvaja še koncept certificiranega
               davčnega zavezanca, ki bo omogočil postopno uvedbo dokončnega sistema DDV, saj se bo
               v prvi fazi tega sistema takrat, ko bo v primeru dobave blaga znotraj unije
               pridobitelj certificiran davčni zavezanec, uporabljala obrnjena davčna obveznost. V
               praksi to ustvarja položaj, ki je podoben tistemu iz obstoječe prehodne ureditve.
               Takšna rešitev je upravičena s tem, da naj ne bi prihajalo do goljufij, saj naj bi
               bil tak status podeljen le tistim davčnim zavezancem, ki štejejo za zanesljive in ki
               bodo tak status potrebovali zaradi čezmejnega trgovanja ali poenostavitev v okviru
               kratkoročnih sprememb. Status certificiranega davčnega zavezanca bodo podjetja lahko
               preverila na spletu preko VIES sistema, podobno kot to podjetja danes že uporabljajo
               za preverjanje identifikacijskih številk za DDV, in tudi pridobila potrdilo o statusu
               za določeno podjetje. Ker je uvedba dokončnega sistema DDV za intraunijske »business
               to business« dobave blaga predvidena šele za leto 2022, se s svežnjem zakonodajnih
               predlogov uvaja tudi določene poenostavitve trenutnega sistema DDV na štirih
               področjih. Prvič, identifikacijska številka za DDV naj bi postala vsebinski pogoj za
               uporabo oprostitve za dobavo blaga znotraj skupnosti. Drugič, predlagajo se enotna
               merila in zakonodajne izboljšave, s katerimi bodo povečali pravno varnost in
               harmonizirali uporabo pravil o DDV pri določanju obravnave DDV, ko gre za verižne
               transakcije, vključno s tristranskimi transakcijami. Tretjič, omogočila naj bi se
               poenostavitev in enotna uporaba skladiščenja na odpoklic. In četrtič, predlagajo se
               merila za dokumentarna dokazila, potrebna za oprostitev dobave znotraj skupnosti. V
               letu 2018 bodo v nadaljnjem predlogu opredeljene izvedbene podrobnosti dokončnega
               sistema DDV. Ta sveženj predlogov je povezan tudi z novim svežnjem predlogov, ki ga
               je Evropska komisija že napovedala v akcijskem načrtu za DDV, pri čemer je predlog
               sprememb o upravnem sodelovanju Evropske komisije predložila 30. novembra letos in se
               nanaša na krepitev sedanjih orodij za upravno sodelovanje ter sodelovanje z drugimi
               organi pregona. Preostala predloga glede poenostavitev za mala in srednja podjetja
               ter posodobitev politike stopenj DDV pa Evropska komisija napoveduje za prvo
               četrtletje 2018. V predlogu stališča se Republika Slovenija zavzema za določitev
               dokončnega sistema DDV, ki bo odporen na goljufije in bo izboljšal delovanje
               notranjega trga ter pobiranje davka, zlasti da se zagotovi konkurenčnost podjetij ter
               zmanjša administrativne obremenitve in stroške za podjetja in davčne uprave.
               Republika Slovenija podpira tudi poenostavitve trenutnega sistema, da se v<stage type="mag"/><stage>(nadaljevanje)</stage> čim večji meri zajezijo
               goljufije v trenutnem sistemu DDV, zlasti pa podpiramo, da se identifikacijska
               številka za DDV določi kot vsebinski pogoj za oprostitev dobave blaga v drugo državo
               članico. Iz navedenih razlogov Vlada predlaga, da predloge stališč podprete.</p>
               <p>Hvala.</p>
            </sp>
            <sp xml:id="SDT7-OZZEU-redna-152-2017-12-08.sp19">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odbor, matično delovno telo, se pravi Odbor za finance je poročal pisno in to, te, ta
               poročila lahko najdete v našem sistemu UDIS. Predloge stališč k 4, 5 in 6. točki pa
               je na svoji 16. izredni seji 15. decembra obravnavala tudi Komisija Državnega sveta
               za mednarodne odnose in evropske zadeve in sprejela mnenja, ki smo jih tudi
               prejeli.</p>
               <p>In besedo ponovno dr. Janvitu Golobu, predsedniku te komisije za predstavitev vseh
               predlogov stališč.</p>
               <p>Izvolite.</p>
            </sp>
            <sp xml:id="SDT7-OZZEU-redna-152-2017-12-08.sp20">

               <speaker>DR. JANVIT GOLOB:</speaker>

               <p>Hvala lepa predsednik.</p>
               <p>Na predvečer zaključka dela tega mandata Državnega sveta smo imeli v gosteh gospo
               Ireno Popovič, našo stalno gostjo oziroma tudi gospa državna sekretarka večkrat pride
               in nam obogati tisto uro, ko obravnavamo situacije na finančnem polju. To pot so
               sicer manjkali naši močnejši akterji, gospod Antauer <stage>(?)</stage>, Lukič, Kovšca, tako, da smo
               s težavo spremljali zahtevno tematiko, ki čaka Ministrstvo za finance, da bo
               obogatilo malo kaso iz tega naslova, na koncu se je le povedalo, da je iz tega
               dohodka davka prihaja 3 milijarde in to bodo poskusili s temeljitim delom in z
               pozornostjo pri razvoju davčnega sistema povečati. Mi smo sledili vsem tem, enkrat
               predlog izvedbene uredbe, ki se nanaša na DDV, drugič predlog same uredbe v tretji
               fazi je šlo pa celo za direktivo, vse to mi podpiramo, da se to le naj sprejme,
               vedoč, kar smo pa zaznali v zadnji fazi, sedanji sistem DDV, ki izvira iz leta 93 je
               razdrobljen in preveč zapleten za naraščajoče število podjetij, ki posluje čezmejno
               ter omogoča goljufije, tega naj ne bi bilo ali pa manj tega oziroma se bodo morali
               srečati z novimi goljufijami, ker se ta svet tudi razvija v novih smereh. Je zapleten
               naraščajoče število podjetji, ki posluje čezmejno ter omogoča goljufije saj se domače
               in čezmejne transakcije obravnavajo drugače, blago ali storitve pa je na enotnem trgu
               mogoče kupiti celo brez plačila DDV, torej dela kolikor hočete in mi smo vse te
               spremembe, ki so vas bile tudi zdaj naštete, torej spremembe, identifikacijske
               številke, verižne transakcije, skladiščenje na vpoklic in dokazilo o dobavi znotraj
               EU, to so nekatere faze, to upam, da bo to zdaj zaživelo tako kot je treba, in tukaj
               ni bilo ovire, da prisotni na tej 16. izredni seji ne podpremo tovrstnih sprememb,
               uredb, izvedbenih uredb ali direktive in vam želimo dobro delo.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-152-2017-12-08.sp21">

               <speaker>PREDSEDNIK KAMAL IZIDOR SHAKER:</speaker>

               <p>Dr. Golob, najlepša hvala. Glede na to, da je bilo to vaše zadnje poročanje v tem
               sklicu Državnega sveta, sicer sem se vam zahvalil že prejšnji teden pa vendar me
               veseli, da ste danes tudi z nami prisotni in se vam najlepše zahvaljujem v imenu
               odbora za dobro in korektno sodelovanje in lahko povem, da bomo v prihodnje pogrešali
               vaše duhovite vložke in poročanja s strani vaše komisije. Še enkrat, najlepša hvala
               za sodelovanje in želim vam vse dobro tudi v prihodnje. <stage>/ aplavz/</stage></p>
            </sp>
            <sp xml:id="SDT7-OZZEU-redna-152-2017-12-08.sp22">

               <speaker>DR. JANVIT GOLOB:</speaker>

               <p>Vam tudi hvala lepa, ampak moderne oblike spremljanja sej bodo omogočale, da vas jaz
               bom videl preko televizije pogostokrat, ne vedno, v tej dvorani morda niti ne, ampak
               v spodnji pa, kako bo potekala seja, ki je pogosto zelo zanimiva. Zdaj kam pridemo
               naprej ne ve, ampak dela se.</p>
               <p>Hvala lepa vam vsem skupaj.<stage type="mag"/>
               </p>
            </sp>
            <sp xml:id="SDT7-OZZEU-redna-152-2017-12-08.sp23">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam.</p>
               <p>Odpiram razpravo poslank in poslancev. Ker ne vidim želje po razpravi, jo tudi
               zaključujem.</p>
               <p>Dajem na glasovanje predlog stališča k tej točki dnevnega reda, in sicer: »Republika
               Slovenija podpira ukrep o dokumentarnih dokazilihpotrebnih za oprostitev
               dobaveznotraj skupnosti, da se zagotovi pravilna uporaba oprostitvein onemogoči
               čezmejne goljufije na področju DDV.« Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>Zaključujem 4. točko dnevnega reda.</p>
               <p>Prehajamo na <title>5. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE SVETA O SPREMEMBI UREDBE (EU) ŠT. 904/2010 GLEDE CERTIFICIRANEGA
                  DAVČNEGA ZAVEZANCA.</title>
               </p>
               <p>Na glasovanje dajem naslednji predlog stališča, ker smo razpravo in predstavitev
               opravili pri prejšnji točki dnevnega reda. Na glasovanjem dajem naslednji predlog
               stališča: »Republika Slovenija podpira krepitev upravnega sodelovanja med državami
               članicami na področju DDV.« Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem zaključujem 5. točko dnevnega reda.</p>
               <p>Prehajamo na <title>6. TOČKO DNEVNEGA REDA – PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETA O SPREMEMBI DIREKTIVE 2006/112/ES GLEDE HARMONIZACIJE IN
                  POENOSTAVITVE NEKATERIH PRAVIL V OKVIRU SISTEMA DAVKOV NA DODANO VREDNOST TER
                  UVEDBE DOKONČNEGA SISTEMA ZA OBDAVČENJE TRGOVINE MED DRŽAVAMI ČLANICAMI.</title>
               </p>
               <p>Razpravo in predstavitev smo opravili pri 4. točki dnevnega reda, zato na glasovanje
               dajem predlog stališča k tej točki dnevnega reda, in sicer: »Republika Slovenija
               podpira prenovo sistema DDV, v smeri, da se zmanjša kompleksnost sedanjega sistema,
               izboljša delovanje notranjega trga, izboljša pobiranje davka in reši problem
               dovzetnosti sedanjega sistema za goljufije. Republika Slovenija se zavzema za
               določitev dokončnega sistema DDV pri obdavčenju transakcij znotraj Unije ter določene
               poenostavitve trenutnega sistema DDV pri čemer podpira ukrepe, ki bodo zagotovili
               nevtralnost sistema DDV, konkurenčnost podjetij in vzdržnost javnih financ ter
               zmanjšale administrativne obremenitve in stroške za podjetja in Davčne uprave.«
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>Najlepša hvala spoštovana državna sekretarka oziroma obe predstavnici Ministrstva za
               finance za predstavitve. Želim vama uspešen dan.</p>
               <p>S tem tudi zaključujem 6. točko dnevnega reda.</p>
               <p>Prehajamo na <title>7. TOČKO DNEVNEGA REDA – ZASEDANJE SVETA EVROPSKE UNIJE ZA
                  KMETIJSTVO IN RIBIŠTVO, KI BO V BRUSLJU 11. IN 12. DECEMBRA 2017.</title>
               </p>
               <p>Gradivo k tej točki smo prejeli od Vlade 7. 12. 2017 na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Med nami lepo pozdravljam mag. Tanjo Strniša, državno sekretarko na Ministrstvu za
               kmetijstvo, gozdarstvo in prehrano in ji kar dajem besedo za predstavitev izhodišč za
               ta svet.</p>
               <p>Izvolite.</p>
            </sp>
            <sp xml:id="SDT7-OZZEU-redna-152-2017-12-08.sp24">

               <speaker>MAG. TANJA STRNIŠA:</speaker>

               <p>Hvala lepa predsednik.</p>
               <p>Lep pozdrav tudi v mojem imenu vsem poslankam in poslancem!</p>
               <p>Torej kot ste že omenili bo svet dvodnevni. Prvi dan bo namenjen kmetijskim točkam,
               drugi dan pa ribiškim točkam. Dovolite mi, da izpostavim vsaj glavna stališča glede
               obravnavanih tem.</p>
               <p>Najprej bi se ustavila pri ribiški točki, in sicer gre za Uredbo o celotnih
               dovoljenih ulovih v Atlantiku in Severnem morju ter kvotah za leto 2018. Gre za
               točko, ki določa ribolovne možnosti za vode Unije in za ribiška plovila Unije v
               nekaterih vodah zunaj Unije za leto 2018. Izpostavljam pa to točko zato, ker se prvič
               nanaša tudi na Slovenijo. Določa namreč ribolovne možnosti na podlagi dve ali
               večstranskih posvetovanj v ribištvu in se nanaša tudi na ribolov v Jadranu. V skladu
               s poročili regionalne <stage type="mag"/><stage>(nadaljevanje)</stage>
               organizacije za opravljanje ribištva v Sredozemlju, tako imenovane Generalne komisije
               za ribištvo, je v 38. členu predloga uredbe določeno, da ulov malih pelagičnih
               staležev v Jadranskem morju ne presega ravni iz leta 2014. Ker mi vsi poznamo stanje
               slovenskega ribištva, je Slovenija tukaj naredila kar velik napor, da je dosegla
               določeno izjemo. Namreč nam ribolov tudi teh staležev v zadnjih letih ves čas pada.
               Slovenija je zato dosegla, da v preambuli te uredbe piše, da jo ob upoštevanju
               posebnosti slovenske flote in njenega zanemarljivega vpliva na staleže pelagičnih
               vrst, namreč mi ulovimo manj kot 1 % vseh teh rib v Jadranu, potrebno zagotoviti
               dostop do minimalne količine malih pelagičnih vrst. Zato je predvidena v prilogi te
               uredbe rezervacija za slovenske ribiče na ravni 300 ton, kar je veliko več kot smo
               teh rib lovili v zadnjih letih. Recimo v letu 20¸14 smo ulovili 109 ton, potem v 2015
               57 in v 2016 34 ton. Tako da ta rezervacija za Slovenijo pač omogoča, da ne bo v
               praksi za naše ribiče ne bo omejitev, med tem, ko je za ostali dve državi, ki sta pač
               v Jadranu, so pa določene kvote omejitev na ravni ribolova v letu 2014. Toliko o
               ribiški točki.</p>
               <p>Na kmetijskem delu bo pa glavna, bo pa glavna, bo pa glavna točka predstavitev
               sporočila komisije o prihodnosti preskrbe s hrano in kmetovanja. To je tak bi rekla
               PR naslov za izhodišče Komisije za pripravo reforme kmetijske politike po letu 2020.
               Zakaj posebej izpostavljam naslov? Nam je ta, mi menimo, da se že z naslovom sporoča,
               da gre pri kmetijstvu za mnogo več kot za vprašanje kmetovanja. Gre za to, da se
               zagotovi tudi oskrba za ustrezno kakovostno in na primeren način pridelano hrano.
               Komisija je to sporočilo objavila prejšnji teden 29. novembra. Mi smo to sporočilo
               seveda že pregledali. Mogoče, da najprej s te strani povem. Danes popoldne imamo
               sklican Svet za kmetijstvo in podeželje Republike Slovenije, posvetovalni organ
               ministra, ki bo pač tudi obravnaval ta naša izhodišča, ki so vam predstavljena v
               izhodiščih in se opredelil morda še s kakšno dodatno točko. Se pravi kaj naj minister
               na ponedeljkovem svetu še posebej izpostavi v zvezi z načrti komisije.</p>
               <p>Na podlagi predstavitve komisije v ponedeljek bomo mi sprožili javno razpravo o
               izhodiščih Slovenije za prihodnost skupno kmetijsko politiko, kar smo sicer začeli že
               lani, ampak brez kakšne podlage. Zdaj imamo prvi dokument od komisije. V januarju ali
               pa februarju načrtujemo tudi javno predstavitev tega sporočila s strani predstavnika
               Evropske komisije, vsaj povabili jih bomo, s čimer bi najširšo javno razpravo odprli,
               ko bo oblikovan predlog stališča Vlade, bomo takšno stališče do tega sporočila tudi
               poslali v obravnavo Državnemu zboru.</p>
               <p>Jaz bi vseeno izpostavila nekaj ključnih novosti tega sporočila, in sicer ena od
               novosti je ta, da sporočilo predstavlja nekoliko drugačen koncept izvajanja skupne
               kmetijske politike, in sicer komisija meni, da je potrebno na ravni Evropske unije
               dati nek skupen okvir, predvideti enotne ukrepe in pa možne mehanizme. Je pa potrebna
               večja subsidiarnost držav članic, v tem smislu, da imajo več fleksibilnosti pri tem
               kako ukrepe posamezne oblikujejo. Zdaj načeloma mi menimo, da je taka sprememba
               dobrodošla. Mi smo to zvezanost z zelo natančnimi omejitvami, kar se tiče izvajanja
               ukrepov v evropskih uredbah, čutili kot problem, ker smo imeli zelo malo možnosti
               oblikovati ukrepe ali pa relativno malo možnosti oblikovati ukrepe glede na svoje
               specifične potrebe, je pa tukaj seveda tudi past – mi ne bi želeli, da bi to pomenilo
               razrahljanje politike kot take v tem smislu, da bi se, da bi šlo do renacionalizacije
               skupne kmetijske politike, ker menimo, da na enotnem skupnem kmetijskem trgu ima ta
               politika tudi <stage type="mag"/><stage>(nadaljevanje)</stage> v tem
               smislu sporočilo zelo pozitivno, da izhaja iz tega, da je kmetijska skupna kmetijska
               politika, da ima dodano vrednost na evropski uniji in da ni dodana vrednost samo
               ohranjanje kmetijstva, ampak tudi v storitvah kmetijstva za okolje, proti podnebnim
               spremembam in za kakovostno hrano potrošniku in v tem smislu je tudi dobri izhodišče
               za razpravo glede mesta in proračunskih sredstev za skupno kmetijsko politiko v
               naslednji finančni perspektivi.</p>
               <p>Politika ostaja dvostebrna z neposrednimi plačili in razvojem podeželja kot glavnima
               stebroma in potem seveda še s skupno tržno ureditvijo, tako da tukaj ni dosti
               novosti. Morda izpostavim to, da v neposrednih plačilih ne izpostavlja posebej
               proizvodnih vezanih plačil, ki so za Slovenijo pomembna in kar bomo tudi, na kar bomo
               tudi opozorili v ponedeljek. Govori tudi o bolj, potrebi po bolj ciljanih neposrednih
               plačilih, tudi izpostavlja to, da so, da kot pomemben instrument neposrednih plačil
               bi moralo biti to, da se uporabi redistribucija plačil v tem smislu, da se prva, da
               se prvi hektarji ali pa bi rekla na manjših kmetijah, da so ta višja in da so potem
               nad določenim obsegom teh plačil izvede degresija, se pravi ugotavljajo, da je v
               sedanjem obdobju bila ta, da sta ta dva instrumenta premalo uporabljena in tukaj tudi
               povem, da kot Slovenija bomo to zagotovo ali pa kot ministrstvo bomo to zagotovo
               predlagali, da bi se v naslednjem programskem obdobju v bolj izraziti meri
               uporabljalo.</p>
               <p>Potem naslednja taka bolj pomembna novost je ta, da izpostavlja v bistvu tri področja
               – najbolj <stage>(?)</stage> pametno in odporno kmetijstvo, drugo je varovanje okolja in podnebne
               spremembe, in tretja, razvoj podeželja. Ampak kar se tiče, kar se tiče tega prvega
               področja za odpornost kmetij, sporočilo predlaga spodbujanje naložb za
               prestrukturiranje, za modernizacijo, za diverzifikacijo in novih tehnologij. Malo smo
               razočarani, ker komisija ni predlagala kakšnih novih ali pa bolj odločnih
               instrumentov kar se tiče upravljanja s tveganji. Tukaj smo pričakovali več, ampak vse
               ostaja, v bistvu gre samo za nadgradnjo tega, kar je že bilo v okviru programa
               razvoja podeželja na prvem stebru nekih novih instrumentov ni, priznava pa, da imajo
               pač neposredna plačila to vlogo blažilca dohodkovnih tveganj.</p>
               <p>Kar se tiče varovanja okolja in podnebnih sprememb, se nekakšna drugačna arhitektura
               tega predvideva, in sicer naj bi bile obvezne zahteve. Ta sedanji sistem navzkrižno s
               skladnosti ozemljitve se nekako spreminja ali pa nekako spreminja, dopolnjuje v
               obvezne zahteve, ki so pogoj za neposredna plačila, v drugem stebru razvoja podeželja
               pa imamo dve ravni podpor. Za bolj enostavne ukrepe, pač ki naj bi širše delovali in
               potem za bolj zahtevne ukrepe. To ocenjujemo načeloma kot dobrodošlo. V sedanjem
               obdobju je evropska, so evropske uredbe silile v bistvu v zelo zahtevne ukrepe, česar
               rezultat tega pa je bil, da je manj kmetov pristopilo kot prejšnjem obdobju, na kar
               smo tudi mi sami opozarjali in očitno bo komisija v teh strogih zahtevah bila
               pripravljena, vsaj tako nakazuje, stopiti nazaj.</p>
               <p>Jaz bi še povedala, da seveda izpostavlja to sporočilo tudi pomen digitalizacije
               kmetijstva, potem zaposlitev na kmetovanju. Vzpostavlja pametne vasi. Se pravi tudi
               storitve, ki jih program razvoja podeželja in kmetijska politika naredita za
               podeželje na splošno. Vlogo kmetijstva pri pridobivanju čiste energije, bio
               gospodarstva in krožnega gospodarstva. Ena od prioritet ostaja tudi seveda
               generacijska prenova. Se pravi ostajajo podpore za mlade kmete. Izpostavljeno pa je
               posebej še pričakovanje potrošnikov, kar pomeni, da mora tudi kmetijska politika
               prispevati k temu, da se zmanjša oziroma naredi uporaba pesticidov bolj trajnostna,
               da se naredi več za boj proti mikrobni odpornosti in zdrav življenjski slog. V
               sporočilu se tudi posebej omenja prizadevanja za zmanjšanje <stage type="mag"/><stage>(nadaljevanje)</stage> odpadkov.</p>
               <p>Skratka, mi menimo, da sporočilo mnoge teme, ki sem jih zdaj samo omenila, omenja kje
               v prejšnjem obdobju niso bila toliko izpostavljena, smo pa v Sloveniji že delali
               korake v tam, v tej smeri, tako da če povzamem, zadovoljni smo v tem smislu, da vsaj
               na deklaratorni ravni komisija priznava kmetijski politiki velik pomen. S tem imamo
               dobro izhodišče za proračunska sredstva, da vsaj nakazujejo možnost nekih
               poenostavitev za katere ocenjujemo, da so nujne. Pogrešamo pa omembo proizvodnjo
               vezanih plačil in tudi ni posebej dosti besed namenjenih ohranjanju kmetijstva na
               območju z omejenimi dejavniki. Te podpore sploh niso posebej izpostavljene. Zdaj ali
               zato, ker gre za že zelo star mehanizem vsekakor bomo pa mi na to v ponedeljek
               opozorili.</p>
               <p>Hvala lepa za malo daljšo predstavitev, ampak to je pač naša tema. Druge točke so pa
               v bistvu neka poročila s konferenc, pa jih ne bi niti posebej izpostavljala.</p>
               <p>Hvala.</p>
               <p>Edino mogoče samo, pa ne bom dolga, bi pa, če dovolite, vseeno povedala na tem
               odboru, da ena od tem bo tudi poročilo komisije o tem kako vidi nadaljnji razvoj
               biotehnologije. Tu gre pa za drugo generacijo, v žargonu rečeno drugo generacijo GSO,
               to so pač nove sorte ali pa izboljšave določenih ali pa nove sorte pridobljene s
               tehnikami žlahtnjenja vnos genov drugih rastlin, pač pa iz iste vrste in tukaj gre za
               načelno vprašanje ali naj bo priznavanje takih tehnologij podvrženo enakim standardom
               kot gensko spremenjeni organizmi ali pa taka previdnost ni potrebna. Tukaj gre pa za
               zelo, damo nakažem, da se o tem pričakuje sodba Evropskega sodišča, če velja ta ista
               zakonodaja tudi za te dokumente. Namreč zakonodaja za GSO je še toliko zastarela, da
               ne upošteva razvoja biotehnologije, to pa je sigurno tema o kateri bomo pa še ob
               kakšni drugi priložnosti veliko razpravljali, ker zanima zelo potrošnike in
               uporabnike.</p>
               <p>Hvala.</p>
            </sp>
            <sp xml:id="SDT7-OZZEU-redna-152-2017-12-08.sp25">

               <speaker>PODPREDSEDNICA MARINKA LEVIČAR:</speaker>

               <p>Hvala vam gospa Strniša.</p>
               <p>No sedaj pa odpiram razpravo vas kolegic poslank in poslancev in prosim. Ja ne vidim
               želje oziroma prijav za razpravo, zato razpravo zaključujem in na glasovanje dajem
               naslednji predlog odbora: »Odbor za zadeve Evropske unije se je seznanil z izhodišči
               za udeležbo delegacije Republike Slovenije na zasedanju Sveta Evropske unije za
               kmetijstvo in ribištvo, ki bo v Bruslju 11. in 12. decembra 2017 in jih podprl.«
               Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep soglasno sprejet.</p>
               <p>Zahvalil se vam še enkrat za udeležbo in lepo predstavitev in s tem končujem 7. točko
               današnjega dnevnega reda, to je 7. točko 152. seje Odbora za zadeve Evropske
               unije.</p>
               <p>S tem tudi končujem 152. sejo odbora.</p>
               <p>Hvala, hvala vsem za udeležbo in vas spominjam oziroma opomnim, da imamo ob 14. uri
               ponovno zasedanje, in sicer se bomo sestali na 153. seji odbora.</p>
               <p>Hvala in vabljeni. <title>Seja se je končala 8. decembra 2017 ob 11.54.</title>
               </p>
            </sp>
         </div>
      </body>
   </text>
</TEI>
