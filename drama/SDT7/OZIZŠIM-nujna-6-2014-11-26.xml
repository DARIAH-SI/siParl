<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT7-OZIZŠIM-nujna-6-2014-11-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">1491831852F3B0DCC1257D8F003FF1F0</idno>
               <idno type="custom" subtype="day">4C5B1C7F168D3ED3C1257D9E00426D4F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=4C5B1C7F168D3ED3C1257D9E00426D4F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIZŠIM-nujna-6-2014-11-26.OZIZŠIM" n="6">
               <name>nujna seja</name>
               <date when="2014-11-26"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIZŠIM-nujna-6-2014-11-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIZŠIM-nujna-6-2014-11-26.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">6. nujna seja</stage>
            <stage type="date">(26. november 2014)</stage>
            <stage type="chairman">Sejo je vodila mag. Mirjam Bon Klanjšček, predsednica odbora.</stage>
            <stage type="time">Seja se je pričela ob 15.01. </stage>
            <stage type="mag"/>


            <sp xml:id="SDT7-OZIZŠIM-nujna-6-2014-11-26.sp1">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Vse članice in članeodbora, vabljene ter ostale prisotne lepo pozdravljam.</p>
               <p>Pričenjam 6. nujno sejo Odbora za izobraževanje, znanost, šport in mladino.</p>
               <p>Obveščam vas, da kot nadomestna poslanka z nami sodeluje Anita Koleša, ki jo
               pooblašča Vesna Vervega.</p>
               <p>S sklicem seje ste prejeli naslednji dnevni red seje odbora: 1. predlog deklaracije o
               usmeritvah za delovanje Republike Slovenije v institucijah Evropske unije v obdobju
               od julija 2014 do decembra 2015, EPA 161/VII, EU U579 in 2. neizvajanje nacionalnega
               programa za mladino od 2013 do 2022.</p>
               <p>Ker v poslovniškem roku nisem prejela predlogov v zvezi z dnevnim redom je določen
               takšen vrstni red seje, kot je bil predlagan s sklicem.</p>
               <p>Smo pri <title>1. TOČKI DNEVNEGA REDA – TO JE PREDLOG DEKLARACIJE O USMERITVAH ZA
                  DELOVANJE REPUBLIKE SLOVENIJE V INSTITUCIJAH EVROPSKE UNIJE V OBDOBJU OD JULIJA
                  2014 DO DECEMBRA 2015.</title> S sklicem seje ste prejeli predlog deklaracije, ki je
               objavljen na spletni strani Državnega zbora v Poročevalcu z dne 17. 11. 2014. K tej
               točki dnevnega sem vabila predstavnika Ministrstva za izobraževanje, znanost in šport
               ter Ministrstva za zunanje zadeve. Predlog deklaracije je Državnemu zboru v obravnavo
               predložila vlada in sicer na podlagi drugega odstavka 5. člena Zakona o sodelovanju
               med Državnim zborom in vlado o zadevah Evropske unije ter drugega odstavka 154.f
               člena Poslovnika Državnega zbora. Odbor bo predlog deklaracije obravnaval kot matično
               delovno telo, na podlagi prvega, drugega in tretjega odstavka 154.g člena Poslovnika
               Državnega zbora in pri tem pozornost namenil tistim delom predložene deklaracije, za
               katerih obravnavo je vsebinsko oziroma delovno pristojen. Svoje mnenje k predloženi
               deklaraciji z morebitnimi amandmaji, ki jih bo sprejel bo odbor poslal pristojnemu
               odboru Državnega zbora za obravnavo teh aktov, to je Odbor za zadeve Evropske unije.
               Predlogi za amandmaje odborov se lahko predložijo do konca razprave o predloženi
               deklaraciji na današnji seji.</p>
               <p>Želijo predstavniki Ministrstva za zunanje zadeve podati dodatno obrazložitev
               predloženega dokumenta. Izvolite, bi lahko se samo predstavili, zaradi magnetograma
               prosim. <stage type="mag"/>
               </p>
            </sp>
            <sp xml:id="SDT7-OZIZŠIM-nujna-6-2014-11-26.sp2">

               <speaker>TINA VODNIK:</speaker>

               <p>Hvala lepa predsedujoča za besedo. Moje ime je Tina Vodnik in prihajam z Ministrstva
               za zunanje zadeve, namestnica generalnega direktorja za bilateralo in evropske
               zadeve. Če mi daste besedo, bi želela nekaj splošnih besed povedati o gradivu. In
               sicer, da pred vami je gradivo, ki opredeljuje delovanje Slovenije v evropskih
               institucijah, v naslednjem letu in pol, torej vse do decembra 2015. In kot ste rekli,
               skladno z zakonom o sodelovanju med Državnim zborom in vlado v zadevah Evropske
               unije, mora vlada Republike Slovenije pač poročati Državnemu zboru o stanju v
               Evropski uniji in položaju Slovenije v njej. Tako je vlada že devetič zapored
               pripravila osnutek deklaracije, ki je pred vami in naš temeljni namen s to
               deklaracijo in s tem gradivom je, da pač prispevamo k preglednemu in pa ciljno
               usmerjenemu delovanju Slovenije v evropskih institucijah. Sicer vlada želi s tem
               gradivom pač predstavitvi dosjeje, ki se bodo obravnavali do konca tega leta in v
               naslednjem letu in nekako podati svoje usmeritve, ki jih bomo pač vladni predstavniki
               zagovarjali v Bruslju, v institucijah Evropske unije. Hkrati pa tudi želimo seznaniti
               širšo javnost z odprtimi vprašanji, s katerimi se srečujeta tako Evropska unija kot
               Slovenija, kot država članica Evropske unije in pa želimo spodbuditi dovolj zgodnjo
               razpravo, da bi seveda lahko čim bolje sledili našim ciljem, našim interesom, hkrati
               pa seveda tudi gradili neko skupno evropsko zgodbo. Namen je pa tudi oblikovati nek
               širši okvir za pripravo stališč Republike Slovenije, ki pa jih bo vlada seveda vsaki
               dan zastopala v institucijah EU, seveda po obravnavi vsakokratnega dosjeja in pa
               našega odziva v pristojnih odborih Državnega zbora. Priprava deklaracije se je
               prvotno začela že maja letos in sicer naš cilj je bil, da bi seveda začela veljati že
               meseca junija oziroma julija 2014, pa na žalost je prišlo, na žalost, pač takšna je
               bila situacija, politična, zamenjala se je vlada, tako da je tudi pač priprava te
               deklaracije zastala. Namreč deklaracija ni spadala med tiste zadeve, med tekoče posle
               vlade, tako da na žalost ministrstvo in ostala ministrstva ni bilo pač, ni imelo
               pristojnosti, da bi predložilo osnutek deklaracije pred Državni zbor, zato smo pač
               jeseni gradivo ažurirali in ga uskladili z novimi dejstvi, seveda tudi italijanskim
               predsedstvom, ki je že začelo delovati in strateško agendo za unijo v času sprememb,
               ki jo je pač potrdil že junijski Evropski svet, tako. Tako, da smo se odzvali tudi na
               neke mogoče bolj ažurne dokumente, ki so bili sprejeti od junija pa do današnjega
               dne. Vsebina dokumenta je bila pripravljena na podlagi torej našega odziva in pa
               seveda na podlagi dokumentov Evropske unije. Gre se za že omenjeno strateško agendo
               Evropske unije, ki natančno določa prioritete Evropske unije v naslednjih petih
               letih. In je to tudi v bistvu, to so tudi prioritete nove Evropske komisije in
               njihovega predsednika Jean Claude Junckerja, temelji tudi na delovnem programu in
               zakonodajnem okvirju Evropske komisije za letošnje leto. Za naslednje leto na žalost
               ga še nimamo s strani Evropske komisije. Evropska komisija ga bo predložila šele 16.
               oziroma 17. decembra in pa seveda na podlagi 18. mesečnega programa tri predsedstev
               že delujočega italijanskega predsedstva, latvijskega predsedstva in pa luksemburškega
               predsedstva, ki bo sledilo drugi polovici naslednjega leta. Gradivo je sestavljeno iz
               dveh dokumentov. Eden je predlog deklaracije o usmeritvah za delovanje kot je
               spoštovana predsedujoča tega odbora že jasno povedala, kjer v bistvu smo predstavili
               ključne politične usmeritve naše države za delovanje v institucijah EU decembra 2015,
               drugi dokument so pa prednostne naloge v istem obdobju, za naše delo v Svetu Evropske
               unije, kjer pa so predstavljene sektorske prednostne naloge po področjih torej. Pri
               prednostnih nalogah smo se osredotočili na krepitev ekonomske in monetarne unije,
               poglobljeno izvajanje strategije EU 2020, krepitev notranjega trga, raziskav in
               inovacij, oblikovanje energetske unije s podnebno politiko, ki bo pač usmerjena v
               prihodnost ter trajnostno rabo virov in zdravo življenjsko okolje. Potem naša
               naslednje prioriteta je pridelava <stage type="mag"/>
               <stage>(nadaljevanje)</stage> bolj kakovostne hrane in zanesljiva predvsem lokalna oskrba s hrano in
               samooskrba ter še zadnja prioriteta, recimo, ki smo jo videli kot neko prioriteto, ki
               jo bomo zasledovali letos in v naslednjem letu je tudi dejavnejša in vidnejša vloga
               EU pri soočanju s političnimi, varnostnimi, humanitarnimi, gospodarskimi in pa tudi
               migracijskimi izzivi. To bi bilo, spoštovana predsedujoča in spoštovani člani odbora,
               z naše strani, s strani Ministrstva za zunanje zadeve za uvod. Hvala lepa za
               besedo.</p>
            </sp>
            <sp xml:id="SDT7-OZIZŠIM-nujna-6-2014-11-26.sp3">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Sedaj pa dajem besedo predstavniku za izobraževanje, znanost in
               šport, gospa ministrica.</p>
            </sp>
            <sp xml:id="SDT7-OZIZŠIM-nujna-6-2014-11-26.sp4">

               <speaker>DR. STANISLAVA SETNIKAR CANKAR:</speaker>

               <p>Spoštovana predsednica, hvala lepa. Sledili smo usmeritvam, ki jih deklaracija o
               prednostnih nalogah za delovanje Republike Slovenije v institucijah EU predvideva za
               področje izobraževanja, znanosti in športa. Ugotovili smo, da so prioritete na
               področju izobraževanja, kot so ustvarjalnost, inovativnost, jezikovna politika,
               delno, pa ne preveliko prilagajanja, izobraževanja trgu dela, potem referenčni cilji,
               ki so vezani na odstotek populacije, ki ima sekundarno oziroma tercialno izobrazbo,
               predvsem pa vzpostavitev sistema poklicnega izobraževanja ter usmerjenost v odpiranju
               ustvarjalnih učnih okolij. Usmeritve, ki smo jih vgradili že v naš program dela za
               leto 2015. Nekatere med naštetimi nalogami so pravzaprav tudi naše prioritete. Na
               področju visokega šolstva je usmeritev, ki vodi v posodobitev evropskih visokošolskih
               sistemov tudi naša usmeritev povezana s spremembo sistemske zakonodaje. Tukaj imam v
               mislih predvsem zakon o visokem šolstvu. Na področju raziskav, razvoja, inovacij smo
               si, izhajajoč iz koalicijske pogodbe, zapisali cilj, da se raziskave in inovacije
               odrazijo tudi v večjem odstotku BDP-ja za ta namen. Predvsem pa, da se aktivirajo vsi
               resursi zato, da se izkoristijo sredstva iz obzorja 2020.</p>
               <p>No, področje mladine, kar bo v nadaljevanju tema našega razgovora povezano z 2. točko
               pa se nanaša na resolucijo o delovnem načrtu za mladino v obdobju 2014-2015, pri
               čemer so prednostne naloge predvsem mladinsko delo, neformalno, priložnostno učenje,
               zaposlovanje, podjetništvo, izobraževanje, socialna vključenost, zdravje in dobrobit
               mladih, pravzaprav tiste, ki so opredmetene tudi že v našem programu dela.</p>
               <p>Področja športa izpostavlja predvsem integriteto športa, gospodarski vidik športa in
               družba. Mislim, da je tukaj posebna pozornost namenjena integriteti in povezanosti
               športa z gospodarstvom in družbo kot celoto. Pri telekomunikacijah in informacijski
               družbi gre pa za vzpostavitev enotnega digitalnega trga, predvsem pa za dejavno
               sodelovanje pri obravnavi predloga direktive evropskega parlamenta in sveta za
               zagotavljanje skupne ravni varnosti v mreži in informacij v Uniji. Menimo, da so
               usmeritve iz deklaracije tiste, ki jih v zadostni meri imamo vključene v naše
               programe za naslednje obdobje.</p>
            </sp>
            <sp xml:id="SDT7-OZIZŠIM-nujna-6-2014-11-26.sp5">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Najprej vas moram obvestiti, da je med nami poslanka Iva Dimic, ki jo
               pooblašča poslanka Ljudmila Novak.</p>
               <p>Nadaljujemo. Prehajamo na razpravo članov in članic odbora in ostalih prisotnih.
               Izvolite, Miha Kordiš.</p>
            </sp>
            <sp xml:id="SDT7-OZIZŠIM-nujna-6-2014-11-26.sp6">

               <speaker>MIHA KORDIŠ (PS ZL):</speaker>

               <p>Najlepša hvala za besedo. O tem dokumentu bi rad povedal nekaj najbolj splošnih opazk
               o celotnem. <stage type="mag"/> <stage>(Nadaljevanje)</stage> Opaznost
               je, in to preveva nekaj kar preveva celoten dokument, je zelo opazna odsotnost
               razvojnih konceptov. Mogoče bi šel celo korak dlje in bi rekel, da mogoče dokument
               celo izgleda, kot da je bil napisan v Bruslju. Zakaj vemo, da je bil napisan doma, je
               pa zato, ker bi bil v Bruslju verjetno bistveno bolj tehnično pripravljen. Na primer,
               če samo primerjamo obseg dela, ki pokriva visoko šolstvo, na primer z delom, ki
               pokriva vprašanje raziskav razvoja, itn. Skratka, to je neka taka krovna zadeva, ki
               je že po formalni plati videla. Kar se tiče vsebinske plati, pa kot sem dejal, zelo
               podoben dokument bi verjetno proizvedli sami bruseljski birokrati, ker je poln nekega
               neoliberalnega novoreka in nadaljuje s politiko, ki smo jo že videli, spet področje
               visokega šolstva z neko logiko komercializacije, podrejanje univerzitetnega tkiva
               logiki kapitala, itn. Zato, da ne ostanem samo pri nekih splošnih označbah, mi
               dovolite, če se zaustavim na strani 23 oziroma na strani 24, ki pokriva tale
               razdelek, in to pri enem ključnih odstavkov, ki mogoče pooseblja, še najbolj
               pooseblja in povzema vse kar je narobe s celotnim dokumentom in vse kar je ne
               nazadnje narobe z našo politiko do visokega šolstva in s politiko področje visokega
               šolstva tudi na ravni Evropske unije.</p>
               <p>Če se zaustavim samo pri zagovoru o zaposljivosti visoko izobraženih kadrov. Mislim,
               da sem vam, spoštovani člani in članice odbora na tem odboru že nekajkrat predočil
               dejstvo, da vprašanje delovnih mest in vprašanje tega koliko mladih ljudi oziroma
               študentov, ki dokončajo svoj študij, pride do službe, ni vezano na izobrazbo oziroma
               tip izobrazbe, ki jo pridobijo. Zelo lahko vidimo, da gre za sistemski problem, samo
               če že pogledamo, da imamo na voljo na primer tisoč prostih delovnih mest pa 115 tisoč
               iskalcev zaposlitve. Mi imamo lahko 115 tisoč izjemno kompetentnih ljudi, neskončno
               prilagodljivih na prožen trg dela, genijev, če hočete, ampak od teh 115 tisoč ljudi
               jih bo samo tisoč dobilo zaposlitev. To nam govori o tem, da problem ni neke
               individualne narave, da problem ni v izbiri študija, v zasnovi študija, skratka da
               problem ni zaposljivost nekega človeka, ampak da se soočamo s sistemskim problemom.
               Sistemskim problemom, preprosto imamo opravka s kapitalizmom, kapitalizmom v krizi in
               ta generira premalo prostih delovnih mest in to je resničen razlog za neko
               brezposelnost, tudi za brezposelnost mladih in temu bi se bilo treba posvetiti.
               Sedaj, da se ta del prenaša na posameznike, je pa čisto neka ideološka operacija, ki
               individualizira krivdo in izmika sistemsko dimenzijo težave s katero se soočamo.</p>
               <p>Naprej. Govora je o okrepitvi konkurenčne sposobnosti slovenskega gospodarstva.
               Visoko šolstvo ni v, naj ne bi bilo v neposredni vlogi podpornega stebra za
               gospodarstvo, sploh pa ne gospodarstva, ki temelji na neki konkurenčni tekmi za
               katero vsi vemo kam je pripeljala na primer države Evropske periferije, ki so bile
               prisiljene tekmovati ena z drugo. To je tekma do dna, kdo je pripravljen delati dlje,
               kdo je pripravljen delati za manj denarja in vodi samo v spiralo recesije in v neko
               socialno devastacijo. Precej bolj smotrno in obče družbeno koristno, ne samo v korist
               par posameznikov, ki dejansko posedujejo produkcijska sredstva, bi bilo govoriti o
               tem, da je potrebno ukrojiti visoko šolstvo na način, če ga že postavljamo ob bok z
               gospodarstvom, da skrbi za neko produktivnost tega gospodarstva. Produktivnost čisto
               v smislu dvigovanja materialne blaginje družbe.</p>
               <p>Potem je naprej na primer retorika kompetenc. Spet imamo opravka z eno in isto
               logiko, ki težavo brezposelnosti prelaga na pleča posameznika, čeprav sem ravno prej
               že pokazal kako je to v resnici sistemski problem. In še moja, zame najljubša cvetka,
               ki bodo nudili visoko izobraženim kadrom kompetence, potreben za hiter in učinkovit
               odziv na potrebe trga dela. odziv na potrebe trga dela. Prvič. Trg dela je… Kaj
               pomeni trg dela v tem kontekstu, vemo. To so potrebe, to niso potrebe <stage type="mag"/> <stage>(nadaljevanje)</stage> celotne družbe, to so
               potrebe posameznih individualnih kapitalov, posameznih profitnih gospodarskih
               subjektov, ki bi se na tak način seveda še dodatno oplajali z javnimi financami, ki
               gredo v visoko šolstvo. Visoko šolstvo pa je namenjeno emancipaciji, je v službi
               celotne družbe in nikakor ni v službi posameznega kapitala. Tako, da to je
               problematično najprej na načelni ravni. Potem pa imamo čisto tehničen problem, da ta
               zgodba je neizvedljiva, češ šolanje je tako da se ti trg dela in potrebe gospodarstva
               vmes lahko nekajkrat zamenjajo, pa jih pač dolžina študija temu ne bo odgovarjala.
               Pač študij traja toliko časa, da se vmes trg lahko trikrat obrne, tako da to je čisto
               tehnično nemogoče prilagoditi visoko šolstvo na potrebe trga dela oziroma na potrebe
               gospodarstva. Če bi kdo rad tu govoril o potrebi da moramo skrajšati, veste v toliko
               in toliko časa se lahko človek nauči samo toliko in toliko stvari. Če hočemo imeti
               izobražene ljudi, če hočemo imeti, bom povedal v vašem jeziku izobraženo delovno
               silo, ki bo dejansko zmožna proizvajanja dodane vrednosti, poti si ti kratko malo ne
               moreš privoščiti, da bi ta čas študija krajšal, ker s tem izgubiš, preprosto izgubiš
               razlog zaradi katerega bi sploh želel, da se ljudje vpisujejo v režim visokega
               šolstva. Še najbolj me je pa mogoče zabaval zaključek tega dela v visokem šolstvu,
               kjer pa piše, da: tako naj bi slovensko visoko šolstvo do leta 2020 postalo dostopno,
               kakovostno, učinkovito, mednarodno odprto in – pozor – odzivno na potrebe širšega
               okolja. Iz vsega konteksta tega dokumenta, nekatere izmed teh zadev sem ravnokar tudi
               objasnil, sem jih ravnokar tudi komentiral, nam je lahko kristalno jasno, da so te
               potrebe širšega okolja v resnici potrebe gospodarstva, ampak ne gospodarstva v smislu
               proizvodnje materialnih dobrin za blagostanje prebivalcev in prebivalk, državljanov
               in državljank Republike Slovenije, ampak da so to potrebe tistih parih, tistega enega
               procenta, ki ima v rokah kapital pri nas. In mogoče pa je najbolj simptomatično ravno
               ta del, odzivno na potrebe širšega okolja, da se to širše okolje izvaja in reducira
               predvsem na vprašanje nekega gospodarstva, gospodarstva, ki deluje po meri profita ne
               pa po meri ljudi.</p>
               <p>Če grem naprej, in to je bil ključni del moje predstavitve, in praktičnega
               komentiranja iztočnih tez in komentarjev o tem dokumentu, bi pa rad tukaj še na mestu
               raziskav, razvoja in inovacij opozoril na evropski raziskovalni prostor. Na prvi
               pogled ta zadeva zgleda precej neproblematična, zgleda dobro v smislu sodelovanja,
               odpravljanja ovir, podali si bomo roke in svet bo lepši. To je samo neka navidezna
               enakost in navidezno povezovanje, zelo preprosto, če smo vsi nekje na tem trgu
               izenačeni, imamo vsi enakovreden dostop, se dejansko v, kako bi rekel, v smislu
               produkcije in infrastrukture potrebne za to produkcijo pojavljajo oziroma obstajajo
               bistvene razlike. Zlasti so te razlike vidne in jasne med državami metropolami in med
               državami periferije. In nek na prvi pogled enakovreden in enakopraven dostop do
               evropskega raziskovalnega prostora v resnici pomeni povečevanje neke neenakosti, ki
               že obstaja. Metropole se na ta račun lahko pojijo iz teritorijev, periferije in iz
               visokošolskih režimov periferije to svojo dominacijo še nadgrajujejo in svojo
               dominacijo še utrjujejo.</p>
               <p>Najlepša hvala za besedo. Naj bo to dovolj.</p>
            </sp>
            <sp xml:id="SDT7-OZIZŠIM-nujna-6-2014-11-26.sp7">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Želi še kdo besedo?</p>
               <p>Bi mogoče gospa Tina Vodnik vi kaj povedali še.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp8">

               <speaker>TINA VODNIK:</speaker>

               <p>Hvala lepa, predsedujoča.</p>
               <p>Morda samo en splošen odziv na besede poslanca Kordiša glede odsotnosti razvojnega
               koncepta. Gre za dokument, ki obsega 18 mesecev, ki bi lahko morda bil v določenih
               elementih bolj razvojno naravnan. Je pa treba hkrati vedeti, da vlada še pripravlja
               strategijo razvoja Slovenije, tako da, ki bo pač tudi temeljna podlaga za naše
               nadaljnjo delo in ki bo tudi predstavljen poslancem in Državnemu zboru.</p>
               <p>Toliko z moje strani.</p>
               <p>Hvala.<stage type="mag"/>
               </p>
            </sp>
            <sp xml:id="SDT7-OZIZŠIM-nujna-6-2014-11-26.sp9">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Želi še kdo besedo?</p>
               <p>Izvolite, kolega.</p>
            </sp>
            <sp xml:id="SDT7-OZIZŠIM-nujna-6-2014-11-26.sp10">

               <speaker>MIHA KORDIŠ (PS ZL):</speaker>

               <p>Najlepša hvala.</p>
               <p>Imam še eno vprašanje, ker sem bil kar malo presenečen, najprej, da sem takšno misel
               sploh zasledil tukaj noter, prijetno presenečen, ampak sem se takoj premislil, potem
               ko sem opazil nadaljnja izvajanja kaj konkretno imam v mislih, bom prebral oziroma
               povedal takoj. V tem dokumentu se pod Izobraževanje, mladina, kultura in šport,
               razdelek Izobraževanja, nahaja ta formulacija: Opozorili pa bi na preveliko
               poudarjanje prilagajanja sistema in izobraževanja trgu dela. To mislim, da je v svoji
               predstavitvi omenila tudi ministrica in to je verjetno ena izmed najlepših stvari in
               najbolj pametnih stvari, kar sem jih prebral zadnje čase v dokumentih, ki jih na
               plano dala bodisi ta bodisi prejšnja vlada. In to z velikim veseljem pozdravljam.</p>
               <p>Potem pa me je presenetilo nadaljnje izvajanje oziroma si ne znam čisto dobro tega
               razlagati, če je ta del, ki sem ga ravnokar omenil O.K. je naslednji del zgolj
               pogojno O.K. Takoj naslednji stavek se namreč glasi: Treba je predvsem okrepiti
               sodelovanje med sektorjema izobraževanja in trga dela v smislu dolgoročnejšega
               usklajevanja potreb, trg dela in zahtev gospodarstva. V tem kontekstu se trg dela, pa
               moram reči, da nisem prav pogosto naletel na to formulacijo, se potrebe trga dela
               razumejo kot potrebe prebivalstva in je zelo jasno formulirana potreba trga dela
               vizavi zahteve gospodarstva, v smislu potreba delovnih ljudi, potreba velike večine
               državljank in državljanov proti potrebam profitno gnanega gospodarstva, od katerega
               profitira peščica, vsi ostali pa zgolj prodajamo svojo delovno zmožnost. Ta del
               recimo je pogojno, ampak potem smo takoj naprej še pri naslednjem stavku: Prav tako
               je pomembno polnomočiti mlade ljudi za spremembe, ki jih prinašajo spremenjene
               razmere na trgu delu <stage>(potrebna je visoka stopnja prožnosti)</stage>. To pa sploh ni O.K.
               Visoka stopnja prožnosti, v tem trenutku imamo opravka z visoko stopnjo prožnosti.
               Imamo študentsko delo, imamo n-režimov, prekernih oblik zaposlitve in to pomeni
               prožnost. Prožnost je prekarnost in prekarnost pomeni beda, pomeni nizki standard
               življenja, pomeni delati v negotovih razmerah, pomeni malo zaslužiti in tako naprej.
               Preskok, ki se zgodi tekom teh dveh oziroma teh treh stavkov je precej hecen, zaradi
               tega, ker gre za izražanje dveh diametralno nasprotnih pozicij in me samo zanima
               komentar, kako da se je to zgodilo oziroma sem morda kaj napak razumel, čeprav ne
               verjamem.</p>
               <p>To bi bila nekako moja vprašanja.</p>
               <p>Hvala za besedo.</p>
            </sp>
            <sp xml:id="SDT7-OZIZŠIM-nujna-6-2014-11-26.sp11">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Boste mogoče gospa Tina vi odgovorili. Ministrica, boste mogoče vi?</p>
               <p>Gospa Tina Vodnik bi želeli odgovoriti? Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp12">

               <speaker>TINA VODNIK:</speaker>

               <p>Težko, ker to ni pristojnost Ministrstva za zunanje zadeve, kljub vsemu pa seveda, mi
               ocenjujemo, da se je treba prilagoditi temu, kar gospodarstvo zahteva in pač
               izobraziti delovno silo, tako da bo našla delo na delovnem trgu. Je pa tudi treba
               vedeti, da obstaja še drug element, to pa je tudi prilagodljivost trga dela in seveda
               delovnih razmerij. Tukaj na žalost se ne morem strinjam z izvajanjem gospoda Kordiša,
               spoštujem pa pač njegovo mnenje.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp13">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Želi še kdo besedo? Ugotavljam, da ne.</p>
               <p>Če ne želi nihče več razpravljati, potem zaključujem razpravo. Glede na to, da odbor
               ni sprejel svojih amandmajev k predloženi deklaraciji ugotavljam, da se je Odbor za
               izobraževanje, znanost, šport in mladino z vidika svoje pristojnosti, kot matično
               delovno telo seznanil s predlogom Deklaracije o usmeritvah za delovanje Republike
               Slovenije v institucijah Evropske unije v obdobju od julija 2014 do decembra 2015 in
               k njemu nima pripomb. / oglašanje iz dvorane/ Saj ni glasovanja, ker smo se samo
               seznanili, seznanitveni sklep ja. V redu.</p>
               <p>S tem zaključujem 1. točko dnevnega reda. <stage type="mag"/><stage>(nadaljevanje)</stage> Nadaljujemo. Smo pri <title>2. TOČKI DNEVNEGA REDA –
                  NEIZVAJANJE NACIONALNEGA PROGRAMA ZA MLADINO OD 2013 DO 2022.</title> S sklicem seje
               ste prejeli zahtevo Poslanske skupine SDS za sklic nujne seje odbora z dne, 12. 11.
               2014. K tej točki dnevnega reda sem vabila: ministrico za izobraževanje, znanost in
               šport dr. Stanislava Setnikar Cankar, Urad Republike Slovenije za mladino, Študentsko
               organizacijo Slovenije, Dijaško organizacijo Slovenije, Mladinski svet Slovenije,
               Gibanje za dostojno delo in socialno družbo, mrežo Mama, sindikat Mladi plus, Mladi
               forum SD, Mlada Slovenija in Slovensko demokratsko mladino. Besedo dajem
               predlagateljem zahteve za sklic seje. Izvolite.</p>
               <p>Kolega Čuš.</p>
            </sp>
            <sp xml:id="SDT7-OZIZŠIM-nujna-6-2014-11-26.sp14">

               <speaker>ANDREJ ČUŠ (PS SDS):</speaker>

               <p>Hvala lepa gospa predsedujoča.</p>
               <p>Dovolite mi, da se vam v začetku zahvalim, da ste upoštevali predlog predlagatelja in
               k udeležbi na sejo povabili tudi poleg institucionalnih partnerjev, ki izvajajo
               mladinsko politiko, tudi nacionalne mladinske organizacije oziroma tiste politične
               podmladke, ki imajo svoje stranke zastopane v Državnem zboru. Mislim, da bo to v
               današnji razpravi ena dodana vrednost. Prav tako se seveda zahvaljujem za udeležbo
               gospe ministrici Uradu za mladino. Prav tako pasem vesel, da danes v naši družbi spet
               po dolgem času vidimo tako lepo zastopanost mladih. In upam seveda, da boste tudi s
               svojimi prispevki prispevali svoj delež h kvaliteti razprave. Sam sicer zelo nerad
               berem, ampak dovolite mi, da preberem obrazložitev naše zahteve za sklic. Državni
               zbor Republike Slovenije je 24. oktobra 2014 z 79 glasovi za in 3 proti, to so bili
               glasovi iz Pozitivne Slovenije ter Socialnih demokratov, sprejel resolucijo o
               nacionalnem programu za mladino 2013-2022. S tem se je zaključilo obdobje priprave in
               sprejema zakonodajnega okvira in strateškega dokumenta, ki se je pričelo s pripravo
               in sprejemom Zakona o javnem interesu v mladinskem sektorju. Marsikdo od tukaj
               prisotnih je bil že na nujni seji Odbora za izobraževanje, februarja letos, ki je
               potekala prav tako na zahtevo poslanske skupine SDS. Prav tako na zelo podobno temo
               oziroma naslov, torej neizvajanja nacionalnega programa za mladino. Glede na to, da
               je bivša premierka Alenka Bratušek obljubljala, da bodo prvi ukrepi sprejeti v roku
               treh mesecev od sprejema nacionalnega programa za mladino. V Poslanski skupini SDS
               smo že takrat opozorili na neizvajanje nacionalnega programa za mladino. seja pa se
               je končala tako, da smo slišali stalne parole in pa floskule, na mladih svet stoji,
               mladim je treba prisluhniti, bodite potrpežljivi, ampak veste, spoštovani, nekako
               mladi imajo ali pa imajo, glede na to, da sem danes tukaj v funkciji politika, dovolj
               teh parol in mislim, da jih je treba uvrstiti primerno na dnevni red ter seveda
               reševati problematiko mladih. Seja pa se je končala tako, da smo jo končali tukaj
               samo poslanci, ker so vsi predstavniki mladih odšli domov. V bistvu se je po teh
               parolah marsikomu zdelo celo odveč biti tukaj.</p>
               <p>Kljub temu, da je Odbor za izobraževanje, znanost, šport in mladino na omenjeni seji
               sprejel sklep, ki se glasi, ter ga imate seveda tudi v prilogi: "Ministrstvo naj o
               napredku odboru pisno poroča v roku petih mesecev", pristojno ministrstvo tega vse do
               danes še ni storilo. Zdaj ne vem, če je minister Pikalo pozabil seveda to omeniti na
               primopredaji ali pa gospa Alenka Bratušek, ampak matičen odbor o tem ni bil
               seznanjen. Resolucija o nacionalnem programu za mladino je bila pomemben korak, ki je
               bil storjen v smeri zagotavljanja avtonomije mladih v Sloveniji, vendar pa za njegovo
               uspešno doseganje zastavljenih ciljev je potrebna njegova implementacija, ki pa je od
               dneva sprejetja nacionalnega programa vse do danes nezavidljiva. <stage type="mag"/> <stage>(nadaljevanje)</stage> Po več kot leto dni od sprejema resolucije še
               vedno niso bili sprejeti konkretni ukrepi. Izvedbeni načrt nacionalnega programa za
               mladino 2014 je bil sicer sprejet s strani Vlade Republike Slovenije, a je po oceni
               mladinskih organizacij oziroma mladinskega sveta Slovenije, čigar stališče imate tudi
               v prilogi, bolj namenjen samemu sebi. V celotnem sistemu izobraževanja v Sloveniji je
               moč zaznati pomanjkanje poklicnega svetovanja in kariernega usmerjenja. Povezava med
               izobraževalnim sistemom in trgom dela je slaba in ni čudno, da slovensko šolstvo ni
               učinkovito, saj slednje vsako leto izobrazi drugačne profile, kot jih gospodarstvo
               dejansko potrebuje. To je mogoče nekaj za kolega iz Združene levice.</p>
               <p>Pa mogoče, če grem proti zaključku, mladi so tisti, ki so pogosto uvrščeni med
               prioritete, vendar se, kot kaže, ne izvajanje resolucije vseh konča pri besedah.
               Izboljšanje položaja mladih v Sloveniji mora biti prioriteta vseh, in to se mora
               pokazati tudi v resnih namerah z dejanji. Izhodišča za to naj bo resolucija, ki pa jo
               je potrebno preko izvedbenih načrtov začeti čim prej izvajati. Ker je potrebno, da
               izvedbeni načrt usklajen s proračunom Republike Slovenije je potrebno čim prej začeti
               z njegovo pripravo in medresorskim usklajevanjem. V proces oblikovanja je potrebno v
               skladu z zakonom o javnem interesu mladinskem sektorju v čim večji meri vključiti
               tudi predstavnike mladih, saj želimo, da z ukrepi odgovorimo na izzive s katerimi se
               srečujejo mladi.</p>
               <p>Po opravljeni razpravi odboru za izobraževanje, znanost, šport in mladino predlagamo,
               da sprejme naslednje sklepe:</p>
               <p>Prvič, Odbor za izobraževanje, znanost, šport in mladino se je seznanil z
               neizvajanjem zavez iz resolucije o nacionalnem programu za mladino 2013 do 2014 do
               2022. Drugič, Odbor za izobraževanje, znanost, šport in mladino poziva Vlado
               Republike Slovenije, da čim prej pristopi k aktivnemu izvajanju obljub in dejanju z
               resolucijo o nacionalnem programu za mladino 2014 do 2022.</p>
               <p>Odbor za izobraževanje, znanost, šport in mladino poziva Vlado Republike Slovenije,
               da realizacije resolucije o nacionalnem programu za mladino poroča pristojnemu odboru
               Državnega zbora Republike Slovenije na vsake tri mesece.</p>
               <p>Četrtič, Odbor za izobraževanje, znanost, šport in mladino skladno z 8. členom Zakona
               o javnem interesu v mladinskem sektorju poziva Vlado Republike Slovenije, da nemudoma
               vzpostavi svet Vlade Republike Slovenije za mladino, kot ključni organ za organiziran
               dialog z mladimi na eni strani ter koordinacijsko telo za krepitev horizontalne
               dimenzije mladinske politike v Sloveniji.</p>
               <p>Petič, kot zadnje, zadnji predlog sklepa, Odbor za izobraževanje, znanost, šport in
               mladino Vladi Republike Slovenije predlaga, da razširi ekonomsko socialni svet s
               predstavniki mladih. V kolikor se socialni partnerji ne strinjajo odbor Vladi
               Republike Slovenije nalaga, da sporoči kdo je bil proti in sama poišče možnost za
               vključitev mladih v ekonomsko-socialni svet.</p>
               <p>V prilogah imate kar nekaj konkretnih besedil na temo same zahteve za sklic seje, iz
               katerega je razvidno, da gre za obširen vsebinski dokument, ki se dotika, lahko
               rečem, vseh ministrstev in kot smo že razpravljali prejšnji teden na redni seji
               Državnega zbora nekako vsi ugotavljajo, da problematika mladih ni ravno na agendi
               vlade Mira Cerarja in se nam zdi primerno, da seveda na to problematiko opozorimo. Je
               pa naš predlog za sklic nujne seje, kot tudi predlogi sklepov so odprte narave. Smo
               se pripravljeni dogovoriti, pogovarjati z drugimi člani odbora, ker enostavno menimo,
               da problematika mladih ni ne leva, ne desna, samo lotiti se je moramo. In tukaj, žal,
               glede na to, kako je medgeneracijske politika v naši državi usklajena so mladi bili
               ponavadi tisti, ki so potegnili kratko in prosim seveda vse člane odbora, da ne to
               gledate kot en konkreten osnutek nekega dogovora o mladinski politiki za naprej.
               Seveda pa bomo več kot veseli tudi vaših predlogov. V končni fazi tudi ministrica je
               na Brdu o nacionalnem posvetu mladinskega sektorja povedala precej stvari, ki so se
               mi zdele želo dobre in mislim, da je treba sodelovati. Prosim, glejmo tako na to in
               dajmo nekaj vsi skupaj narediti. Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp15">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Besedo dajem gospe ministrici. Izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp16">

               <speaker>DR. STANISLAVA SETNIKAR CANKAR:</speaker>

               <p>Hvala lepa, gospa predsednica. <stage type="mag"/><stage>(nadaljevanje)</stage> Hvala lepa poslancu Čušu za iztočnico. Morda bi samo
               nekaj besed, ker domnevam, da se boste še ostali razpravljavci navezali morda na
               druga področja, povedala v zvezi s svetom Vlade Republike Slovenije za mladino, ki k
               predlogu sklepa o spremembi sklepa o ustanovitvi sveta Vlade Republike Slovenije za
               mladino smo pripravili in poslali medresorsko usklajevanje 23. 10. 2014, rok za
               pripombe je bil 30. 10. 2014, predlog vladnega gradiva smo pripravili 11. 11. in
               sklep o spremembi je v vladni obravnavi in če ne bo nasprotovanj, tukaj nismo še
               dobili potrditev vseh ministrstev, bo predvidoma sprejet naslednji teden. Po sprejemu
               spremembe sklepa o ustanovitvi je potrebno sprejeti potem še sklep o spremembi sklepa
               o imenovanju in temu bo sledil sklic seje. Torej bi lahko predvideli, če ne bo
               zapletov, bo lahko do konca leta 1. seja. Pri tem je pa zanimiva pravzaprav
               statistika, ker ste se sklicevali na nedelovanje sveta vlade za mlade. Poglejte, od
               ustanovitve v juniju 2009 do izteka mandata Pahorjeve vlade se je Svet Vlade
               Republike Slovenije za mladino sestal na desetih sejah. V mandatu Vlade Janeza Janša
               od 10. 2. 2012 do 20. 3. 2013 se Svet Vlade Republike Slovenije za mladino ni
               konstituiral in se tako tudi ni sestal. Niti enkrat, ni bil konstituiran, niti se ni
               sestal. V času Vlade Alenke Bratušek od 20. 3. 2013 do 18. 9. 2014 se je pa Svet
               Vlade Republike Slovenije za mlade sestal na treh sejah. Tako, da ta statistika,
               priznam, meni ni bila znana, mi je pa malo povedna<stage>(?)</stage>, bom rekla. Torej, to nalogo
               smo vzeli … / nerazumljivo / ta Svet Vlade Republike Slovenije za mladino bo
               ustanovljen in bo tudi začel s svojim delom.</p>
               <p>Kar se tiče umeščenosti mladih bi še rada izpostavila en vidik, ki se nam je zdel
               izjemno izjemno pomemben, temu smo namenili zdaj zadnji mesec največ pozornosti. To
               so operativni programi. In do neke mere smo tukaj lahko zelo zadovoljni, morda
               nekoliko manj, pa še vedno zelo zadovoljni smo pa v posamezne razvojne osi
               operativnega programa. Bom povedala samo nekatere. Prednostna os 1, to je mednarodna
               konkurenčnost raziskav inovacij, tehnološkega razvoja v skladu s pametno
               specializacijo za večjo konkurenčnost in ozelenitev gospodarstva.</p>
               <p>Potem prednostna os 2 – dinamično in konkurenčno podjetništvo za zeleno gospodarsko
               rast. To so ukrepi za krepitev procesa nastajanja rasti, razvoja podjetij, še posebej
               storitev podpornega okolja za podjetja. Ukrepi usposabljanja mentoriranja ter
               krepitev ustvarjalnosti podjetnosti in inovativnosti.</p>
               <p>Prednostna os 8 – socialna vključenost zmanjševanja tveganja revščine, aktivno
               staranje in zdravje. Torej se bodo mladi lahko vključevali ukrepe, ki bodo namenjeni
               vključevanju oseb iz ranljivih skupin v programe socialne vključenosti, opolnomočenja
               in aktivacije za izboljšanje zaposljivosti. Mladi se bodo lahko vključevali v ukrepe
               oziroma projekte socialnega podjetništva, v okviru prednostne naložbe za socialno
               podjetništvo se bo spodbujalo razvoj podpornega okolja.</p>
               <p>Prednostna os 9 – znanje, spretnost in vseživljenjsko učenje za boljšo zaposljivost.
               Posebej izpostavljeni so mladi pri izboljšanju dostopa do vseživljenjskega učenja, v
               okviru od katerega bodo med drugimi oblikovani tudi posebni ukrepi za spodbujanje
               podjetnosti mladih, usposabljanje za ustvarjanje novih delovnih mest. Ukrepi za
               izboljšanje kakovosti, učinkovitosti sistemov izobraževanja ter za povečanje
               mobilnosti, ukrepi za izboljšanje mednarodne mobilnosti slovenskih študentov na
               izmenjavah v tujini.</p>
               <p>Prednostna os 10 – pravna država, izboljšanje institucionalnih zmogljivosti,
               učinkovita javna uprava, podpora razvoju ter krepitev zmogljivosti socialnih
               partnerjev. <stage type="mag"/> <stage>(Nadaljevanje)</stage> Ukrepi,
               ki bodo prispevali k okrepitvi zmogljivosti, usposobljenosti na nacionalni regionalni
               ravni. Prednostna O-7, spodbujanje zaposlovanja in transnacionalna mobilnost delovne
               sile. Torej verjemite mi, ker je bila to naša prioriteta, prav vse programe, kjer je
               bilo mogoče, smo izpostavili tudi ta vidik mladih. Tako, da morda samo malce replike
               na to. Ja, zelo resno smo vzeli zaveze, ki smo jih povedali na Brdu, imamo program
               dela za leto 2014 in pripravljamo pravzaprav program dela za leto 2015. Na
               ministrstvu smo enega od kolegijev namenili tematiki mladih, kjer je direktor Urada
               za mlade pripravil gradivo in smo razpravljali o odprtih vprašanjih ter predvsem se
               zavezali, da bomo mesečno spremljali uresničevanje tega programa.</p>
            </sp>
            <sp xml:id="SDT7-OZIZŠIM-nujna-6-2014-11-26.sp17">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa gospa ministrica.</p>
               <p>Sedaj dajem besedo še vabljenim na sejo. Lepo prosim, da se vabljeni predstavite
               zaradi magnetograma. Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp18">

               <speaker>JURE FERJAN:</speaker>

               <p>Jure Ferjanc, Slovenska demokratska mladina. Najprej hvala za povabilo in pa prijeten
               pozdrav vsem prisotnim.</p>
               <p>Mogoče najprej nekaj besed o stanju mladih v naši državi, glede na to, da je v bistvu
               v tem mladinskem programu, ki žal kljub temu, da je bil sprejet že več kot leto
               nazaj, še vedno ni nekako ugledal luči oziroma ni bil implementiran. Sedaj, če
               pogledamo v osnovi nekaj dejstev, v zadnjih petih letih se je iz Slovenije izselilo
               kar 28 tisoč ljudi. Tudi projekcije za naprej niso ravno obetajoče, kajti že v tem
               desetletju naj bi se odstotek mladih zmanjšal kar za okrog 20%. Poleg tega je seveda
               smotrno dodati, da je vsak novorojeni otrok zadolžen za 14 tisoč evrov. Tudi glede
               izobraževalnega sistema v Sloveniji, je mogoče pripomniti cel kup besed, v splošnem
               gledano pa je problem predvsem v tem, da večinoma proizvajamo kader, ki je
               potencialno nezaposljiv, kar pomeni, da gre tukaj za neko sistemsko zadevo, ki jo je
               treba dolgoročno urediti. Potem tudi Slovenija je recimo v samem vrhu Evropske unije,
               ko govorimo o deležu mladih, ki so, v bistvu ki živijo pri svojih starših. Tukaj
               gledamo starostno skupino med 18. In 34. letom, kar dve tretjini mladih je takšnih,
               ki živijo pri svojih starših, tako da to je zagotovo zelo velik problem, ki je
               neposredno vezan tudi na stanovanjsko politiko, ki je sicer vključena v program v
               katerem se danes pogovarjamo, ampak dejansko nekih ukrepov, ki bi pomenili izboljšave
               na tem mestu, še nismo videli.</p>
               <p>Potem tukaj je tudi v bistvu, lahko rečemo, medgeneracijska solidarnost in pa neka,
               vzpostavitev neke strukture, da h krizi, ki v Sloveniji žal traja že predolgo.
               Prispevamo enakovreden delež tako mladi kot pa ostale generacije.</p>
               <p>Pa da ne bo seveda samo kritika, še mogoče kakšen predlog k izboljšavi, kaj je v
               bistvu potrebno narediti. Saj nekaj lepih besed, ker smo danes tudi že slišali, je
               zajetih v tem programu, ampak kot vemo oziroma smo velikokrat že slišali, papir
               enostavno prenese vse. Pomembno pa je potem implementacija, dejanski ukrepi in pa
               potem tudi rezultati, ki jih te dejavnosti za seboj prinesejo. Skratka, potreben je
               zagotovo vzpostaviti tudi večjo participacijo mladih v družbi, tako da se recimo v
               ekonomsko-socialni svet vključi predstavnika mladih. Izobraževalni sistem je zagotovo
               potreben celovite reforme. Mogoče po zgledu Avstrije ali pa Nemčije. Predvsem ključno
               je tisto, da vzpostavimo nek večji stik tako recimo visokega šolstva s trgom dela in
               predvsem omogočimo ta lažji prehod mladih na trg delovne sile, predvsem v skladu s
               prvo zaposlitvijo in potem seveda večjo konkurenčnost na samem trgu delovne sile.</p>
               <p>Prej sem se osredotočil že na nacionalni stanovanjski program oziroma na stanovanjsko
                  <stage type="mag"/><stage>(nadaljevanje)</stage> problematiko, v
               sklopu tega je smiselno sprejeti nek program, neko usmeritev, kako naprej, kako
               zagotoviti zlasti mladim, mladim družinam neko začetno stanje, neko začetno pot do
               ustvarjanja družine in potem tudi nadaljnjega razvoja in pa seveda, kar se pa ključno
               tiče kot celotnega mladinskega sektorja se pravi je njegova večja vključenost tako na
               eni strani na lokalni kot pa seveda tudi na državni ravni. In tukaj se tiče seveda
               tudi samih sredstev, tako iz evropskih komponent, kot pa seveda tudi lahko to zadevo
               razširimo tako na mladinski sektor, kot pa širše celotno civilno družbo.</p>
               <p>Zdaj, prej je bilo tudi omenjeno nekaj besed glede sestave oziroma sestankov z
               mladimi, s strani vlade. Mogoče se to bo slišalo malo provokativno, pa vseeno je
               smiselno to povedati, če gledamo statistično seveda empirično, da za toliko milijonov
               oziroma milijard, kolikor sta nas zadolžili zadnji dve vladi, kot sta vladi Boruta
               Pahorja in pa Alenke Bratušek v bistvu ni nič s temi parolami, kot jih poslušamo v
               tem programu, pa čeprav gre zgolj za besede, ki sicer še niso ugledale luči, ampak
               vseeno smo mladim, vseeno smo danes tukaj na tem posvetu, da vendarle dosežemo neke
               ugotovitve, neke sklepe, ki bodo potem sprožili nadaljnje reakcije in kar je v
               interesu vseh nas, ki sedimo danes tukaj tako predstavnikov odbora, kot pa
               zainteresirane javnosti, se pravi od dijakov, študentov, kot pa podmladkov političnih
               strank, ki imajo svoje predstavnice v parlamentu, da dosežemo nek dogovor in da, kar
               se tiče mladinskega sektorja kot pa celotne problematike mladih, se pravi od
               stanovanjske problematike, izobraževalnega sistema, usmerimo na pravo pote in potem
               tudi dolgoročno gledamo, sprejmemo neke ukrepe, ki bodo dobri tako za mlade in pa
               seveda dolgoročno za družbo kot celoto. Toliko zaenkrat z moje strani. Hvala za
               pozornost.</p>
            </sp>
            <sp xml:id="SDT7-OZIZŠIM-nujna-6-2014-11-26.sp19">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Želi še kdo od vabljenih besedo? Izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp20">

               <speaker>TEA JARC:</speaker>

               <p>Zdravo. <stage>(Tea Jarc, predsednica Mladinskega sveta Slovenije)</stage>. Mladinski svet Slovenije
               v bistvu je že vrsto let sodeloval pri pripravi na začetku Zakona o javnem interesu,
               mladinskem sektorju, kot kasneje pri pripravi Nacionalnega programa za mladino, ki je
               bil potem res 2013 sprejet z drugačnim imenom, sicer Resolucija o nacionalnem
               programu za mladino in vseskozi smo opozarjali, da želimo, da se seveda spoštuje neke
               časovne okvire, za katere smo se vnaprej dogovorili, pa smo z vsemi dokumenti
               zamujali. Vse skozi smo opozarjali, da želimo bolj konkretno in bolj ambiciozno
               vsebino, pa nam na koncu v to resolucijo ni uspelo umestiti tudi z izgovorom, da bo
               za to zadolžen izvedbeni načrt. Izvedbeni načrt, ko se je sprejela resolucija, smo
               prosili, da se vloži tudi amandma, kjer bi se poslanci in vlada in ministrstvo
               zavezali, da bodo izvedbeni načrti pripravili v roku treh mesecev. Tega amandmaja
               poslanci niso hoteli sprejeti in so nam obljubili, da se vseeno bo pripravili
               izvedbeni načrt za leto 2014, v naslednjih treh mesecih. Tudi to obljubo so prelomili
               in izvedbeni načrt je ponovno zamujal. Ko smo ga mladi dobili na mizo, je ta
               izvedbeni načrt v bistvu kvečjemu vseboval že neke obstoječe ukrepe, ki pa niti
               slučajno niso odsevali tega, na kar smo vseskozi opozarjali. Za sam izvedbeni načrt
               smo takrat pozivali, da naj se ga dodela, da naj se ga spremeni, da naj se ga
               obravnava na Svetu Vlade za mladino. In niti takrat se ni obravnaval izvedbeni načrt
               na Svetu Vlade za mladino. Vseeno je bil kasneje nekako sprejet na vladi in ponovno
               smo takrat dobili obljubo, da bo pa naslednji izvedbeni načrt, torej za leto 2015
               narejen pravočasno, torej v letu 2014 in da bo narejen v sodelovanju z mladimi. Zdaj
               je konec novembra. Če želimo torej pripraviti izvedbeni načrt za leto 2015, s tem, da
               se držimo danih obljub, potem pričakujemo, da ga bomo naredili do konca tega leta,
               torej v roku enega meseca in da bomo mladi sploh o tem obveščeni. Mladi namreč že več
               kot pol leta nismo dobili nobenih povratnih informacij, ne kaj se dogaja z izvajanjem
               Nacionalnega programa za mladino oziroma z izvajanjem tega izvedbenega načrta, torej
               ne vemo ali se ukrepi v resnici izvajajo ali ne, ne vemo ali se pripravlja nov
               izvedbeni načrt ali ne in enostavno s tem ne moremo biti zadovoljni. Jaz sem zelo
               vesela, da je gospa ministrica povedala, da se bo Svet Vlade za mladino sestal še
               letos, zato, ker v prejšnjem Svetu Vlade za mladino smo uspeli zagotoviti, da se je
               oblikovala prav posebna delovna skupina <stage type="mag"/>
               <stage>(nadaljevanje)</stage> za spremljanje in pripravo in seveda implementacijo izvedbenega
               načrta. Upamo, da bo to tudi v prihodnosti. Prav tako v bistvu želimo, da se, kar smo
               tudi vse skozi opozarjali, da se vsebina nacionalnega programa za mladino resnično
               vkomponira v strateške dokumente, kakor sta partnerski sporazum in operativni progam.
               Mi smo vse skozi tudi spremljali umeščanje mladih v ta dva dokumenta. In po pravico
               povedano lahko rečemo, da z umestitvijo mladih v partnerski sporazum smo lahko delno
               zadovoljni, ker smo mladi relativno dobro notri vključeni. Med tem ko za operativni
               program nismo tako zelo dobro. Vseeno pa mislimo, da operativni program pušča toliko
               odprtega prostora, da bomo mladi še tam notri lahko videli res neke lastne usmeritve
               oziroma lahko bili naslovljeni tudi v o.p.-ju. Kar pa je tukaj potrebno poudariti je
               to, da predvsem želimo biti mladi tudi tisti izvajalci oziroma nosilci ukrepov v
               operativnem programu, kar bo pa, po našem mnenju, še potrebno zagotoviti. Tukaj se je
               smiselno vprašati ali bo torej lahko mladinski sektor konkuriral vsem ostalim
               prijaviteljem, ali bomo lahko mi torej tisti nosilci, izvajalci teh programov, glede
               na to, da naj bi naslavljali potrebe mladih. In tukaj bomo v resnici potrebovali
               zavezo Vlade in vseh pristojnih ministrstev, da ne bodo takrat na mlade pozabili in
               da ne bomo, ker konec koncev, smo majhni, smo v manjšini, tako številčno kot v bistvu
               kadrovsko. In takrat pač bi si res želeli nekega zastopnika na nacionalni ravni pri
               vseh ministrstvih.</p>
               <p>Pričakujemo torej da se bo res vzpostavil čim prej svet vlade za mladino, ki bo torej
               skrbel za pripravo novega izvedbenega načrta in da bo seveda ta izvedbeni načrt
               finančno podkrepljen. Ali bodo to lastna sredstva države ali bodo to evropska
               sredstva, konec koncev je to vaša pristojnost, da to razporedite. Mi pa želimo, da se
               začnejo zadeve resnično premikati naprej. Ker če pogledamo položaj mladih enostavno
               ne moremo reči, da je resolucija o nacionalnem programu za mladino prinesla
               kakršnokoli izboljšanje na področju položaja mladih. Brezposelnost mladih je še vedno
               izjemno visoka in se je ne rešuje. Nastavila naj bi jo shema jamstvo za mlade, ki
               sicer predvideva določene ukrepe, ampak se tudi jamstvo za mlade ne izvršuje
               popolnoma. Tam tudi zadeve stojijo. Ponovno ne dobivamo informacij na kaj natančno se
               čaka oziroma da se vedno čaka na nove finance. Še vedno je najbolj zaskrbljujoča v
               bistvu prekerno zaposlitev, o katerih smo mladi, da v bistvu o volonterskih
               pripravništvih sploh ne govorimo, kjer je pa izkoriščanje zastonj delovne sile
               mladih. In zaradi tega trpijo predvsem mladi. Ne poznamo v bistvu nobenih drugih
               odraslih ljudi, ki bi bili prisilni delati zastonj, tako kot mladi. Pričakujemo, da
               se bo tudi vse to uredilo. Na splošno sistemsko in bo lahko v bistvu v okviru
               nacionalnega programa za mladino. </p>
               <p>Prav tako bi radi opozorili na vse zakone, ki tako nekako čakajo v predalih različnih
               ministrstev, od zakona o visokem šolstvu, do zakona, ki naj bi urejal študentsko
               delo, kar je tudi napisano v nacionalnem programu za mladino, do zakona, ki ureja
               financiranje občin, lokalni samoupravi, ki naj bi financiral mladinsko delo na
               lokalni ravni in pa, kot je bilo že prej omenjeno, nacionalni stanovanjski program,
               ki ga čakamo že od leta 2009. Stanovanjska problematika je tudi v bistvu edino
               poglavje, ki je ostalo popolnoma prazno v izvedbenem načrtu, ki ga lahko danes
               gledamo. In ne vemo ali naj o tem sprejmemo to signal, da država ne misli reševati
               tega ali da moramo enostavno spet čakati ne vem koliko let še dodatno, da se bo
               rešila stanovanjska problematika.</p>
               <p>Prav tako je področje neformalnega in priložnostno pridobljenega znanja še vedno
               neurejeno, še vedno ni priznano, še vedno nimamo vzpostavljene nacionalne poklicne
               kvalifikacije mladinskega delavca, kar je zapisano ponovno tudi v nacionalnem
               programu za mladino, kot v jamstvo z mlade in na tem področju enostavno nekih večjih
               premikov ni bilo.</p>
               <p>V bistvu res ocenjujemo, da učinek nacionalnega programa za mladino kljub temu, da si
               ga je mladinski sektor želel leta oziroma desetletja, je nekako zelo šibek. Politike
               še vedno niso medsektorsko in horizontalno usklajene. Še vedno vsa ministrstva ne
               umeščajo mladih v svoja področja in še vedno se v bistvu sprašujemo ali je urad za
               mladino tisti, ki naj bi torej koordiniral vse te zadeve, dovolj kadrovsko in
               finančno sposoben, ali ima te pristojnosti v realnosti, da nekako koordinira vse te
               procese. Tako, da bi tukaj resno pozvali k večji podpori mladim in v bistvu vsem
               zastopnikom mladih na nacionalni ravni. Prav tako bi pač resno poudarili, da v
               kolikor se torej že pripravlja izvedbeni načrt res sledimo načelu "nič o mladih brez
               mladih" in se torej mlade vključuje v vse zadeve, ki se nas tičejo. Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp21">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. <stage type="mag"/> <stage>(Nadaljevanje)</stage>
               Izvolite, gospod Žiga Šmid.</p>
            </sp>
            <sp xml:id="SDT7-OZIZŠIM-nujna-6-2014-11-26.sp22">

               <speaker>ŽIGA SCHMIDT:</speaker>

               <p>Hvala za besedo. Žiga Šmid iz ŠOSA.</p>
               <p>V bistvu za začetek bi rekel, da se na študentske organizacije podpišemo pod celotno
               izvajanje predsednice MSS, tako da tukaj v tej točki se ne bi ponavljal. Bi pa mogoče
               začel tam kjer je ona končala. Resolucija sama po sebi, OK, ne reši ničesar. Jaz
               osebno, pa tudi mi smo načeloma zadržani do tega, da ključni deležniki posvetijo dve
               leti časa pisanju strategije, ki kasneje konča v predalu in se naslednja Vlada z njo
               ne strinja in od ukrepov ne ostane nič. Ampak še vseeno pa mogoče izmed vseh
               strategij, ki sem jih v življenju videl, ne bi sedaj čisto v isti koš vrgel te
               resolucije ravno zaradi tega, ker v resoluciji je, velik del resolucije govori o
               kazalnikih in pa o merljivih ciljih na kakšen način lahko to merimo.</p>
               <p>Zakaj je prišlo do neizvajanja, bi se strinjal s predlagatelji te seje, da je bila ta
               resolucija neusklajena oziroma se ni nikoli Vlada usedla dol in določila operativne
               vodje posameznih področij. Vemo da, konec koncev, če smo malo operativni, vsak
               sestanek, ki se konča brez da v oziroma na vsaki alineji piše ime in priimek, vemo da
               ne bo nikoli narejeno in ključna področja niso dobila tistih, ki so za to odgovorni.
               In pa predvsem ni bilo usklajeno s proračunom. Ni bilo usklajeno s tem, zakaj se
               namenja sredstva. In če se ti dve stvari ne naredita, enostavno oziroma OK, bom dodal
               še tretjo stvar, to kar je danes opozorilo Računsko sodišče. Danes je Računsko
               sodišče opozorilo, da po ministrstvih nimamo operativnih vodij, ki bi potem izvajali
               ukrepe za katere se na najvišji ravni odloči. Tukaj potem pač dejansko pademo. Danes
               je Računsko sodišče govorilo točno o tem. Mi se lahko nekaj zmenimo tukaj, pa
               sprejmemo sklepe, potem pa nimamo jasne odgovornosti kdo je zadolžen za izvedbo tega
               sklepa. Jaz to ugotavljam na čisto vsakem področju na katerem smo pač mladi aktivni.
               Kaj se potem zgodi? Zgodi se točno to pri čemer danes mladi smo. Zgodi se točno to
               pri čemer se mladinski svet bori in jih pač zopet podpiramo pri volonterskih
               pripravništvih, zgodi se točno to o čemer se trenutno mi borimo in pri štipendijah in
               pri kadrovskih štipendijah in pri visokem šolstvo in pri študentskem delu ostanemo
               sami in ostane nam samo to, da vsaka organizacija za sebe vrši pritisk na tistega, ki
               odloča, ki prosi za sestanke, ki prosi na tak ali drugačen način smo potem pač
               prisiljeni iskati neke kanale, da pridemo do sestanka, da mogoče pridemo do neke
               zaveze, potem pa to spet pač ostane v zraku. V tisti fazi smo mladi prisiljeni, tukaj
               pa pridemo sedaj do dveh ključnih problemov, ki jih jaz vidim, pa da ne bom šel
               predaleč. V tistem trenutku mi, če se postavite v kožo mladinskih organizacij, nam
               ostane samo še to, da imamo neko novinarsko konferenco in da izpišemo neke argumente,
               in da jih damo v javnost, lahko v najboljšem primeru organiziramo serijo sedmih
               okroglih miz in se vozimo po Sloveniji na lastne stroške seveda in potem poslušamo to
               nekako spraviti v javnost. In potem je kontra ukrep Vlade na take zadeve je gašenje
               požara. Ni sistematični pristop in pa celostni pristop k tisti problematiki, ampak je
               gašenje požara. Tisti dan, ko mediji blagoslovijo objaviti problematiko s katero se
               mladi na dnevni bazi ukvarjamo, tisti dan na ministrstvu završi in tisti dan je treba
               preživeti tiste odmeve, tisti dnevnik in je treba preživeti tisti dan, da lahko imamo
               naslednji dan spet mir. tukaj je potem pač v praksi zadeva pade, pa je lahko
               strategija ne vem kakšna, 200 strani dolga ali pa 2 strani dolga, če ni potem
               sistemskega pristopa in da ni nekoga, ki pač malo širše pogleda na situacijo, tukaj
               potem pademo. Posledica tega pa je, da se v tej državi, kar sem jaz na lastni koži že
               večkrat izkusil, ne upošteva ali pa ne ceni konstruktivnosti. Če groziš, če
               izsiljuješ, če groziš, če rečeš, da boš imel na "xy" datum štrajk, če rečeš, da boš
               sredi noči pred ministrstvo prižgal sveče, ne vem kaj vse, če groziš s takimi
               pristop, dobiš sestanek. Če pa pošlješ na ministrstvo vsebinski dokument, prošnjo po
               izvedbenem načrtu, prošnjo po ukrepih, pa ga ne dobiš. To je približno tako, da če se
               naročiš redno pri zobozdravniku, ti reče pridi avgusta 2015, če pa rečeš, ful me
               boli, pa dobiš pojutrišnjem. Pomeni, čas ima, samo vprašanje za koga si ga bo vzel.
               In to je potem tisto kar je naš operativni problem. In jaz osebno, če bi imel
               glasovalno napravo, bi glasoval za vse sklepe, ki so jih na začetku opredelili.<stage type="mag"/> <stage>(Nadaljevanje)</stage> Posebej bi pa izpostavil sklep
               okoli ekonomsko-socialnega sveta. Na soočenju, ki smo ga organizirali mladinski
               sektor v NUK-u pred volitvami, pa o vprašanjih, ki smo jih na Študentski organizaciji
               poslali vsem političnim strankam in vsem strankam, ki danes sedijo v parlamentu,
               dobiš zelo dolge odgovore na vsako vprašanje, zato da imaš potem kasneje manevrski
               prostor, da rečeš, saj ni bilo tako, saj smo malo drugače mislili. Ampak na to
               vprašanje članstvo mladih v ESS-ju pa je bilo v odgovoru vseh strank, da, da, da. V
               vseh vključno s SMC-jem do najmanjše stranke. Nič na tem se ni zgodilo. Treba je
               poudariti nekaj, da tudi v preteklosti mladi nismo sedeli na ESS-ju, ne zaradi vlade,
               če smo čisto odkriti, ampak zaradi drugih socialnih partnerjev, ki se jim pač njihova
               moč drastično zmanjša, če pač pride nov deležnik na sestanek. V tem je pač ključni
               problem, njihova moč pade. Ker danes, če ESS glasuje proti načel, saj boste v
               parlamentu ob sprejemanju te iste stvari vam bo malo vroče. Če se ESS strinja bo pa
               soglasno, pa brez razprave. In ESS ne sme po tej logiki izgubiti moči. In jaz nisem
               nikoli, ko smo govorili o tem, pa mislim, da MSS in ostale organizacije tudi ne, jaz
               nisem nikoli zahteval, v narekovajih, stola za sebe tam. Meni je vseeno kdo, jaz sem
               na koncu se že zreduciral na to, da vedno, ko začnete sejo ESS-ja pojdite ven na
               Gregorčičevo na pločnik in vzemite enega, ki je mlajši od 30 ali pa vsaj enega, ki
               nima sivih las, da pač posluša tisto razpravo, ker mi niti vabila ne dobimo, niti da
               bi sedel ob robu. In potem ESS obravnava študentsko delo in jaz ne smem priti tja, ki
               se eno leto in pol pogajam na ministrstvu o študentskem delu ne smem priti poslušati,
               ko pa recimo kontra vabila, recimo, ko se dela ZDR, ki je ravno tako pomemben za
               mlade ali pa pokojninska reforma, ki je ravno tako pomembna za mlade, kontra pa ni.
               Oni bi sodelovali pri študentskem delu brez nas, jaz pa ne smem poslušati o ZDR-ju,
               ko pa je naslednji zakon, ki se mene tiče takoj ko bom začel iskati službo. Jaz sem
               mislil, da se bo tukaj kaj premaknilo blede na to, da pač politična volja je bila
               večkrat izražena in tu mislim, da mladi smo na poziciji, ki bi lahko sprožili
               medgeneracijski konflikt, pa ga ne in se hočemo iti solidarnost in vzdrževati sistem,
               ki deluje že 150 let. Tudi v pogajanjih v študentskem delu je Študentska organizacija
               se strinjala s konceptom "vsako delo šteje". Strinjala se je za prispevkov
               pokojninsko in zdravstveno blagajno. Vsi, ki to komaj čakate, zakon je jutri na
               vladi. Tukaj je bilo jasno izkazano na kakšen način se hočemo mladi lotevati
               socialnega dialoga. S strani starejših pa pač: daj, pojdite vi raje malo se učiti.
               Vse mladinske organizacije, ki smo tu prisotne se ne ukvarjamo s tem po peti uri
               popoldan ali pa čez vikend, ampak vsak dan cel dan, pa bi mogoče lahko skozi leta,
               kot se je že večkrat izkazalo, da smo imeli kdaj prav, tudi temu primerno s strani
               vlade obnašati. Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp23">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Besedo dajem predstavniku Ministrstva za izobraževanje, znanost
               in šport.</p>
            </sp>
            <sp xml:id="SDT7-OZIZŠIM-nujna-6-2014-11-26.sp24">

               <speaker>PETER DEBELJAK:</speaker>

               <p>Najlepša hvala. Urad Republike Slovenije za mladino. Kot veste je Urad za mladino
               organ v sestavi ministrstva in načeloma se mi držimo striktno pravila, da v tem
               forumu pred poslankami in poslanci govorimo z enim jezikom, ta jezik je minister ali
               ministrica, ampak danes se mi zdi, da materija terja, da se tudi sami oglasimo. Morda
               boste nekateri presenečeni nad mojo osnovno tezo, da se strinjamo v pretežni meri s
               kritiko, da stanje ni najboljše. Bilo bi hipokratsko, če bi to zanikali. Ampak vseeno
               se mi zdi, da je treba iti na osnovo in na dejstva. Mi smo bili dobesedno v središču
               priprave in sprejema nacionalnega programa in tudi izvedbenega načrta, <stage type="mag"/> <stage>(nadaljevanje)</stage> zato lahko verjamete, da
               morda najbolje poznamo realnost situacije in ta je naslednja. Prvič, gre za prvi
               nacionalni program. Tukaj smo orali ledino, nekatera ministrstva so se prvič
               strukturirano soočila z mladinsko politiko in to je bil en velik problem.</p>
               <p>Drugič, na sploh se mi zdi, da imamo v Sloveniji problem s horizontalnimi politikami.
               Tretjič, prvi nacionalni program se je delal v času krize, kjer so bila ministrstva,
               bodimo pošteni, zelo pasivna, defenzivna, sploh, ker v Sloveniji ni mehanizma, ki bi
               ministrstvom ali pa nosilcem resornih politik omogočal, da če sprejmejo neko zavezo,
               da se potem tudi izvede mehanizem v proračun ali v nekih drugih finančnih
               instrumentih. Bodimo pošteni, večina stvari terja denar. In nam so ministrstva v
               pogajanjih večkrat rekla, se strinjamo z diagnozo, se strinjamo s predlogi, ampak žal
               tudi za osnovne stvari ali pa za neke naše že obstoječe zaveze nimamo resursov. Torej
               je edini resurs alternativni politična volja. Ta nacionalni program se je dela v času
               treh vlad, Pahorjeve, druge Janševe, vlade Alenke Bratušek. Bile so različne
               intenzivnost volje. Povsod je bila volja, to moram priznati. Ampak takole čez prst
               bom rekel, da nekih hudih razlik jaz nisem opazil. In tukaj se strinjam s
               predstavniki mladih, da je to ključen problem, ta preboj v neki novi paradigmi do
               stvari. Nekateri ste morda šli predaleč v kakšnih stvareh, bi lahko demantiral kakšne
               stvari, ampak načelom pa je kolega Šmid povzel zelo dobro stanje. Ampak izhajal bom
               pa iz tega, kar je kolega Čuš povedal. Če imamo res voljo, da gremo korak naprej, smo
               mi pripravljeni vsak mesec priti sem in predstaviti stvari in skupaj tematizirati
               stvari, ampak zdaj imamo dva bazena. In tukaj rabimo verjetno tudi podporo Državnega
               zbora. En je finančni, v naslednjih dneh boste imeli rebalans, razmislite o tem, kar
               danes govorite. Drugič, operativni program ministrstva je dalo en dober presek
               situacije, ampak tukaj je nekaj pasti. Če ne bo politične volje, realno, ne samo na
               načelni ravni, znajo tudi ti nastavki, za katere smo se zdaj dve leti in pol borili
               izzveneti, tako da pričakujemo prosimo tudi tukaj za podporo in tretjič, del ukrepov
               se nanaša na nefinančne stvari, sistemske, predvsem na področju urejanja trga dela.
               Tukaj je pa včasih vlada nezadostna, ker je vezano na socialno dogovarjanje, na
               medgeneracijske zgodbe, zdi pa se, da ključ niti ni na koncu v denarju, ampak če bo
               volja, da recimo naslovimo problem segmentacije na trgu dela, smo rešili polovico
               stvari. Tako, da zdi se mi, da je to kar je kolega Čuš povedal je ključno. Če smo, če
               ste sposobni tukaj iti čez to, kar si kolega rekel levo, desno in da se zavemo, da je
               dejansko tukaj neka razvojna politika, se ne bomo verjetno čez eno leto več
               pogovarjali ali je izvedbeni načrt bil sprejet dva meseca prej ali kasneje, ampak da
               bomo res videli na koncu dneva ukrepe. In jaz ne morem drugega kot verjeti, da je
               volja bolj visoko kot je bila kadarkoli, tudi zaradi tega, ker je položaj mladih v
               Sloveniji res nezavidljiv, ni / nerazumljivo/ lahko garantiramo, da bomo še naprej
               tudi javno zelo pošteni in zelo odkriti. In zelo delovni. Kar se tega tiče, vrata pa
               boste morali tudi vi odpirati.</p>
            </sp>
            <sp xml:id="SDT7-OZIZŠIM-nujna-6-2014-11-26.sp25">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Izvolite, kolega Čuš.</p>
            </sp>
            <sp xml:id="SDT7-OZIZŠIM-nujna-6-2014-11-26.sp26">

               <speaker>ANDREJ ČUŠ (PS SDS):</speaker>

               <p>Gospod Debeljak je dobro povzel in mislim, da mu je treba iti nasproti, tudi Žiga
               Šmida, Jarc Jure so izpostavili nekaj podatkov <stage type="mag"/> <stage>(Nadaljevanje)</stage> ali pa predvsem Tea in Žiga sta povedala neke realne
               izkušnje iz, lahko rečem tega mladinskega sektorja, ko v bistvu prideš na predvolilna
               soočenja in vsi govorijo, mladi so to, mladi so to, za mlade je vse, potem pa
               naslednji dan, ko se oblikuje Vlada, pa nekako vsi na to pozabijo ali pa nekako
               rečejo, ni to, to. Tudi sam sem bil v mladinskem sektorju, šest let aktiven in vem
               kako težko si sam odpiraš vrata. Pa če govorimo od dijaške organizacije naprej do
               lokalne dijaške sekcije ali dijaške organ… ali študentskega kluba, težko je, ker vsi
               nekako smatrajo, da mladi so nek del družbe po katerih se lahko odloča mimo njih.
               Ampak nekako se mi zdi, tudi danes, ko malo gledam odzive članic in članov odbora, da
               vseeno ta neka, ali pa to razmišljanje nekako ni več prisotno tako fejst. Jaz bi si
               nekako želel predvsem, prejšnji teden smo imeli v Državnem zboru, v ponedeljek
               poslanska vprašanja, ustna, v petek pa poročilo Varuhinje človekovih pravic. In
               nekako jaz bi rad predvsem ko se lotevamo problematike mladih, ne bi rad se delil na
               opozicijo, koalicijo, kogarkoli, ampak ni pa potem prav, da v ponedeljek, ko se
               postavi ustno poslansko vprašanje, pa potem vprašaš, da nacionalni stanovanjski
               problem je problem, ker zamuja, ker ga imamo od leta 2014 v bistvu v javni razpravi.
               Sedaj bomo leta 2015, pa se potem samo, ker si v opoziciji zavrne razpravo o odgovoru
               ministrice. V petek pa predstavniki iste stranke, ko poročilo Varuhinje človekovih
               pravic govorijo, kako velik problem je to, da nimamo nacionalnega stanovanjskega
               programa. In ravno takim situacijam bi se jaz rad v prihodnje izogibal. Dajmo biti na
               področju mladinske politike konsistentni in dajmo stati za svojimi besedami, ne pa da
               nekako viharimo koalicija opozicija in potem ja, to je naše, bodimo za, to ni naše,
               bodimo proti. Dajmo nekako to, vsaj v tem segmentu prosim presegati. In bi tudi rad
               povedal, v prejšnjem mandatu Državnega zbora, ko se je sprejemal nacionalni program
               za mladino, smo ga v Poslanski skupini SDS prav vsi podprli in smo bili v opoziciji,
               predlagali nekaj amandmajev, pa ne bom sedaj komentiral tiste zgodba, da ni bil noben
               sprejet samo zaradi tega, ker je bil od SDS, ampak smo vseeno na koncu opravili neko
               razpravo mimo ideoloških dejstev ali pa naše, vaše, in smo se odločili, da vsi
               soglasno podpiramo nacionalni program za mladino. In tega nam ni bilo žal. Mislim, da
               nam ni bilo do danes. Edini problem je pač v tem, da smo se zavezali, da bomo
               spremljali konkretne, lahko rečem reakcije ministrstva, tudi projekte za mlade kot
               tudi aktivnosti in glede na to, da je gospod Debeljak povedal, da pred nami je
               rebalans za leto 2015, meni ni problem se danes tukaj zavezati tudi z nekim sklepom
               odbora k… Ne vem. Pa dajmo sprejeti, da pozivamo Vlado, da tudi nameni neka sredstva
               v okviru rebalansa proračuna za 2015. Meni nikoli ni bil problem, mislim da tudi
               kolegom v SDS ne bo problem. Mladinski svet je na to že ob sprejemanju nacionalnega
               programa za mladino opozoril, saj je lepo, da na načelni ravni smo vsi za mlade,
               ampak če en evro namenimo, potem pa, ne vem… Vse nekaj stane. Tudi zaposleni na Uradu
               za mladino nekako ostanejo. Že to. In jaz na to sploh ne gledam. Čisto pač tako. To
               je dejstvo. In mislim, da je treba nekako ta preboj narediti. Sedaj pa ne vem, če ga
               bo koalicija sposobna. Prejšnji mandat so naše amandmaje na odboru samo rušili, ker
               je bilo na enem usklajevanju izpostavljeno, ja to je pa amandma SDS-a. Ja, potem pa
               ne bomo sprejeli, pa se zamahne z roko. Pa mislim, da se vsaj na področju mladine
               takim trditvam je treba res, ne vem, jaz se jih ne bi posluževal. In ministrica, če
               ste za to, jaz predlagam, dajmo danes sprejeti konkreten sklep, da se za izvajanje
               izvedbenega načrta NPM za 2015 poziva Vlado, da sprejme neka finančna sredstva za to
               oziroma nameni v okviru rebalansa proračuna, ker ne želim spet naslednjič na seji
               Državnega zbora poslušati, da je nekaj problem, in da je treba reševati in prodajati
               svoje piar floskule v okviru opozicijskih aktivnosti pa se to zavrne. In mislim, da
               ni prav to do ljudi, ki <stage type="mag"/>
               <stage>(Nadaljevanje)</stage> gledajo, do javnosti, do mladih in dajmo nekaj stopiti skupaj. Prosim
               lepo. Ker še ene take situacije, ko se je opozarjalo na znani stanovanjski program, v
               ponedeljek, koalicija zavrne, v petek razpravlja tukaj največji problem, pa ne nas
               farbat, prosim lepo.</p>
            </sp>
            <sp xml:id="SDT7-OZIZŠIM-nujna-6-2014-11-26.sp27">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Dr. Križanič, imate besedo.</p>
            </sp>
            <sp xml:id="SDT7-OZIZŠIM-nujna-6-2014-11-26.sp28">

               <speaker>DR. FRANC KRIŽANIČ (PS SD):</speaker>

               <p>jaz pozdravljam to sejo. Mislim, da je nujna in da bodo sklepi tudi taki, da bodo
               dali rezultate. Za kaj gre? Zanimivi so pobudniki seje, ker v obdobju pač, ko so bili
               vodilna stranka, ni bilo niti enega sestanka niti ni bil odbor formiran, ki bi moral
               to urejati, sedaj pa se razburjajo kako ni nič storjeno. Se pravi, eno leto je zadeva
               bila praktično zamrznjena in potem se je nadaljevalo in oktobra 2013 je bila potem ta
               resolucija o nacionalnem programu za mladino sprejeta in po mojih informacijah se
               vsaj na področju ingerenc Ministrstva za delo izvaja in teh približno 20, 23 tisoč
               neto več delovnih mest od januarja do septembra letos pa 8 tisoč na september, ker je
               sezona tukaj, januar je sezonsko neugoden, zato je toliko več bilo potem septembra
               zaposlenih, je v veliki meri tudi posledica akcij Ministrstva za delo za aktivno
               politiko zaposlovanja namenjeno posebej mladim. Prejel je ukrep za delodajalce, tako
               da tisti, ki za nedoločen čas zaposlijo mlade, za dve leti dobijo subvencionirane
               prispevke. Potem je še zaposli me plus subvencije v višini 5 tisoč evrov za
               zaposlitev. Tukaj se predvideva tisoč zaposlitev in leta 2013 je bil objavljen tudi
               razpis za izbor operacij s področja socialnih in državljanskih kompetenc mladih.
               Tisto je verjetno gospa govorila, da bi bilo dobro, da dobijo tudi generacijsko
               ustrezno strukturirani izvajalci to v roke. Se pravi, prvič se izvaja. Verjetno so
               rezerve, je tudi s tistim, kar je gospod Šmid govoril, se strinjam, da je treba prvič
               mlade vključiti v socialno ekonomski svet in drugič je treba za posamezne akcijske
               programe določiti izvajalce, odgovorne, ki spremljajo kdaj se kakšna stvar zaustavlja
               in predlagajo pravi čas ukrepanje, da zadeva steče.</p>
               <p>Zakaj pa mislim, da je zelo pomembna tale današnja seja? Zaradi rebalansa in zato,
               ker mislim, da je praktično tisto kar je bilo uvedeno z ZUJF-om, da se je omejilo
               zaposlovanje mladih, tudi da se je nadomeščanje starejših, ki gredo v pokoj,
               ustavilo. To je ukrep, ki se je v celoti izčrpal. Mislim, da je treba povečati
               število mladih v javnem sektorju, če ne bo ogrožena menjava generacij v celo vrsti
               dejavnosti, ki pretežno temeljijo na znanju ali pa človeškem kapitalu, kakorkoli
               hočete temu reči. Se pravi, to omejevanje zaposlovanja na tak način v javnem sektorju
               je treba prenehati in treba je dvigniti nazaj mlade raziskovalce na ravni iz leta
               2011, tisto kar je ta nesrečni ZUJF skuhal. Tako. To bi jaz imel za nek tak uvod.
               Pozdravljam pa sejo.</p>
            </sp>
            <sp xml:id="SDT7-OZIZŠIM-nujna-6-2014-11-26.sp29">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Gospa ministrica ima besedo.</p>
            </sp>
            <sp xml:id="SDT7-OZIZŠIM-nujna-6-2014-11-26.sp30">

               <speaker>DR. STANISLAVA SETNIKAR CANKAR:</speaker>

               <p>Ali dovolite samo kratko informacijo? Jaz sem že na srečanju na Bledu pravzaprav
               omenila, da si bo to ministrstvo prizadevalo, da bi uvedlo pripravništvo. Plačano
               pripravništvo ob kateremkoli končanju izobraževanja, srednjega, višjega in visokega.
               To je ideja, ki jo še vedno zagovarjamo, pri čemer ni to v naši pristojnosti, ker mi
               smo Ministrstvo za izobraževanje, znanost in šport, ampak ravno danes smo imeli
               ponovno sestanek z deseterico predstavnikov Ministrstva za delo in gospo ministrico
               in njeno zagotovilo je, da si v projektih, predvsem evropskih projektih ta sredstva
               za plačilo pripravništva nekje rezervirajo. In jaz upam, da bo prišlo do realizacije,
               če ne leta 2015, 2016. Potem kar se tiče mladih raziskovalcev, pismo mladih
               raziskovalcev na ministrstvo, smo vzeli zelo resno, smo se že sestali z novim
               vodstvom <stage type="mag"/> <stage>(nadaljevanje)</stage> Agencije Republike
               Slovenije za raziskovalno dejavnost. In dosegli sklep, da se bo takoj izvedel razpis
               v zaenkrat deležu razpoložljivih sredstev, ki ga določajo sedanja veljavna pravila,
               vendar imamo namen z vodstvom agencije takoj pristopiti k izdelavi pravil, kjer bodo
               mladi raziskovalci deležni še večjih sredstev.</p>
               <p>Kar se pa tiče Ekonomsko-socialnega sveta tukaj pa mislim enako kot vi. To da v tem
               gremiju pravzaprav ni mladih. Ne poznam zgodovine kako je do tega prišlo, ampak jaz
               mislim, da je to lapsus, ki se mora takoj popraviti.</p>
            </sp>
            <sp xml:id="SDT7-OZIZŠIM-nujna-6-2014-11-26.sp31">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Ima kdo kakšno repliko? Ne. Predstavnik Dijaške organizacije Slovenije
               Klemen Peran.</p>
            </sp>
            <sp xml:id="SDT7-OZIZŠIM-nujna-6-2014-11-26.sp32">

               <speaker>KLEMEN PERAN:</speaker>

               <p>Hvala lepa za besedo. Sodelavec Dijaške organizacije Slovenije. Na začetku bi rad
               povedal, spoštovani dr. Križanič, če se namerava ta seja preleviti v prepucavanje kdo
               je kriv, katera vlada je kriva, na tej seji jaz osebno ne bi želel sodelovati. Ker če
               kdo lahko kritizira dosedanje vlade, potem smo to mladi, ne pa vi med seboj. Dajte to
               prihraniti za kakšne druge seje, tudi za vse ostale, spoštovane poslance in poslanke
               velja to. Jaz mislim, da je čas, da tu začnemo konstruktivno razpravljati, ne pa da
               govorimo kdo je kaj naredil in kdo kaj ni naredil. Dajmo pogledati kaj se da
               narediti.</p>
               <p>Rad bi se vrnil, s kolegi se popolnoma strinjam kar so do sedaj povedali, so dokaj
               vsebinsko govorili. Bi se pa vrnil, na kakšen način vlada, dosedanje vlade nekako
               pomagate oziroma sprejemate odločitve, ki jih predlagamo mi mladi. Spoštovana gospa
               ministrica, vi ste govorili o treh sejah sveta vlade za mladino zadnje vlade. Niste
               pa povedali, da smo te tri seje, mislim da, skoraj vse morali malo manj kot izsiliti,
               / nerazumljivo/ mladinskega sektorja, in jaz bi tudi rad vas vprašal, če veste kaj
               smo se dogovorili na teh sejah. Ker meni se zdi, da vse to kar se dogovorimo, ne samo
               na sejah sveta vlade za mladino, ampak tudi ostalo mladinsko problematiko, nekako se
               ne izpolni. Spet ste rekli, ste se zavezali, predlagate. Mi imamo dosti nekih zavez
               in predlogov. Vi dajte to napisati, se podpisati pod to, da vidimo, da boste to
               dejansko uresničili. Mi smo se dogovorili, na primer, dve stvari, da se bo Urad za
               mladino prenesel pod pristojnost predsednice vlade, to se kar naenkrat ni naredilo.
               Potem dogovorili smo se tudi, da bomo imenovali sekretarja vlade za mladino, tudi to
               se ni naredilo. Da se potem malo obrnem, z ministrstvom smo imeli s strani Dijaške
               organizacije pogovore glede zakona o gimnazijah, glede zakona o srednjem poklicnem
               izobraževanju. To sta dva zakona, ki sta izredno zastarela in dijaki čakajo na njih.
               Tudi o tem se nič ne pogovarjamo, čeprav so se v prejšnjih letih zavezali, da bomo ta
               dva zakona spremenili. Da ne govorim o tem, da 70% dijakov opravlja prakse, morda
               poznate zakon, kako je določeno, koliko morate biti plačani za to prakso. V zakonu
               piše, da dobijo nagrado. Ta nagrada je lahko pa tudi en evro. 70% dijakov to dela in
               tudi dijake se izredno izkorišča. Sedaj pa si zamislite, če en dijak dela po tri
               štiri mesece pri enem delodajalcu, pa mu potem ta delodajalec niti ne plača prevoza
               za na prakso ali malice, ali bo potem šel dijak tožiti delodajalca, da bo na koncu
               iztržil tisti en evro, ki mu pripada?</p>
               <p>Torej, realno situacijo, ste rekli, gospod Debeljak, da poznate na Uradu za mladino
               realno situacijo, seveda, se ne bi strinjal s tem. Realno situacijo če kdo pozna,
               potem poznamo mi s strani mladinskih organizacij, ki smo dnevno soočeni s težavami
               mladih, ki hodimo, čisto osebno lahko povem, k najbolj socialno ogroženim dijakom smo
               dvakrat že šli, bi vas kar enkrat zraven vzel, da vidite v kakšnem stanju oni
               živijo.</p>
               <p>Pa še nekaj bi za konec povedal. Dijaška organizacija je, ko ste bili izvoljeni v
               parlament, poslala čisto vsem strankam pismo, čestitke, konstruktivno pismo, da
               želimo sodelovati z vami, da vam čestitamo ob izvolitvi in da upamo, da se boste
               vedno, ko se boste pogovarjali o <stage type="mag"/><stage>(nadaljevanje)</stage> mladih obrnili tudi na naše predloge, da vam vedno, smo
               pripravljeni svetovati in sodelovati z vami in edino Nova Slovenija, edino gospa
               Ljudmila Novak nam je poslala odgovor, vse druge stranke pa ste molčale. Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp33">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam. Ali želite repliko? Izvolite.</p>
               <p>Torej ali se lahko najprej predstavite prosim?</p>
            </sp>
            <sp xml:id="SDT7-OZIZŠIM-nujna-6-2014-11-26.sp34">

               <speaker>KLEMEN PERAN:</speaker>

               <p>… da me je predsedujoča predstavila in da sem se tudi sam, Klemen Peran, sodelavec
               Dijaške organizacije Slovenije.</p>
            </sp>
            <sp xml:id="SDT7-OZIZŠIM-nujna-6-2014-11-26.sp35">

               <speaker>KLEMEN PERAN:</speaker>

               <p>Hvala lepa. Torej, glejte, resolucija, ta dokument resolucija o Nacionalnem programu
               za mladino je bil sprejet s precejšnjo zamudo, oktobra 2013 in januarja 2014, ko so
               se na področju zaposlovalne politike začeli izvajati predvideni programi po tej
               resoluciji in so dali tudi rezultate, tako da nikakor ne moremo reči, da je Vlada
               Alenke Bratušek na tem področju ni nič naredila, niti ne moremo, kako bi rekel, ne
               moremo osebnost vzeti, se pravi, kdo vodi tisti pač ima tudi rezultate, ne moremo
               reči, saj je vseeno kdo vodi, to se dogaja kar v nekem zraku. Tako, da tukaj se
               nikakor z vami ne bi strinjal, da ni pomembno, da ni relevantno, kdo je nosilec
               ekonomske politike, kdo je kakšen ukrep izvedel. Ne glede na to, da imam jaz seveda
               na razprodajo Slovenije, ki je uvedla in bo na mladino pač najbolj udarila, velike
               pripombe, ampak tukaj pa je začela delati in začela je delati učinkovito, so pa
               rezerve, o katerih ste govorili in se strinjam, da jih je treba odpraviti in vse to,
               o čemer je tukaj govora, tudi podpiram, da se izboljša.</p>
            </sp>
            <sp xml:id="SDT7-OZIZŠIM-nujna-6-2014-11-26.sp36">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Zdaj vprašam najprej, če ima še kdo od vabljenih željo po besedo? Ne.
               Potem dam predlagatelju besedo? Izvolite, kolega Čuš.</p>
            </sp>
            <sp xml:id="SDT7-OZIZŠIM-nujna-6-2014-11-26.sp37">

               <speaker>ANDREJ ČUŠ (PS SDS):</speaker>

               <p>Hvala. Saj zdaj bom zelo kratek. Ker mislim, da še nas čaka kar nekaj razprave, ampak
               glede na to, da smo v naši poslanski skupini predlagali kar nekaj konkretnih sklepov,
               bi želel za nadaljnjo razpravo predvsem, da se ne bi zdaj tukaj prepucavali ali pa
               izgovarjali, kdo je kriv za kaj, ampak bi rad razpravo usmeril malo v prihodnje.
               Torej vsi ste danes videli, da je mladinski sektor enoten, hoče sistemske ukrepe, ne
               takšne, da se gasi eno drevo, gori pa nam cel gozd, kot bi lahko recimo jaz opisal
               jamstvo za mlade. Mi se srečujemo s problematiko mladih ali pa, če govorimo o
               zaposlovanju mladih, je problem predvsem neenakosti. Mladi niso konkurenčni, starejši
               delovni sili na trgu delovne sile in ni šanse, da bi lahko konkurirali zaradi tega,
               ker nimamo zadostnega števila ali pa zadosti izkušenj, referenc, znanj, delovne dobe
               in to je po mojem danes prvi problem, zakaj mladi sploh ne moremo konkurirati za
               službe s starejšimi, pa jaz spoštujem tukaj vse generacije, ampak mislim, da bo treba
               narediti en korak nazaj in se dogovoriti, kako naprej. Že tudi februarja 2014 sem
               rekel, da bo se moralo na ravni vseh parlamentarnih strank sprejeti neko izjavo o
               medgeneracijsko usklajeni politiki. Pa, če to pomeni tako, da bodo vse stranke v
               Državni zbor poskusile nekako uskladiti liste, da bo tukaj in tam kakšen mlad prišel
               v Državni zbor, ne bo nič narobe, ker problem je, da je družba ustvarila o vtisu
               mladih, da so to eni mladi, ki hodijo v šolo, da se podpišejo in komaj čakajo, da
               gredo za vikend ven. Pa dobro, saj ni nič narobe, če gre za vikend, saj vsak je šel
               kdaj ven in se imel fajn. Ampak tudi mladi so lahko deležniki in aktivni udeleženci v
               družbi in mislim, da je treba predvsem spremeniti dojemanje mladih kot konstruktivnih
               partnerjev v družbi. Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp38">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Zdaj pa dajem besedo še članicam in članom odbora. Kolegici Godec,
               izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp39">

               <speaker>JELKA GODEC (PS SDS):</speaker>

               <p>Najlepša hvala za besedo. Jaz moram reči, da je že predstavnik Dijaške skupnosti,
               organizacije, pardon, povedal zelo veliko, v bistvu kar nekaj besed mi je vzel od
               začetka. Ampak jaz bi rekla takole. Strategija, ki jo napišemo oziroma je napisana,
               ni napisana za eno vlado, za eno politično opcijo, ampak je napisana za to, da se na
               nekem področju pač določene stvari urejajo, da vemo, kateri ukrepi bodo in katere
               rezultate pričakujemo, katere cilje. In danes tukaj govoriti ravno o tem, da je to
               napisala ena vlada, pa je potem prišla druga, pa se ni s tem strinjala in zakonsko ni
               urejala mislim, da je <stage type="mag"/><stage>(nadaljevanje)</stage>
               popolnoma takšen nesmisel, ker če je to strategija od 2013 do 2020, to sigurno ni za
               eno vlado napisano, ampak za celoten razvoj na tem področju mladih.</p>
               <p>Opažam pa zadnje čase, da je veliko takšnih strategij bilo napisano v zadnjem letu, v
               zadnjih dveh letih, ki se ne izvajajo in da v bistvu v strategiji je napisano, da
               bodo zakonske osnove se rešile v letu 2013, pa še vedno se dane pogovarjamo o tem, da
               določene stvari niso rešene, očitno tudi na področju mladinske politike zadeva ni
               rešena in govoriti podpiramo mlade raziskovalce in rebalansu vzeti 6 milijonov
               mislim, da je popolnoma neprimerno trenutno tukaj o tem razpravljati, tako da dajmo
               rajši razmisliti o tem, kaj bomo v naslednjem rebalansu dvignili na področju
               raziskovanja in pa mladih, če sploh bomo lahko kaj dvignili. Glede na to, da je
               predstavnik Urada za mladino dejal, da so na določena ministrstva, ko so pisali
               strategijo oziroma področje mladih, se prvič srečala z mladinsko politiko, tudi ta
               zadeva mi je malo smešna. Mladi niso od včeraj, mladinska problematika ni od danes
               ali od včeraj, ampak to očitno traja že nekaj časa in glede na to, da danes vsi
               govorimo, da se strinjamo s tem, da je problematika na tem, kar smo predlagali
               napisali. Jaz verjamem, da bodo ti sklepi sprejeti in da se bo tukaj nekaj
               premaknilo. Hkrati je gospa ministrica govorila o ukrepih, ukrep na ukrep in jaz se
               moram tukaj strinjati s predstavnico Mladinskega sveta Slovenije, ki jo je zanimalo,
               koliko ukrepov bo sploh lahko v bistvu prišli mladi zraven. Danes sem poslušala na
               izobraževanje odraslih tudi. Na vseh ministrstvih ne vem koliko ukrepov za
               izobraževanje odraslih, tam pa pol dvorane, če ne več, ugotavljajo, da se na teh
               ukrepih lahko prijavljajo samo na eni tretjini. Mislim, da je to metanje peska v oči,
               toliko ukrepov, ne vem, 9, 10 ukrepov. Na koncu ugotoviš, da se recimo mladi lahko
               prijavo v dveh ukrepih. Potem boste rekli, pač posredno, ne, govorimo o neposrednem
               vključevanju v določenih ukrepih. Hkrati tudi, kar se tiče volonterskega
               pripravništva, Ministrstvo za šolstvo je edino, ne edino, ampak eno izmed tistih, ki
               je v septembru ponovno dalo razpis za volontersko pripravništvo in v izobraževanju v
               bistvu še naprej kljub temu, da ministrica za delo ne podpira volonterskega, vsaj
               tako je sama dejala volonterskega pripravništva, tako je izjavila na hearignu, se na
               Ministrstvu za šolstvo torej očitali bodoči učitelji še vedno opravljajo volontersko
               pripravništvo, tako da jaz verjamem, da gospa ministrica, kar ste danes dejali, da bo
               torej tudi volontersko pripravništvo na področju izobraževanja, kaj kmalu preteklost.
               Jaz se strinjam torej z vsemi tistimi, ki trdite, da politika na tem področju, torej
               naša vlada, vaša vlada, danes, da se to razprava konča, ker potem bomo res sedeli
               tukaj sami poslanci in se pogovarjali o tem, kdo je kaj dobrega naredil in jaz
               mislim, da je danes čas, da sprejmemo te sklepe, podpremo sklepe in potem aktivno
               začnemo delovati na področju mladinske politike. In seveda aktivno vključujemo tudi
               vse akterje na področju mladinske politike. Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp40">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam. Besedo dajem kolegu Kordišu. Izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp41">

               <speaker>MIHA KORDIŠ (PS ZL):</speaker>

               <p>Najlepša hvala za besedo. Danes smo na tej seji slišali mnogo pozivov k temu, da se
               obračamo in pogovarjamo o vprašanju mladih mimo siceršnjih delitev
               opozicija-koalicija, ena stranka, druga stranka, ampak vendarle je treba tukaj imeti
               v mislih, da pa vendarle premoremo malo drugačne poglede na svet. Kaj pa, če bi se
               pogovarjali o teh drugačnih pogledih na svet in o drugačnih konceptualnih rešitvah,
               ne pa pač o tem, da eden drugemu nagajamo, zaradi tega, ker je pač nekdo v eni
               stranki, pa nekdo v drugi stranki. Če bom pa čisto konkreten, zelo težko podprem
               kakršnokoli strategijo ali pa kakršenkoli zagovor politik na področju mladih, ki med
               drugimi na primer vključuje sodelovanje visokega šolstva in gospodarstva na način, da
               gre seveda za javni strošek, da gre za prilagajanje in adaptacijo javnih inštitucij,
               ki bi morale delati v občem družbenem dobru, za potrebe nekega zasebnega profita. Za
               potrebe lastnikov nekega zasebnega kapitala. To je eden izmed temeljnih postavk,
                  <stage type="mag"/> <stage>(nadaljevanje)</stage> tudi ko se
               pogovarjamo o problematiki mladih, to je ena izmed zadeve, ki jih najdemo tudi v
               omenjeni resoluciji in takšne zgodbe, kot socialisti žal ne moremo podpreti. Prvič
               zaradi tega, ker konceptualno stojimo na drugem bregu. Drugič pa, poglejte, točno ta
               dinamika, ki jo zagovarja nakazana smer reševanja problematike mladih je tista
               dinamika, ki je sploh pripeljala do krize. Je tista dinamika zaradi katere se danes
               sploh pogovarjamo o problematiki mladih, tista dinamika, zaradi katere problematika
               mladih sploh obstaja in ne gre za nek generacijski konflikt, ampak gre za konflikt
               med delom in kapitalom. To se zelo rado pozablja, bodisi po nesreči, bodisi po
               naključju, ali pa preprosto zaradi tega, ker se želi to temeljno dejstvo pomesti pod
               preprogo, ker marsikdo ga ne želi slišati. Mladi nimajo težav danes, na primer z
               brezposelnostjo, zaradi tega, ker so mladi, ampak imajo težave z brezposelnostjo,
               zaradi njihove strukturne pozicije, ki je pozicija delavca v prekernem delovnem
               razmerju. To, da najkrajši konec te prekerizacije trga dela pri nas potegnejo mladi,
               ni toliko osrednji problem ampak je rezultat nekega specifičnega zgodovinskega
               razvoja, ko so neke starejše generacije v malo drugačnih režimih vstopile pred 10, 20
               leti v nekoliko drugačne režime zaposlitve, ker je bil tudi trg dela drugače
               strukturiran, ker je bilo družbeno razmerje sil drugačno in so se temu primerno tudi
               organizirali, organizirali so se sindikalno in ti sindikati branijo še danes neke
               redne zaposlitve. Mladi, ki so kasneje prišli, pa so prišli v precej bolj, pa so bili
               vrženi v precej bolj fleksibilen trg dela, in je to glavni vir težave, ne to
               preprosto zaradi tega, ker pa so mladi mladi. Tudi v krizi, na primer so oziroma smo
               mladi potegnili ta kratko. Spet ne zaradi tega, ker smo mladi, ampak zaradi tega, ker
               imamo najmanj varne zaposlitve. Tako, da to je nekaj točk, ki se jih je treba
               zavedati in to je nekaj takšnih točk, zaradi katerih imam tudi težavo podpreti
               predlagane sklepe, ne zaradi tega, ker ne bi mislil, da je treba problematiko mladih
               nasloviti. Jaz se strinjam, da je to treba narediti in to narediti čim prej in je
               treba narediti učinkovito, da se izognemo vsemu temu, kar smo danes slišali, da se
               zapišejo stvari in ostajajo mrtva črka na papirju. Imam pa težavo h konkretnim
               dokumentom oziroma k izvajanju česa pa pozivajo ti sklepi? Pozivajo namreč k tistim
               politikam, ki so krizo sploh skuhale, tistim politikam, ki zdravijo simptome, ne pa
               bolezni in s tem imam težavo in zato bom zelo verjetno pri marsikaterem predlaganem
               sklepu tudi glasoval proti.</p>
               <p>Najlepša hvala za besedo.</p>
            </sp>
            <sp xml:id="SDT7-OZIZŠIM-nujna-6-2014-11-26.sp42">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Kolega Škodnik ima besedo. Izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp43">

               <speaker>IVAN ŠKODNIK (PS SMC):</speaker>

               <p>Hvala za besedo, gospa predsednica.</p>
               <p>Jaz sem danes zelo prisluhnil vsem mladim, ki so postavili ta problem. Jaz ga poznam
               iz druge plati in moram reči, da so imeli vsi prav, da so težave takšne, drugačne in
               da se je verjetno tudi res premalo posvetilo vam. In jaz mislim, da se bo v
               prihodnjem času posvečalo več, tudi ministrica je nekako nakazala nekaj spodbudnih
               besed, če ste jo natančno poslušali, pa mislim, da ni pobegnila zato, da bi se vsa
               ustrašila, da ne bi končala, ampak ker ima obveznosti. Sami veste da je tako.</p>
               <p>Strinjam se tudi s tem volonterskim delom, z raznimi praktičnimi usposabljanji, kjer
               nekateri niso dobili niti evra recimo za potne stroške, malico in podobno, kaj šele
               nagrade. Vem da se to dogaja, te stvari pač v gospodarstvu, različno, ker je pač
               situacija tam tudi drugačna in da bo treba tudi tam stvari spremeniti, tako da jaz
               mislim, da nekaj se bo uredilo in da sedanja vlada sigurno na mlade ne bo pozabila,
               to vam trdim. In tudi mi, ki smo tu poslanci, mislim da razmišljamo v tej smeri in
               kot je zgledalo, da se malo naslanjamo in kaj jaz vem, to je storila tista vlada, ta
               vlada. Jaz mislim, da moramo gledati stvari naprej in nekaj narediti.</p>
               <p>Samo toliko sem hotel.</p>
               <p>Hvala lepa.<stage type="mag"/>
               </p>
            </sp>
            <sp xml:id="SDT7-OZIZŠIM-nujna-6-2014-11-26.sp44">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Nadaljujemo, besedo dajem kolegici Ljudmili Novak, izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp45">

               <speaker>LJUDMILA NOVAK (PS NSi):</speaker>

               <p>Hvala za besedo, lep pozdrav vsem.</p>
               <p>Torej ta strategija je bila sprejeta v Državnem zboru 24. 10. 2013 z 79 glasovi za in
               3 proti. Torej, strategija je sprejeta, zato se mi zdi da zdaj ni smiselno o tem
               razpravljati, da se z njo ne strinjamo ali pa se strinjamo, zato pač ne bom
               polemizirala s članom iz Združene levice, ampak ta strategija je dejstvo, na družbene
               spremembe in spremembe družbenega sistema boste morali pač še nekaj časa počakati. Ko
               smo to strategijo sprejemali, se spomnim, da smo bili vsi zelo zagnani, pozitivno
               naravnani z željo, da bi ta strategija čim prej zaživela. Morda je samo majhna
               olajševalna okoliščina v tem, da se je vmes zamenjala vlada, prišli so drugi ljudje
               na najvažnejše funkcije, vendar po drugi strani za državno upravo to ne bi smel biti
               večji razlog zakaj se delo na tem področju oziroma na vseh področjih ne nadaljuje.
               Zato se mi zdi dobro, da je bila ta seja sklicana, da smo na to opozorili. Strinjam
               se tudi s sklepi, predvsem pa si želim, da bi se stvari, ki niso tako zelo nujno
               povezane z denarnimi sredstvi čim prej realizirale. Velikokrat je zgolj potrebna
               dobra volja, pametne odločitve, intenzivno delo pa lahko marsikaj uresničimo in
               marsikaj spremenimo. Seveda so pa določene spremembe povezane tudi z denarnimi
               sredstvi in upam, da bo tudi to za to se našel denar.</p>
               <p>Res je, da je problematika mladih v Sloveniji pereča problematika, huda problematika
               in na žalost veliko znanja, ki ga imajo naši mladi, tako rekoč v Sloveniji ne
               uporabimo, ker pač ni zaposlitev, ker odhajajo, ker njihovo znanje enostavno ne
               morejo uporabiti, ker ni delovnih mest in tako naprej. Skratka, tudi na ta način se
               dela sami državi in mladim velika škoda.</p>
               <p>Kot sem rekla, sklepe podpiram, tudi zaradi tega, da se pristojni, ki so zadolženi za
               pripravo, za izvajanje te strategije še hitreje zganejo, zavrtijo in uresničijo
               tisto, kar se da takoj narediti in seveda potem tudi ustrezni postopki za
               nadaljevanje.</p>
            </sp>
            <sp xml:id="SDT7-OZIZŠIM-nujna-6-2014-11-26.sp46">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Besedo ima kolega Tomaž Lisec, izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp47">

               <speaker>TOMAŽ LISEC (PS SDS):</speaker>

               <p>Predsednica, hvala za besedo. Spoštovani gostje, kolegi, kolegice.</p>
               <p>Dejstvo je, da je demografija v Sloveniji slaba in za mlade bo še slabša na vseh
               področjih, je pa tudi dejstvo, da starejša populacija, ki je že v prednosti na mnogih
               področjih, in bo tudi v naslednjih letih v prednosti ima še enega močnega zaveznika,
               tudi znotraj zakonodajne in izvršilne veje oblasti, to je stranka DeSUS. In morda, da
               malo razbremenimo ta vpliv ideologije v tem odboru. Prej sem si na hitro pogledal, v
               stranki DeSUS med 10 poslanci je kar 5 mlajših, kot 60 let, pa so še vedno zelo dobro
               zastopani. Njihov najmlajši poslanec je letnik 1972 in zastopa pravice starejših.
               Zato mislim, da je zelo prav, da se predvsem mlajši poslanci bolj dotikamo
               problematike mladih. Če sem na hitro pregledal, 5 poslancev je mlajših kot 30 let in
               22 nas je mlajših kot 40 let, torej mislim, da ne bi smelo biti nobenega problema, da
               tisti, ki ste pod 30 let ali tisti, ki smo pod 40 letom starosti, ki tako ali drugače
               smo izhajali iz mladinske politike na lokalni in državni ravni ali kako drugače še
               zelo v manj preteklem času ukvarjali z vsemi temi vprašanji – stanovanjska,
               izobraževalna, zaposlovalna politika in tako naprej, da bomo znali prisluhniti
               mladim, predvsem pa z njimi sodelovati in za njih tudi delovati. Ker če ne bomo tako
               delali, se strinjam, da bo iz te medgeneracijske solidarnosti slej kot prej prišlo do
               medgeneracijskega <stage type="mag"/> <stage>(Nadaljevanje)</stage>
               konflikta, kar pa mislim, da ni nikomur v prid, kakor tudi ni nikomur v prid, da se
               tukaj gremo politiko v katerem mandatu je kdo kaj naredil, v katerem mandatu pa kdo
               kaj naredil. Dejstvo je, da ne glede na to, da smo morda v preteklih vladah malo po
               vrednostnem ali pa ideološkem modelu, malo različni. Verjamem, da smo se vsi trudili,
               da nekaj naredimo tudi na področju mladih. Lahko bi šli za nazaj pa od leta 1996
               gledali kakšen zakon je bil za mlade pa iz katere koalicijske stranke je prišel pa
               kako so opozicijski poslanci bili za ali proti, ampak na odprta vprašanja kot so na
               primer Zakon o visokem šolstvu, Zakon o poklicnem in strokovnem izobraževanju,
               plačana pripravništva in še vse ostala odprta vprašanja, ki so jih predvsem mlajši
               kolegi izpostavili, to ne bo koristilo. Mislim, da se moramo mi predvsem pogovarjati
               o izvedbenih načrtih samega programa za mladino ter operativnih programih in tukaj
               čim manj govoriti o teoriji, čim več pa o praksi. Če pa govorimo o praksi, pa mislim,
               da moramo odgovoriti na nekaj vprašanj, kdo bo kaj naredil, kako bo narejeno, kdaj bo
               narejeno in seveda, koliko finančnih sredstev bomo za to izvedbo potrebovali.
               Skratka, kdo bo kaj naredil? Vsi vemo, zakonodajna veja oblasti, imamo svojo nalogo,
               ki jo moramo storiti. Izvršilna veja ima svojo nalogo, potem so pa tudi tukaj vsi
               ostali deležniki, od mladinskega sveta, študentske organizacije, dijaške
               organizacije, ki lahko predvsem preko svojega pritiska na odločevalce znotraj te
               stavbe in pa znotraj stavbe na Gregorčičevi opozorijo na ključna vprašanja. Jaz se
               strinjam in upam, da bo res čim prej zaživelo to, da tudi mladi v ekonomsko-socialnem
               svetu dobijo svojega predstavnika. Resnično ne vem zakaj do sedaj tega ni bilo. Kot
               sem pa rekel, vsaka ljubezen se po navadi začne pa tudi konča pri financah. Glede na
               to, da je ministrica veliko govorila o teoriji, kako bo vse naredila, bomo jo
               počakali pri rebalansu za leto 2015 in potem videli njeno ljubezen do mladih, ki je
               danes preko teoretičnih modelov zelo dobro prikazala. Osnutki oziroma rebalans
               proračuna za leto 2014 je mladim kar na nekaterih področjih nekaj vzel in jaz mislim,
               da se moramo vsi tukaj, ne glede iz katerekoli stranke prihajamo, predvsem mislim, da
               teh 22, ki smo mlajši kot 40 let, zavezati da ne glede na delovno področje
               posameznega ministra ne glede na naše vrednostne ali pa ideološke usmeritve, da
               preprečimo, da bi se ta medgeneracijska solidarnost, ki predvsem sloni na tem, da se
               mladi odrekajo na račun starejših, enkrat tudi malo uravnotežilo to, da bi mladi pa
               na račun predvsem starejše generacije tudi kaj dobili. Seveda, jaz ne pričakujem
               čudežev od ministrice za izobraževanje niti do ostalih ministrov, še manj mislim, da
               je ministrica v teh 80 dnevih karkoli kriva za nazaj, ampak dejstvo pa je, da tako
               znotraj tega resornega ministra kot tudi v ostalih ministrstvih je ogromno uradnikov,
               ki so verjetno, marsikdo že od leta 1991 na svojih položajih, zadolženi tudi za
               področje mladinske politike na teh ministrstvih. Pa me zanima kakšen je njihov učinek
               oziroma učinek njihovega dela?</p>
               <p>Skratka, jaz resnično pričakujem, da morda pa res na področju mladinske politike se
               bolj obrnemo za naprej. Sicer mi je malo žal, da je ministrica šla, ker sem jo hotel
               vprašati, glede na to, da sem prej pogledal spletno stran njenega ministrstva, kateri
               projekti oziroma kateri zakoni so v pripravi oziroma vsaj v proceduri, pa na žalost
               ugotavljam, da je samo v proceduri Zakon o visokem šolstvu, ki pa približno vemo
               kakšna je zgodba. Vseh ostalih odprtih vprašanjih, tako predvsem morda poklicnega
               strokovnega izobraževanja, tako glede pripravništev pa tudi glede politike
               zaposlovanja, stanovanjske politike na spletnih straneh ministrstev nisem zasledil
               nobenega konkretnega izvedbenega načrta ali v okviru zakona ali kakšnega
               podzakonskega akta ali pa tudi morda v kakšni resoluciji, strategiji ali pa kakšnem
               programu, čeprav teh strategij, resolucij in programov imamo že polne gore, problem
               pa vedno nastane, ko jih ne znamo oziroma ne zmoremo, pa si bom <stage type="mag"/> <stage>(Nadaljevanje)</stage> drznil reči, morda včasih niti nočemo
               izvesti. Skratka jaz pričakujem, da bo Vlada po stotih dneh tudi na področju
               mladinske politike iz teh teoretičnih osnov prišla v prakso. Kot sem že prej rekel,
               najbolj se bo to videlo pri rebalansu za leto 2015. Pričakujem pa tudi na ostalih
               področjih neke rešitve. Danes zjutraj, ko sem se z mlajšim bratom pogovarjal, da bomo
               imeli problematiko neizvajanja nacionalnega programa za mladino, je rekel, opozori
               jih na štiri stvari. Tri pozitivne in eno negativno. Rekel je, če ne bo
               izobraževanja, če ne bo zaposlovanja in če ne bo stanovanja, bo lahko samo še
               izsiljevanje. Mislim, da si pa tega nobeden od nas ne želi, da s kakšnim napačnim
               pritiskom na gumb primoramo s kakšno majhno malenkostjo, da mlade prisilimo k temu,
               da še bolj iščejo svoje življenjske priložnosti izven meja naše, še vedno, lepe
               države.</p>
               <p>Skratka, jaz upam, da boste tako mladinski svet pa tudi dijaška in študentska
               organizacija še bolj glasni. Jaz moram reči, da poznam delovanje tako mladinskega
               sveta kot političnih podmladkov, tudi dijaške in študentske organizacije tako iz
               lokalne ravni, predvsem iz ustanavljanja mladinskega sveta na lokalni ravni, tudi
               preko političnega podmladka preko študentske politike, ko smo v naši občini
               ustanavljali študentski kljub, tako da, vse skozi spremljam to politiko in ne govorim
               o politiki samo zato, ker se še vedno smatram za enega izmed mlajših poslancev v
               sklicu tega Državnega zbora, ampak vem kakšna je problematika mladih. Da povem v
               praksi, tudi do mene so prišli v preteklih dveh mesecih mladi iz moje občine in so
               predlagali eno zelo zanimivo idejo, ker pa seveda verjamem, da lokalne skupnosti s
               tem niso navdušene, to pa je, da bi v vseh občinah ustanovili tudi odbor za mlade,
               kjer bi bili znotraj tega odbora tako seveda občinski svetniki. Super bi bilo, če so
               tisti najmlajši svetniki, ne potem tisti nad 65, da bodo odgovorili mladinski
               politiki. In seveda, ker vemo kako so sestavljeni občinski odbori, da bi bili znotraj
               teh mladinskih odborov pri občinah tudi predstavniki mladih, ali so to iz lokalnih
               mladinskih svetov ali so to iz lokalnih podmladkov ali pa iz lokalnih študentskih
               oziroma dijaških organizacij. In mislim, da bomo morali tudi v Državnem zboru
               razmišljati v tej smeri, predvsem pri zakonodaji na področju lokalne samouprave, da
               tudi na lokalni samoupravi damo mladim eno posebno težo, čeprav verjamem, da bo
               marsikdo rekel "ah, kaj pa potrebujemo en odbor za mlade", ali pa tako kot prej,
               mislim da je kolega rekel iz študentske organizacije, tudi če enega mladega iz ulice
               poberemo pa ga vprašamo kaj so težave, jih bo znal našteti več kot deset. Pa če ga
               bomo vprašali kje pa vidi on rešitve, pa verjamem, da bo vsaj za polovico teh
               problemov, ki so, znal povedati tudi rešitve od katerih pa na žalost, kot sem že prej
               rekel, marsikdo prevečkrat beži.</p>
               <p>Skratka jaz mislim, da tudi zahteva za današnjo sejo je bila zelo neideološka. V
               bistvu predstavljena so bila dejstva s katerimi se, če že ne 100% strinjamo, pa vsaj
               v 90%, pa tudi sklepi mislim, da so tako pozitivno naravnani, da se jih da sprejeti.
               Seveda pa mislim, da v Poslanski skupini SDS ne bomo imeli problema posvojiti tudi
               kakšnega sklepa, ki bo šel v pozitivno oziroma dobro smer, kajti mislim, da je
               najbolj neumno, če bomo danes razpravljali še pet ur, sprejeli ne vem kakšne super
               sklepe, potem pa se bomo čez pol leta zopet srečali pa rekli "na, še ena seja odbora
               kjer izvajamo v bistvu nerealizirane sklepe" in bomo lahko spet govorili o tem, kdo
               je kriv, kdo ni kriv, dejstvo pa je, da očitno zadeve ne bodo rešene, če ne bomo vsi
               za njimi stali.</p>
               <p>Skratka, jaz mislim, da je treba sklepe podpreti pa dati tako nam zakonodajni veji
               oblasti posamezne naloge, predvsem pa izvršili veji oblasti, da sama poskrbi za
               določene zadeve posamezne, pa tudi zaprosi podporo Državnega zbora za izvajanje
               posameznih mladinskih politik na posameznih nivojih. Toliko, hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp48">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo ima Kamal Izidor Shaker. Izvolite. <stage type="mag"/>
               </p>
            </sp>
            <sp xml:id="SDT7-OZIZŠIM-nujna-6-2014-11-26.sp49">

               <speaker>KAMAL IZIDOR SHAKER:</speaker>

               <p>Hvala lepa, spoštovana predsedujoča. Spoštovani gostje, dobrodošli. Se kar malo
               domače počutim. Lahko povem, da poslanke in poslanci Stranke Mira Cerarja prihajamo v
               miru in v želji po tem, da se mladinsko področje začne urejati. Gospod Lisec je
               umiril žogico, kar se mi zdi prav. In jaz mislim, da področje mladih mora biti
               nadstrankarsko in kot tako ga tudi dojemamo in tretiramo. Glede na to kar je povedala
               ministrica lahko rečem, da ima velik velik interes za to, da se kaj premakne in na
               tej točki lahko tudi povem, da pozdravljam to razpravo in pač sklic oziroma to točko
               dnevnega reda s strani Poslanske skupine SDS. Prav je, da se začnemo o tem
               pogovarjati. Prav je, da smo odprli ta dialog. Morda bi dal celo pobudo na tej točki,
               da predsednica odbora razmisli o potencialni ustanovitvi pododbora za mladino, ki je
               bil že nekoč ustanovljen v preteklosti, zato da imamo tudi oziroma imate, imamo
               skupaj prostor, da tudi v zakonodajni veji debatiramo o problemih mladih in pač
               pregledamo katere stvari lahko naredimo in kako lahko pomagamo pri izvajanju teh
               ukrepov, ki so bili danes našteti. Morda do naslednje seje ali v najkrajšem možnem
               času dajem pobudo, da se malček razmisli o tem, ker s strani gostov verjamem, da bo
               pozitiven odziv, ker sem kot sam imel to željo takrat, ko sem bil na drugi strani, da
               se o tem temah debatira. Sam pa to sejo vidim kot začetek enega konstruktivnega
               sodelovanja s civilno družbo, z mladimi, s predstavniki mladih in mladinskih
               organizacij in pa kot neko pobudo s strani največje opozicijske poslanske skupine s
               katero smo tudi malo predebatirali predhodno te sklepe in v imenu vseh bi predlagal
               te sklepe, da se jih predlaga kot sklepe odbora. Predlagam, da če se članice in člani
               strinjate jih bo kolegica razdelila.</p>
               <p>Prvi sklep smo v bistvu izvzeli in prosim, da v skladu z ustaljeno prakso teh
               seznanitvenih sklepov ne sprejemamo več, ker smo se seznanili in nima smisla o tem
               glasovati. Druge sklepe smo pa malček predelali in enega celo dodali. Morda če si jih
               preberete, pregledate in če soglašate s tem bi predlagal, da jih posvoji
               nadstrankarsko cel odbor in da jih tudi sprejmemo z največjo možno večino. Hvala
               lepa.</p>
            </sp>
            <sp xml:id="SDT7-OZIZŠIM-nujna-6-2014-11-26.sp50">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Izvolite, kolega Čuš.</p>
            </sp>
            <sp xml:id="SDT7-OZIZŠIM-nujna-6-2014-11-26.sp51">

               <speaker>ANDREJ ČUŠ (PS SDS):</speaker>

               <p>Kot smo se tekom seje in tudi nekaj časa pred sejo pogovarjali pozdravljam pobudo
               gospoda Kamala in se tudi v imenu predlagatelja strinjamo s predlogi sklepov, ki so
               predloženi. Tako da tudi napovedujem seveda podporo vsem petim sklepom. Bi pa
               rekli,da je to en kompromis, saj v primeru nerealizacije bilo katerega od omenjenih
               petih sklepov napovedujemo, da bomo še naprej bdeli nad izvajanjem ter realizacijo
               teh sklepov, ker nekako nam ni bilo ravno vseeno, ko smo se zavezali že na prejšnji
               seji v prejšnjem mandatu, da bomo prejeli poročilo v roku petih mesecev, pa ga potem
               sploh nismo dobili. Mogoče so na to malo vplivale predčasne parlamentarne volitve,
               ampak vseeno naš namen je bil pozitiven. Predlagali smo nekaj konkretnih ukrepov,
               opozorili na trenutno stanje, tudi mladinski sektor mislim, da je danes bil res z
               odličnimi prispevki, je marsikomu dal misliti in vedeti. In nekako gledamo na vse te
               sklepe pozitivno, so kompromis <stage type="mag"/>
               <stage>(nadaljevanje)</stage> in jih bomo v naši poslanski skupini tudi podprli.</p>
            </sp>
            <sp xml:id="SDT7-OZIZŠIM-nujna-6-2014-11-26.sp52">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Mene zanima, potem vaše sklepe umikate?</p>
            </sp>
            <sp xml:id="SDT7-OZIZŠIM-nujna-6-2014-11-26.sp53">

               <speaker>ANDREJ ČUŠ (PS SDS):</speaker>

               <p>Tako je.</p>
            </sp>
            <sp xml:id="SDT7-OZIZŠIM-nujna-6-2014-11-26.sp54">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala. Kar se tiče predloga za ustanovitev podmladka, pododbora našega… /medsebojno
               pogovarjanje/ Jaz, ki sem že v letih lahko rečem tako? Dobro, mi je odpuščeno… Torej,
               pododbora našega odbora. Pa mislim, da bi bilo dobro, da bi prišla pisna pobuda. Je
               dovolj, da sklenemo sedaj? / medsebojno pogovarjanje/ Sekretarka, gospa Danica pravi,
               da je treba napisati pisno. Potem pripravite, nimam nobenih problemov in mislim, da
               nihče ne bo imel s tem problemov.</p>
               <p>Imamo pa še dva razpravljavca, in sicer gospoda Hainza.</p>
            </sp>
            <sp xml:id="SDT7-OZIZŠIM-nujna-6-2014-11-26.sp55">

               <speaker>PRIMOŽ HAINZ (PS DeSUS):</speaker>

               <p>Hvala lepa, gospa predsednica. Jaz bi moral, pravzaprav nisem se imel namena
               oglasiti, ampak gospod Lisec je tako prijazen, da se vedno zapiči v ta nesrečni DeSUS
               ali pa srečen DeSUS, zato pa bi vendarle povedal tri, štiri stvari.</p>
               <p>Prvo, današnja razprava seveda je bila malo daljša zato, ker nekateri v svojih
               razpravah niso razpravljali o temi. Tema je bila kako vlada dela in kako ne dela in
               kako bo delala na področju uveljavljanja mladine oziroma mladinskih pravic in tako
               dalje. Ampak so nekateri šli kar v vsebino. Tam pri vsebini bi pa lahko mi do jutra
               sedeli. To je neke vrste moja pripomba.</p>
               <p>Drugo, absolutno ima gospod Kordiš prav, ko pravi, da gre za konflikt med delom in
               kapitalom. In prekerno delo ni problem mladih. Prekerno delo je seveda tudi problem
               starejših. Tisti starejši, ki so stari 45, 50 let danes ne dobijo dela in so v
               popolnoma isti situaciji. Seveda teoretično je lahko razlika, ampak če sta recimo oba
               v isti tovarni, izgubita istočasno delo pa imata še dva otroka pri teh letih, kar je
               nekako normalno, potem seveda je to katastrofa enako, kot je katastrofa za mladega,
               tistega, ki dela ne dobi. V tem smislu moramo biti le korektni oziroma moramo paziti
               kako delamo rezimeje okoli tega.</p>
               <p>Kar pa se tiče gospoda Lisca, neposredno in DeSUS-a moram pa reči, da sem jaz gospoda
               Lisca sprovuciral takrat, ko sem rekel, da je bil ZUJF v nekaterih točkah neumnost in
               sem seveda navedel to, da je ZUJF zahteval, določil, da morajo vsi starejši od 65 let
               iti v pokoj, in sem seveda to vezal na univerzo oziroma na znanstveno delo, kjer pa
               je seveda ZUJF dal še to izjemo, v kolikor pa delodajalec ugotovi, da nekoga rabiš,
               potem pa ne. In so se inštituti in univerze obnašale zelo različno. Nekateri so
               nagnali vse v penzijon, drugi pa nikogar. Skratka, ZUJF ni dosegel tistega. Mi bi
               morali reči, tisti, ki resnično je vreden, da dela tudi po tem letu oziroma ga nujno
               rabi zato, da je mentor, zato da svoje znanje prenaša na mlade tam je seveda ZUJF bil
               absolutno krivičen. Popolnoma narobe je bilo pa seveda tudi tam, kjer so pa dali
               oziroma ohranili na delovnem mesti tistega, ki je po tem letu, pa vemo da dela
               oziroma bolje rečeno slabše dela. Ta moja kritika ZUJF-a seveda je v tem smislu
               popolnoma jasno.</p>
               <p>Ne odrekajmo se, kljub temu, da smo pri problematiki danes mladih, ne odrekajmo se
               tistemu znanju na katerem pravzaprav ta država tudi na nek način sloni. Se pa
               zavedam, da če so mladi ljudje brez dela, brez službe, brez stanovanja je seveda to
               lahko katastrofa v naslednji konsekvenci seveda ne samo za mlade, ampak tudi za vse
               starejše okoli njih in za družbo v celoti. Hvala lepa.</p>
            </sp>
            <sp xml:id="SDT7-OZIZŠIM-nujna-6-2014-11-26.sp56">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam. Mislim, da ima repliko kolega Lisec.</p>
            </sp>
            <sp xml:id="SDT7-OZIZŠIM-nujna-6-2014-11-26.sp57">

               <speaker>TOMAŽ LISEC (PS SDS):</speaker>

               <p>Hvala, predsednica. Jaz bi morda samo kolega iz DeSUS-a, nočem biti ideološki, ampak
               bi ga spomnil, da tudi <stage type="mag"/><stage>(nadaljevanje)</stage>
               DeSUS je bil član tiste vlade, saj v bistvu je edina stalnica zadnjih petih ali
               šestih vlad, tako da mi to njihovo sprehajanje med eno in drugo smerjo, mi gre res
               malo na živce. Je pa dejstvo, jaz sem bil takrat pri nekaj usklajevanjih glede ZUJF-a
               tudi zraven. In vem, da marsikdo, predvsem s strani DeSUS-a, SDS-a je bil za to, da
               je strikten pogoj, da gredo ljudje pri 65-ih letih oziroma, ko imajo vse pogoje, v
               pokoj, pa je potem DeSUS to izpogojeval, tako da spet kriviti samo eno stranko, se mi
               zdi, bi rekel, nadaljevanje tiste politike, katere danes ne želimo, kot je rekel
               kolega iz Dijaške organizacije, mislim, da iz dijaške organizacije. Skratka, da to bi
               rekel, deljenje plena, kdo je bil dober in kdo je bil slab, resnično ni potrebno. Saj
               pravim, posebej pa ne s strani DeSUS-a, ki je bil vedno zraven. Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp58">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Izvolite še kolega Čuš.</p>
            </sp>
            <sp xml:id="SDT7-OZIZŠIM-nujna-6-2014-11-26.sp59">

               <speaker>ANDREJ ČUŠ (PS SDS):</speaker>

               <p>Kot je že nekajkrat praksa na Odboru za izobraževanje, spet smo prišli na tako
               imenovani ZUJF in mislim, da ZUJF danes ne sodi na točko dnevnega reda, ko govorimo o
               izvajanju ali pa neizvajanju nacionalnega programa za mladino. Tudi mislim, da z
               zadnjimi razpravami, tako koalicije kot opozicije, je bilo videti, da je nek konsenz
               ali pa kompromis bil dosežen. In ZUJF danes tukaj nima mesta. Pozivam pa seveda
               gospoda Hainza, da glede na to, da je DeSUS v vladi, da čim prej predlaga ukinitev
               tega zakona, pa naj ne zavaja seveda ljudi, ki nas gledajo po televiziji. Hvala
               lepa.</p>
            </sp>
            <sp xml:id="SDT7-OZIZŠIM-nujna-6-2014-11-26.sp60">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Bomo zaključili s tem ZUJF-om zdaj. Ima še besedo kolega Mahnič. Izvolite,
               razprava.</p>
            </sp>
            <sp xml:id="SDT7-OZIZŠIM-nujna-6-2014-11-26.sp61">

               <speaker>ŽAN MAHNIČ (PS SDS):</speaker>

               <p>Seveda. Hvala za besedo predsednica. Sam bom kratek, glede na to, da so že moji
               kolegi vse povedali. Najprej čestitke vsem mladim in pa hvala, da ste se udeležili.
               Na tem mestu naj se zahvalim gospe Teji Jarc, ki se poslavlja od vodenja mladinskega
               sveta in pa čestitam seveda gospodu Tinu Kamplju za prevzemanje, vodenje. Jaz mislim,
               da je opravila delo, da smo mladi bili slišani in verjamem, da bo tudi tim v tej meri
               naprej nadaljeval, seveda pa Slovenska demokratska stranka bo mladim vedno
               prisluhnila. Škoda, da sta danes tukaj samo dva pomladka in sicer od Socialnih
               demokratov, pa Slovenske demokratske stranke, to je le tema, ki se zadeva vseh nas.
               Hkrati pa sem zelo vesel, potem, kar je gospod Kamal dejal, da končno se ne prepiramo
               in da so mladi taka tema, okoli katere se lahko tako opozicija kot koalicija
               združimo. Pa bi samo povedal, dovolite tudi meni nekaj ideologije. Danes zjutraj sem
               prebral en dober twitt, kakšna je razlika med liberalnim božičem in socialističnim
               božičem. Ker pač se bliža ta božični čas in je pisalo, da v liberalnem božiču otroci
               dobijo darila od staršev, ki jih starši tudi plačajo. Pri socialističnem božiču, pa
               starši dobijo darila od države, ki jih pa plačajo otroci. Mislim, da je že predolgo
               časa v Sloveniji čas tega socialističnega božiča, celotno zadolževanje in vse skupaj,
               ki se bo dotaknilo predvsem mladih, ki bomo nekoč ta denar morali vračati. Jaz
               mislim, da je s tem treba končati. Tudi, če bomo tako nadaljevali, kmalu več ne bo
               konflikta med delom, kapitalom, ker ne dela, ne kapitala ne bo več. Tako, da tudi
               konflikta ne bo več. Jaz bi pozval vlado oziroma vse, da se resno pristopijo
               zavezujoče k tem sklepom, ki jih bomo predlagali, da mladi res čim prej dobijo
               svojega predstavnika v ekonomsko-socialnem svetu, ker menim, da smo mladi bili do
               sedaj preveč zapostavljene tema v tej državi, kljub temu, da nas je pet poslancev pod
               30 let, še vedno težko konkuriramo ostalim. Menim, da je prav, da mladi zagovarjamo,
               ne glede na stranke, skupne teme, o katerih smo danes videli, da se očitno lahko
               poenotimo in pa da se seveda strategija, ki je sprejeta in o kateri pač nima smisla
               razglabljati ali je bilo prav, da se je taka sprejela kot je ali ne, čeprav je do
               leta 2022, ne da se lovi tiste zadnje roke, ampak da končno v tej državi enkrat tudi
               tiste programske dokumente, ki jih imamo, tiste strategije, ki jih imamo, da ne
               ostanejo samo mrtva črka na papirju in da jih enkrat končno začnemo uresničevati.
                  <stage type="mag"/>
               </p>
            </sp>
            <sp xml:id="SDT7-OZIZŠIM-nujna-6-2014-11-26.sp62">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Besedo ima predstavnica, Tea Jarc. Izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp63">

               <speaker>TEA JARC:</speaker>

               <p>Najlepša hvala.</p>
               <p>Jaz bi se samo dotaknila določenih točk o katerih se je razpravljalo, potem pa se žal
               moram opravičiti, ker imamo tudi mi naprej sestanke, tako da gremo tudi naprej
               delati.</p>
               <p>Torej ja, res najlepša hvala, da ste dali mlade danes na Agendo. Definitivno bi si
               želeli, da bi bili mladi na Agendi večkrat. Da bi bili torej resno vkomponirani v vse
               med sektorske politike, ker verjamemo, da mladi spadamo tako v izobraževanje kot na
               področje dela kot pa tudi na področje zdravja, kulture, gospodarstva in vseh ostalih
               zadev. Mogoče res samo neko vodilo, kaj je tudi glavni namen resolucije o nacionalnem
               programu za mladino, in to je, da krepi mladinke organizacije, da krepi mladinski
               sektor in predvsem, da omogoča polje, kjer bodo mladi lažje dosegali avtonomijo. To
               je glavni namen zato da bodo mladi od kvalitetnega izobraževanja prišli v varne
               zaposlitve, kakovostne zaposlitve, si lahko rešili bivanjsko vprašanje, se
               osamosvojili od staršev in ustvarili lastno družino in začeli prevzemati ostale
               družbene funkcije.</p>
               <p>In mogoče čisto kot moja ideološka misel za konec. Če boste imeli vsi to v mislih in
               če boste vsi strmeli k doseganju avtonomije mladih, potem boste lahko po mojem mnenju
               tudi resnično, ne samo v besedah, ampak tudi v dejanjih presegali strankarske razlike
               in začeli delati res za področje mladih in na tem področju vam res želim veliko
               uspehov.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp64">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Besedo ima še kolega Kordiš.</p>
            </sp>
            <sp xml:id="SDT7-OZIZŠIM-nujna-6-2014-11-26.sp65">

               <speaker>MIHA KORDIŠ (PS ZL):</speaker>

               <p>Najlepša hvala za besedo.</p>
               <p>Danes, pa če sem prav štel, se je štirikrat omenila problematika zadolževanja v
               povezavi s tem kako pa to zadolževanje obremenjuje mlade. Trikrat sem jo izpustil,
               sem stisnil zobe, sem rekel ajde, daj pustimo to pri miru zaradi tega, da se bomo o
               čem mogoče malo pametnejšem kakor o takih floskulah pogovarjali. Četrtič je pa pač ne
               morem. Poglejte, tako le, dolgov ne bomo plačevali mladi ali pa naši otroci, pa
               čeprav SDS tisočkrat še ponovi to neumnost ali pa konec koncev niti ne SDS, še
               marsikdo drug in take neumnosti, neslanosti stresa.</p>
               <p>Problem zadolževanje izvira preprosto iz visokih obrestnih mer, ki so posledica
               finančnih trgov, bonitetnih agencij in drugih oblik organizirane finančne buržoazije,
               ki so bremenili proračun in posledično plačujejo za te obresti predvsem delovni
               ljudje. Tako, da to je pač neka prva zadeva in upam, da lahko sedaj argument
               zadolževanja postavimo v kot in se posvetimo kakšni drugi ožji točki današnje
               razprave.</p>
               <p>In ko govorimo o teh ožjih točkah, prej je kolega Lisec govoril o teoretskih osnovah,
               ki naj bi jih podala ministrica in da upa, in da se nadeja, da zdaj je pa že skrajni
               čas, da preskočimo iz teh teoretskih osnov v prakso, in da se problema lotimo.
               Kolikor se sicer strinjam s takim aktivnim principom, da se zgrabi bika za roge, je
               problem. Problem je pa zato, ker že te teoretske osnove, ki jih imamo pred seboj, so
               take, da vemo dokazano empirično ne delujejo. Če kaj, so celo kontra produktivne in
               so škodljive. Tako da, to je neka prva zadeva. Edina politika, ki bi zares lahko
               rešila problem mladih, in ko rečemo rešila, mislim strukturno rešila ne le zdravila
               simptome, je razvoja politika, ki gre v smeri polne zaposlenosti. Kako smo na
               področju zaposlovanja danes, vemo. Trenutno se prisega na tako imenovane aktivne
               politike zaposlovanja, ki pa v veliki meri oziroma v prenekateri meri predstavljajo
               zgolj subvencije za zasebni kapital na podlagi katerih ti zasebniki privatniki
               tolčejo profite. Namesto tega pač kratko malo potrebujemo politiko polne zaposlenosti
               in ne aktivne politike zaposlovanja. In to zadeva tudi mlade. Treba je omogočiti
               skozi politike polne zaposlenosti, delovno mesto za mlade z vsemi pravicami, ki
               izhajajo iz dela in ki si jih je delavstvo v zadnjih 150. letih delavskega boja
               priborilo. Potem drugi pogoj je seveda izobraževanje. Tudi to je že omenjal kolega
               Lisec. Ampak kar potrebujemo je avtonomno in demokratično visoko šolstvo, ki je v
               službi potreb ljudi spet, ne pa trga in kapitala. Tudi to točko smo danes že večkrat
               naslovili. Potem so pa tukaj seveda še razreševanje stanovanjskega vprašanja s
               krepitvijo stanovanjskega fonda preko uvrščanja praznih stanovanj, javnih
               novogradenj, spodbujanjem stanovanjskih zadrug in potem naprej program štipendiranja,
               itn., itd. <stage type="mag"/> <stage>(nadaljevanje)</stage> Skratka,
               to so neki prijemi, neki zares razvojni prijemi, ki lahko šele vodijo k celovitemu in
               sistemskemu razreševanju problematike mladih, karkoli drugega je gola kozmetika in je
               pač zdravljenje problema z napačnimi zdravili, pač preprosto zaradi že v začetku
               postavljene napačne diagnoze. In za zaključek naj še povem, da vse to, kar sem naštel
               in opredelil, kot pravilen pristop k razreševanju problematike mladih, to ni neka
               strašna sprememba sistema, kot je omenila kolegica Novak. To, zelo podobne politike
               so se na primer izvajale po drugi svetovni vojni v zahodnih demokracijah, tako v
               zahodni Evropi, kot na primer v severni Ameriki, sploh Združene države Amerike in
               tako naprej. Skratka, to niti niso neke strašno radikalno socialistične politike, to
               so precej kenezianske politike, ki so jih svoje čase uvajale tudi države, Združene
               države Amerike, na primer, ki veljajo za zibelko in nosilca kapitalizma. In ni
               naključje, da takrat ko so bile v veljavi te politike, govorimo…</p>
            </sp>
            <sp xml:id="SDT7-OZIZŠIM-nujna-6-2014-11-26.sp66">

               <speaker>PREDSEDNICA MAG. MIRJAM BON KLANJŠČEK:</speaker>

               <p>…Kolega Kordiš, kaj bi malo zaključili počasi to?</p>
            </sp>
            <sp xml:id="SDT7-OZIZŠIM-nujna-6-2014-11-26.sp67">

               <speaker>MIHA KORDIŠ (PS ZL):</speaker>

               <p>…Zadnji stavek.</p>
            </sp>
            <sp xml:id="SDT7-OZIZŠIM-nujna-6-2014-11-26.sp68">

               <speaker>PREDSEDNICA MAG. MIRJAM BON KLANJŠČEK:</speaker>

               <p>…Prosim, ja.</p>
            </sp>
            <sp xml:id="SDT7-OZIZŠIM-nujna-6-2014-11-26.sp69">

               <speaker>MIHA KORDIŠ (PS ZL):</speaker>

               <p>Zadnji stavek, ustavili ste mi pri zadnjem stavku.</p>
               <p>…veljajo za zlato obdobje kapitalizma. Skratka, govorimo niti ne o kakšni strašni
               spremembi sistema, ampak o regulaciji kapitalizma na tej točki.</p>
               <p>Tako, da, ampak ker ti sklepi, zdaj pa samo da še to zaključim, s temi predlaganimi
               sklepi. Lepo in prav, da se jih predlaga kot sklepe Odbora za izobraževanje, znanost,
               šport in mladino, ampak jaz žal prvega, drugega in petega sklepa ne morem podpreti
               ravno zaradi tega, ker se navezuje na diametralo nasprotne politike, kot sem jih
               omenil, da bi bile potrebne za razreševanje problematike mladih.</p>
               <p>Bom pa podprl tretji sklep, ki govori o; tako je, ja, točno tega. In četrti sklep, ki
               govori o tem, da je treba mlade oziroma predstavnike mladih vključiti v Ekonomski
               socialni svet. Formulacija sklepa, ki jo je predložil SDS je bil zelo klasični lov na
               čarovnice, pa dajte povedati kdo je bil proti temu in tako naprej, in tam sem imel
               resne dvome, ampak v tej formulaciji jih pa pač seveda nimam in bom ta sklep
               podprl.</p>
               <p>Tako, da zaključujem svojo intervencijo na tej točki.</p>
               <p>Najlepša hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp70">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Kolega Kordiš, hvala.</p>
               <p>Zdaj bi dala še besedo kolegici Ireni Grošelj Košnik, izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp71">

               <speaker>IRENA GROŠELJ KOŠNIK (PS SMC):</speaker>

               <p>Hvala, predsedujoča. Spoštovani gostje, kolegice in kolegi.</p>
               <p>Všeč mi je, da smo si pravzaprav zelo enotni. Mislim, da smo vsi ugotovili in da ni
               dvoma, da res na mladih svet stoji, problem pa je, kakor so izpostavili mladih, da je
               to pri nas res velika deprivilegirana skupina in mislim, da moramo zelo hitro preiti
               od nekih strategij k izvedbenim zadevam. Predvsem, temu, da se res čim prej oblikuje
               Svet Vlade za mladino in da imajo brezpogojno mladi prostor v Ekonomsko socialnem
               svetu. To z globokim prepričanjem podpiram, in mislim, da bomo na ta način s temi
               konkretnimi ukrepi v bodoče res preprečili, da bodo mladi iskali svoje življenjske
               priložnosti v tujini. Ob tem bi pa še poudarila to, da ko govorimo o tem, koliko
               mladih ljudi najde zaposlitev v tujini, najbrž to kaže tudi na to, da naš
               izobraževalni sistem sploh ni slab, če ne se to ne bi dogajalo. Zato mislim, da bomo
               morali temu kako ga bomo spreminjali, predvsem visoko šolstvo in predvsem to, da bomo
               dali poudarek znanosti in raziskovanju, da bo tukaj treba imeti en tak tehten in
               moder premislek.</p>
               <p>Na koncu pa bi samo še predlagala, da smo si zdaj že zelo, smo se spoznali z
               različnimi ideološkimi, svetovno nazorskimi pogledi na to problematiko in da bi čim
               prej se opredelili do teh sklepov.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp72">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Ampak je še želja po razpravi. Moram dati še besedo kolegici Ireni Kotnik.</p>
               <p>Izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp73">

               <speaker>IRENA KOTNIK (PS SMC):</speaker>

               <p>Hvala za besedo.</p>
               <p>Bom zelo kratka, ker v večini ste kolegi in kolegice že vse teme in aktualne stvari
                  povedali.<stage type="mag"/> <stage>(nadaljevanje)</stage> Ampak, ko
               sem poslušala razpravo, sem večkrat slišala, da je zelo dobro, da so v parlamentu
               mladi poslanci, ki razumejo in bodo razumeli probleme mladih. Tukaj pa bi rada nekaj
               dodala. Prepričana sem, da tudi starejših poslanci razumemo probleme mladih, ker
               imamo v večini sami otroke, nekateri že vnuke, tako da smo v realnem življenju
               udeleženi in soudeleženi pri problematiki mladih. Tako, da sem prepričana, da boste
               imeli razumevanje in podporo tudi pri starejših poslancih.</p>
               <p>Hvala.</p>
            </sp>
            <sp xml:id="SDT7-OZIZŠIM-nujna-6-2014-11-26.sp74">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala tudi vam.</p>
               <p>Kolega Križanič, izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp75">

               <speaker>DR. FRANC KRIŽANIČ (PS SD):</speaker>

               <p>Torej, rebalans za leto 2014 je samo kodificiral, samo povedal je to, kar je bilo
               storjeno, spreminjati ni mogel ničesar. Vlada se je pač odločila, da bo tiste ukrepe,
               ki bi jih lahko že iz svojih pooblastil izvajala, vendarle dala v potrditev v
               Državnemu zboru in to je bilo to.</p>
               <p>Pomembna bo razprava o rebalansu za 2015 in zato je ta seja koristna in bo imela
               verjetno zelo verjetno ali pa vsaj upam zelo pomembne posledice, če bomo stopili
               skupaj in odprli javni sektor za mlade in znotraj tega pa še zlasti zagotovili
               sredstva, da se spet poveča število mladih raziskovalcev na toliko, kot jih posamezna
               generacija prenese in potrebuje, ker potem ustvarimo tisto kritično maso, ki jo
               rabimo, da bo razvoj v Sloveniji tekel naprej.</p>
               <p>Če gremo na ideologijo v enem stavku. Seveda, trg deluje ne glede na to ali si kdo
               misli da deluje ali ne, če ga poskušaš ukiniti, potem sledi pomanjkanje. Madžarski
               ekonomist, Kornaj se piše, je enkrat celo naredil, je začel opazovati kako se tak trg
               obnaša v centralno planskem sistemu in sicer je razvil indeks pomanjkanja in je
               razvil indeks, meril je enostavno vrste koliko dni čakaš na avto, koliko ur čakaš na
               kruh in podobno. Se pravi, ne moreš reči, da trg je in trg ukineš. Trg je in na tem
               trgu je pa seveda vprašanje kakšna je vloga države. To pa je odvisno od stopnje
               razvoja in danes, ne samo da mora biti ekonomska politika ustrezna, pri nas imamo
               težave z monetarno politiko, da smo si na jasnem, s kreditno politiko hude in precej
               socialnih problemov izvira iz napak ali pa tam niso napake, tam gre verjetno za kaj
               hujšega. V tej politiki.</p>
               <p>Potem pa je razvojna politika, in del te razvojne politike je mladinska politika
               oziroma ukrepi in strategije za spodbujanje in za olajševanje prehoda iz končane šole
               v delo. Tako, kot je zdaj šolana mlada generacija ni bila, tolikšen delež, kot je
               bilo šolanih ljudi znotraj mlade generacije še ni bilo, seveda pa je to treba
               zagotoviti, da ta generacija tudi dobi priložnost da ne samo da sama ustanovi
               podjetje, kot start-upe, ampak da se tudi vključi in pokaže svoje znanje. In mislim,
               da je ta resolucija o, kakorkoli se že imenuje, interesu mladih v javnem sektorju,
               dovolj dobro koncipirana, da nam daje izhodišče za to razvojno politiko, že letos je
               bila ta razvojna politika na področju zaposlovalne politike vodena, na ostalih pa ne.
               To ste dobro opozorili, jaz upam, da bo pa zdaj bistveno boljše.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-6-2014-11-26.sp76">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>In mislim, da kot zadnji je še prijavljen kolega Hainz. Izvolite.</p>
            </sp>
            <sp xml:id="SDT7-OZIZŠIM-nujna-6-2014-11-26.sp77">

               <speaker>PRIMOŽ HAINZ (PS DeSUS):</speaker>

               <p>Hvala.</p>
               <p>Ne, nič se bati, ne bom polemičen. Samo hotel sem reči, podpiram te sklepe. Drugače
               pa pri tem kdo je bil vabljen in kdo ne pa moram reči, da tudi podmladka DeSUS-a
               niste povabili.</p>
               <p>Hvala lepa.</p>
            </sp>
            <sp xml:id="SDT7-OZIZŠIM-nujna-6-2014-11-26.sp78">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Izvolite, in še kot zadnji ima besedo Klemen…</p>
            </sp>
            <sp xml:id="SDT7-OZIZŠIM-nujna-6-2014-11-26.sp79">

               <speaker>KLEMEN PERAN:</speaker>

               <p>Upam, da ne bom tu ciničen in nesramen, ampak gospod Hainz, jaz predlagam, da vseeno
               malo bolj resno vzamete mladinsko problematiko, ker ko smo imeli soočenje strank pred
               parlamentarnimi volitvami, je vaš predstavnik odgovoril na to kako boste vi skrbeli
               za mlade, je odgovoril: Da pa mladi bodo tudi enkrat upokojenci. Tako, da predlagam,
               da malo bolj resno vzamete, vseeno mladinsko politiko.</p>
               <p>Hvala. / oglašanje v ozadju/</p>
            </sp>
            <sp xml:id="SDT7-OZIZŠIM-nujna-6-2014-11-26.sp80">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. /izklop mikrofona/</p>
               <p>…zaključujem razpravo, in predlagam, da odločamo o naslednjih sklepih.</p>
               <p>Glede na to, da je bilo najavljeno ločeno, ne moremo v kompletu, bomo posamezno. Bom
               prebrala sklepa.</p>
               <p>Prvi sklep: Odbor za izobraževanje, znanost, šport in mladino poziva Vlado Republike
               Slovenije, da čim prej pristopi k aktivnemu izvajanju resolucije o nacionalnem
               programu za mladino od 2013 do 2022. Želi kdo razpravljati o predlogu sklepa?
                  Ne.<stage type="mag"/> <stage>(nadaljevanje)</stage> Pričenjam
               glasovanje. Zaključujem glasovanje.</p>
               <p>Kdo je za? <stage>(15 članov.)</stage> Je kdo proti? <stage>(1 član.)</stage></p>
               <p>Ugotavljam, da je sklep sprejet.</p>
               <p>Drugi sklep: Odbor za izobraževanja, znanost, šport in mladino poziva Vlado Republike
               Slovenije da o realizaciji resolucije o nacionalnem programu za mladino poroča
               pristojnemu odboru Državnega zbora Republike Slovenije enkrat na pol leta, in sicer
               konec meseca januarja in konec meseca julija. Želi kdo razpravljati? Ne. Potem
               začenjam glasovanje. Zaključujem glasovanje.</p>
               <p>Kdo je za? <stage>(14 članov.)</stage> Je kdo proti? <stage>(1 član.)</stage></p>
               <p>Ugotavljam, da je sklep sprejet.</p>
               <p>Tretji sklep: Odbor za izobraževanje, znanost, šport in mladino skladno z 8. členom
               Zakona o javnem interesu mladinskem sektorju poziva Vlado Republike Slovenije, da do
               31. 12. 2014 postavi Svet Vlade Republike Slovenije za mladino, kot ključni organ za
               organiziran dialog z mladimi na eni strani ter koordinacijsko telo za krepitev
               horizontalne dimenzije mladinske politike v Sloveniji. Želi kdo razpravljati o
               predlogu sklepa? Ne. Potem začenjam glasovanje. Zaključujem glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Sklep je soglasno sprejet.</p>
               <p>Potem imamo četrti sklep: Odbor za izobraževanje, znanost, šport in mladino Vladi
               Republike Slovenije predlaga, da razširi Ekonomsko socialni svet s predstavniki
               mladih. V kolikor se socialni partnerji ne strinjajo, odbor Vladi Republike Slovenije
               predlaga, da sam poišče možnost za vključitev mladih v Ekonomsko socialni svet. Želi
               kdo razpravljati? Ne. Torej, začenjam glasovanje. Zaključujem glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep soglasno sprejet.</p>
               <p>In še zadnji sklep: Odbor za izobraževanje, znanost, šport in mladino Vladi Republike
               Slovenije predlaga, da do 31. marca 2015 sprejme drugi izvedbeni načrt resolucije o
               nacionalnem programu za mladino od 2013 do 2022 in v pripravo vključi tudi mlade.
               Želi kdo razpravljati? Ne. Torej, pričenjam glasovanje. Zaključujem glasovanje.</p>
               <p>Kdo je za? <stage>(13 članov.)</stage> Je kdo proti? <stage>(1 član.)</stage></p>
               <p>Ugotavljam, da je sklep sprejet.</p>
               <p>Zaključujem tudi 2. točko dnevnega reda in s tem 6. nujno sejo odbora.</p>
               <p>Vsem se zahvaljujem za sodelovanje in vas prav lepo pozdravljam. <title>Seja se je
                  končala 26. novembra 2014 ob 17.33.</title>
               </p>
            </sp>
         </div>
      </body>
   </text>
</TEI>
