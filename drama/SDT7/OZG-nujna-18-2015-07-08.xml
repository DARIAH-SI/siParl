<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZG-nujna-18-2015-07-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">3690C212DC19E708C1257E7B0020929C</idno>
               <idno type="custom" subtype="day">737DBB53FB5D9541C1257EAD0038DDA5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=737DBB53FB5D9541C1257EAD0038DDA5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZG-nujna-18-2015-07-08.OZG" n="18">
               <name>nujna seja</name>
               <date when="2015-07-08"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZG-nujna-18-2015-07-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZG-nujna-18-2015-07-08.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">18. nujna seja</stage>
            <stage type="date">(8. julij 2015)</stage>
            <stage type="chairman">Sejo je vodila mag. Margareta Guček Zakošek, predsednica Odbora za
            gospodarstvo.</stage>
            <stage type="time">Seja se je pričela ob 16.04. </stage>
            


            <sp xml:id="SDT7-OZG-nujna-18-2015-07-08.sp1">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Vse članice in člane Odbora za gospodarstvo, vabljene ter vse ostale prisotne lepo
               pozdravljam.</p>
               <p>Pričenjam 18. nujno sejo Odbora za gospodarstvo.</p>
               <p>Obveščam vas, da zadržanih ni. Imam pa naslednja pooblastila. Kot nadomestne članice
               in člane odbora sodelujejo gospod Žan Mahnič, namesto poslanca gospoda Danijela
               Krivca, mag. Bojan Krajnc namesto poslanke Andreje Potočnik in gospod Franc Jurša
               namesto poslanca Tomaža Gantarja.</p>
               <p>S sklicem seje nujne seje ste prejeli naslednji dnevni red sej odbora – Predlog
               stališča Republike Slovenije do naložbe v TTIP, čezatlantsko partnerstvo za trgovino,
               investicije  med EU in
               ZDA in širše, podlaga za reformo, zadeva EPA 590-VII.</p>
               <p>Ker v poslovniškem roku nisem prejela predlogov za razširitev dnevnega reda oziroma
               za umik katere od predlaganih točk dnevnega reda ugotavljam, da je določen takšen
               dnevni red seje kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA – TO JE PREDLOG STALIŠČA REPUBLIKE SLOVENIJE
                  DO NALOŽBE V TTIP (ČEZATLANTSKO PARTNERSTVO ZA TRGOVINO IN INVESTICIJE MED EU IN
                  ZDA) IN ŠIRŠE – PODLAGA ZA REFORMO, EPA 590-VII, EU U 598.</title> Predlagatelj
               stališča Republike Slovenije je vlada. Odbor je matično delovno telo za obravnavo te
               točke, ki jo bo obravnaval na podlagi drugega odstavka 154.h člena Poslovnika
               Državnega zbora. K obravnavi so vabljeni vlada, Ministrstvo za gospodarski razvoj in
               tehnologijo, Ministrstvo za zunanje zadeve, Gospodarska zbornica Slovenije,
               Obrtniško-podjetniška zbornica Slovenije, Trgovinska zbornica Slovenije in pa zavod,
               center za informiranje, sodelovanje in razvoj nevladnih organizacij. Odbor bo svoje
               poročilo z morebitnimi amandmaji, ki jih lahko sprejme k predlogu stališče Republike
               Slovenije posredoval pristojnemu odboru, torej Odboru za zadeve EU. Predlogi za
               amandmaje, ki bi jih sprejel odbor kot matično delovno telo se lahko predložijo do
               konca razprave o predlogu stališča Republike Slovenije na tej seji. Sedaj prosim
               predstavnika Vlade, gospa Aleša Cantaruttija, državnega sekretarja na Ministrstvu za
               gospodarski razvoj in tehnologijo, za dopolnilno obrazložitev predloga.</p>
            </sp>
            <sp xml:id="SDT7-OZG-nujna-18-2015-07-08.sp2">

               <speaker>ALEŠ CANTARUTTI:</speaker>

               <p>Hvala lepa predsedujoča. Spoštovani poslanci, spoštovane poslanke. Dovolite mi res na
               kratko nekaj utemeljitev še z naše vladne strani, torej Evropska unija je kot rečeno
               pripravila konceptualni dokument za, recimo temu orientacijsko razpravo, ki ga je
               potem tudi predstavila v parlamentu, pa tudi na zasedanju Sveta za zunanje zadeve.
               Naše mnenje je, da splošna neka takšna ocena tudi pravzaprav predlagana rešitev
               dokumentov ne prinaša pravzaprav bistvenih izboljšav. Rešitve so v precejšnji meri še
               vedno nejasne, nedorečene, puščajo veliko odprtih vprašanj in se mi zdi, da je prav
               zaradi izjemno pomembno, da se o tem dokumentu razpravlja, predvsem na ekspertni
               ravni, v okviru pristojnih delovnih teles. Sicer pa je naše mnenje, da pravzaprav
               vključitev mehanizma ISDS v trgovinske sporazume načeloma niti ni potrebna, saj za
               reševanje sporov, tudi v Sloveniji imamo en takšen spor prav v tem trenutku,
               obstajajo delujoči sodni sistemi. Izjemoma morda je mehanizem mogoče obravnavati v
               okviru pogajalskih izhodišč, torej ko govorimo o celotnem, ta tip sporazumu, ter
               pogajanj, če so za to podane nekakšne ustrezne predpostavke, predvsem nezaupanja v
               pravičnost, integriteto ali kvaliteto sodnega sistema in če na nobeni drugi
               mednarodni pravni podlagi investicije ne uživajo ustrezno zaščito in varnost.
               Odločitev torej o vključitvi zaščite investiciji in ISDS mehanizem, se presoja za
               vsak primer posebej. To se mi zdi pravzaprav ključno, pomembno, upoštevali smo tudi
               predloge pri tem, nevladnih organizacij, tudi gospodarske zbornice, sindikatov, ki
               smo jih pisno prejeli oziroma so bili izraženi v okviru rednega dialoga, ki ga imamo
               na ministrstvu z omenjenimi organizacijami, seveda pa smo to gradivo in to mnenje
               pripravili tudi v sodelovanju z Ministrstvom za zunanje zadeve. In seveda tudi
               Ministrstvom za pravosodje. Toliko na kratko.</p>
            </sp>
            <sp xml:id="SDT7-OZG-nujna-18-2015-07-08.sp3">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Hvala. Želi mogoče besedo še v.d.? <stage>(Ne.)</stage> V tem trenutku ne. Potem vabljenih drugih ne
               vidim, torej odpiram razpravo poslancev, tako da vas vabim, da se prijavite k
               razpravi. Izvolite, dr. Trček.</p>
            </sp>
            <sp xml:id="SDT7-OZG-nujna-18-2015-07-08.sp4">

               <speaker>DR. FRANC TRČEK (PS ZL):</speaker>

               <p>Hvala za besedo. Očitno druga ideološka platforma čaka, da jaz prvi oddelam svoje in
               si bom seveda vzel temu primeren čas, teh 12 ali 11 vsebinskih členov nekako vseeno
               kaže nekoliko napredka. V razmisleku Vlade Republike Slovenije, ne vlade Mira Cerarja
               ali Franca Trčka ali kogarkoli že in vsaj delno dojemljivo za argumente.  Gospod sekretar je to nekako na
               kratko povedal. Gre za neke nejasne rešitve s ciljnim nizom odprtih vprašanj.
               Mehanizem ISDS trgovske sporazume niti ne potrebujemo. Tu se nekako strinjamo. Seveda
               je pa glede teh imenovanih tajnih sporazumov potrebno biti malo bolj previden in še
               bolj kritičen. EU bo rekla, da to ni tajno. V procesu pogajanj je bilo tam nekaj na
               …, podstrani na kakšen portalu to najdete v okrnjeni obliki, kar zelo rado počne tudi
               naša nacionalna izvršilna oblast, zlasti če ste v opoziciji, kot reče minister pojdi
               to tam pogledati, pojdi to nekam drugam pogledati. Potem pa tista stran ni dostopna
               ali kakorkoli že. Da sem nekoliko bolj vsebinski. Pri Združeni levici, seveda,
               zastopamo stališče, da zadržki zgolj do posameznih elementov niso dovolj. Glavni
               predmeti teh naših stališč je seveda vprašanje investicijske politike in arbitražnih
               mehanizmov reševanja sporov, pod tako znano kratico. Treba pa je seveda opozoriti
               tudi na številne druge negativne vidike tovrstnih sporazumov in konkretno tega
               sporazuma, ki so dolgoročno škodljive na področju delavskih, okoljskih, socialnih,
               potrošniških standardov v Sloveniji in tudi v nekih drugih državah. Recimo, če samo
               navedem negativni gospodarski učinki na področju izgube delovnih mest in izgube
               kvalitete le-teh, recimo, študija, ki jo je izvedel European Council for Foreign
               affairs kaže oziroma uvršča Slovenijo na zadnje mesto EU držav in kot tako med
               absolutno poraženko v primeru podpisa tega sporazuma. Podobno kažejo tudi nekatere
               domače izvedene študije, na primer tista, ki jo je s sodelavci izvedel ekonomist
               Damjan. Problematične so zaostritve tudi glede zaščite intelektualne lastnine. Lahko
               se gremo sedaj debato ali je znanje last vsega človeštva ali ne. Recimo razmisleki o
               celo trajni patentni zaščiti, recimo, zlasti na področju farmacije, ker dobro vemo,
               da sta naše obe farmacevtski korporaciji, če se tako izrazim, zlasti močni na
               področju generikov, potem gre za vprašanje regulatornega sodelovanja. Skratka, lahko
               govorimo dejansko nekaj, do končni izgubi suverenosti držav v nekem drugem kontekstu.
               O tem več piše eden redkih gospodov, od katerega sem se v mladosti učil, pa se vmes
               ni prodal, Masnak. Seveda tudi pri odstranjevanju tako imenovani netarifni ovir in
               doseganju zakonodajne skladnosti lahko uvidimo ta ista znižanja že prej navedenih
               standardov po posameznih področjih. Ti trgovski sporazumi, seveda, v preteklosti so
               umikali neke ovire med nacionalnimi državami, carine, obdavčitve, in tako naprej. Ti
               svežnji tako imenovanih tajnih trgovskih sporazumov, o katerih govorimo zadnjih nekaj
               let, pa posegajo v samo državo in hočejo neposredno vplivati na, kot sem že omenil
               ravne delavskih, okoljskih, zdravstvenih socialnih standardov in seveda našo totalno
               podreditev mednarodnemu kapitalu, so grožnja demokraciji, so grožnja dobrobit ljudi
               prej praviloma kot izjemoma. Navsezadnje to je pokazala tudi državljanska kampanja na
               ravni celotne EU, ko se je relativno hitro zbralo 2,3 milijona podpisov proti
               njim.</p>
               <p>Če gremo pogledati malo po teh posameznih členih so bila vprašanja. V 5. členu je
               zapisano: proučiti nadaljnje veljavnosti sporazumov. Sedaj bi rad, da mi pojasnite
               kaj to pomeni o zaščiti investicij med državami članicami EU. V Združeni levici smo
               seveda naklonjeni proučitvi upravičenosti in pod socialne škodljivostih teh
               sporazumov, tudi z možnostjo in prekinitvami iskanjem alternativnih rešitev. Recimo,
               nekatere države so to že naredile. V 6. členu je govora o uravnoteženem sporazumu, ki
               se nam zdi nekako prazna sintagma. Gre za neko vprašanje, kot sem že prej omenil,
               dobrobiti delovnih ljudi <stage>/ nerazumljivo/</stage> mednarodnega kapitala. 7. člen govori o
               poskusu kozmetičnih popravkov. Arbitraže so navsezadnje postala pomembna poslovna
                   panoga, dober biznis,
               veste, nek korporativni odvetnik, ki se s tem ukvarja, njihove urne postavke so tam
               tisoč evrov na uro in več. Tovrstne arbitražne so izven običajno kakršnegakoli
               demokratičnega mandata. Podpiramo dikcijo v 8. členu, a jo moramo tudi nekoliko širše
               razumeti. Mehanizmov kot je ISDS ne potrebujemo. Kot je že delno nakazal državni
               sekretar moram vas opreti na neke suverenost lastne odločitev in na nek delujoči
               pravni sistem, ki obstaja za tovrstno reševanja sporov. Sedaj mednarodno
               investicijsko sodišče, bom kar prebral stališče, ki so mi ga pripravili moji
               strokovci: Malo cinično rečeno, a gotovo bi večji del ministrov na čelu z Mramorjem
               in Cerarjem podprl tako rešitev, da bi se neki visoki svečenikov bruseljske
               tehnokracije o vsem odločalo namesto njih. Mednarodno investicijsko sodišče bi
               pomenilo, da bi si kapital postavil svoje lačno sodišče. Kadija te tuži, kadija te
               sudi, so rekli v neki drugi družbi, državi, civilizaciji, če hočete, imperiju.</p>
               <p>Še par besed o ISDS. Gre za nek provizorično inkvizicijo mednarodnega kapitala.
               Trenutno je nekje v igri okoli 3.000 trgovskih sporazumov. V preteklem letu so
               mednarodne korporacije sprožile 42 sporov proti državam. Do sedaj je bilo vloženih po
               podatkih konference Združenih narodov 608 sporov proti 101 državi, več kot polovici
               vseh držav na svetu. In od tega več kot 400 v zadnjih 10 letih. Vidimo, da gre za nek
               ogromen ekspazivni trend, za poskus pritiska mednarodnega kapitala, ki so v teh
               tožbah vedno bolj agresivni. Ne gre le za tožbe, ki posegajo na področje investicij,
               kršenje pogodb, odvzema licenc, ampak posegajo tudi v okoljske, zdravstvene predpise,
               delavske pravice, recimo, francoska Aviolia<stage>(?)</stage> toži Egipt, ker je tamkajšnja vlada
               povišala minimalno plačo. En tak lep primer. Drug primer, tobačni gigant Filip Moris
               toži Urugvaj in Avstralijo, ker so z zakonodajo omejili oglaševanje tobačnih
               izdelkov. Če delamo analizo teh poravnav nekako gre tako, da 33% v korist države, 25
               v korist kapitala in 28% poravnav. Kaj to pomeni? Pomeni, da investitorji da kapital
               nekako ima korist v dveh tretjinah teh primerov. In tovrstne arbitraže pogosto so
               tudi ustrahovanje in preprečevanje sprejemanju neke zakonodaje. Podobno, recimo,
               zakonodajo kot jo je sprejela Avstralija v zvezi z omejevanjem oglaševanja tobačnih
               izdelkov sta hoteli sprejeti Malezija in Nova Zelandija in potem, seveda, ker se je
               to zgodilo kar se je zgodilo, so že to neko spisano zakonodajo umaknili. V Republiki
               Sloveniji zaenkrat poznamo, smo imeli 2004 Interbrew tožbo proti državi, ki se je
               končala s poravnavo. Trenutno sta odprta dva primera, eden je Elektro privreda. Ta
               zgodba okoli nuklearke. In Graseto, čeprav je sam v stečaju toži državo zaradi
               diskriminatorne obravnave pri gradnji predora Trojane. Skratka, navsezadnje nekdo, ki
               bo zavozil svojo gospodarsko uspešnostjo bo še vedno skozi te sporazume, kot bi mi
               rekli, v Mariboru hotel od ludekov<stage>(?)</stage> izpuliti denar zaradi česarkoli že. In kot taki
               ti mehanizmi, seveda, postavljajo multinacionalne korporacije, mednarodni kapital nad
               suverenost države in so seveda grožnja demokraciji, saj jemljejo moč odločanja
               izvoljenim parlamentarnim posameznikom v državi in so pač ofenzivni nek napad
               kapitala. Toliko na kratko. Lahko bi še več primerov, lahko bi bolj na široko. Upam
               nekako, da se tega zavedamo. Upam, da ne glede na to prečenje ideoloških diskurzov v
               političnem polju slovenskega parlamentarizma. Vseeno premoremo toliko navsezadnje
               odgovornosti, da se upremo tovrstnim sporazumom in načinom na kakšen način se nam ti
               sporazumi poskušajo vsiliti. Hvala za besedo.</p>
               <p>Upam, da bom dobil odgovor na tisto razjasnitev iz, katerega člena?, člena 5,
               proučiti upravičenost nadaljnje veljavnosti sporazumov.</p>
            </sp>
            <sp xml:id="SDT7-OZG-nujna-18-2015-07-08.sp5">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Hvala. Želite besedo? Izvolite.</p>
            </sp>
            <sp xml:id="SDT7-OZG-nujna-18-2015-07-08.sp6">

               <speaker>EVA ŠTRAVS:</speaker>

               <p>Hvala lepa za vprašanje. Jaz bi rada pojasnila, da to gradivo, ki smo ga na
               ministrstvu pripravili 
               nekako celovito ureja področje investicijske politike. Ta dokument, o katerem teče
               danes razprava predstavlja podlago za reformo, vendar tudi, glede na to, da je pa
               investicijska politika z lizbonsko pogodbo bila prenesena na raven EU in na podlagi,
               katere so bili, potem sprejeti podzakonski akti na nivoju zakona torej uredbe, ki
               dajo državam članicam še naprej določena pooblastila, da sklepajo sporazume se nam je
               zdelo smiselno in potrebno. Da RS temu primerno tudi uskladi pobudo za sklepanje
               tistih sporazumov, ki so v interesu RS in ta 5. člen pomeni tudi to. Stališče nekako
               ministrstva je bilo, da nismo za vsako sklenitev sporazuma bili potrebni izvesti
               celotne procedure preko vlade in parlamenta za odobritev pobude v skladu z Zakonom o
               zunanjih zadevah, ampak smo sprejeli nekako tipsko pobudo, ki je bila podlaga za
               sklepanje sporazumov, to pomeni, da bo sedaj potrebno to pobudo ustrezno z zaključkom
               pač, ki jih bomo sprejeli sedaj tudi na ravni parlamenta vezano na reformo in
               investicijske politike ustrezno prilagoditi.</p>
            </sp>
            <sp xml:id="SDT7-OZG-nujna-18-2015-07-08.sp7">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Hvala. Se še kdo prijavi k razpravi? Izvolite gospod Cantarutti.</p>
            </sp>
            <sp xml:id="SDT7-OZG-nujna-18-2015-07-08.sp8">

               <speaker>ALEŠ CANTARUTTI:</speaker>

               <p>Jaz bi mogoče samo na kratko povzel dogajanje okoli pogajanj oziroma kje smo trenutno
               in kaj se dogaja, ker smo ravno zbrani tukaj.</p>
               <p>Tudi ta ISDS mehanizem, ki je pravzaprav vzbudil največ zanimanja ali pa tudi
               nasprotujočih si mnenj znotraj držav članic EU je komisarka <stage>/ nerazumljivo/</stage> res vzela
               v detajlni pregled tudi pripravila dodatni predlog oziroma novi predlog tega
               mehanizma, ki pravzaprav za večino kot sedaj lahko vidimo ni bil sprejemljiv in se ta
               zadeva pravzaprav popravlja. Mislim, da so evropski poslanci pred nekaj minutami
               sprejeli resolucijo poročevalca Langeja v zvezi s predlogi glede pogajanj tega tipa
               in tudi ISDS je tukaj končno sprejet neki novi kompromisni predlog, ki ga je treba še
               točno pregledati, ampak tukaj se vendarle dogajajo.</p>
               <p>Okoli samega sporazuma. Spremljamo dogajanje, da se pravzaprav posvetujemo tudi s
               primerljivimi državami. Dosti smo na vezi z Češko republiko, Slovaško, s tistimi, ki
               lahko pričakujejo podobne učinke kot jih pričakuje Slovenije, kjer so si v
               gospodarstvu dosti podobna. Smo tudi glede tega kar aktivni, to moram reči.</p>
               <p>Kar se tiče samih pričakovanj in analiz, ki so bile tudi omenjene, ki Slovenijo
               postavljajo na rep pravzaprav ali na zadnje mesto med državami glede na učinke in
               pričakovane koristi tega sporazuma naj še enkrat poudarim, mislim da sem že enkrat
               rekel, po eni strani se to zdi zaskrbljujoče in tudi je, ampak vendarle ne sedimo
               križem rok, ampak poskušamo biti proaktivni. Ko bo, če bo ta sporazum enkrat stopil v
               veljavo bomo pripravljeni, to si pa upam trditi. Tudi, zaradi tega, ker smo
               nenazadnje ali smo zaradi tega ZDA uvrstili med tri prioritetne trge. To je samo eden
               izmed razlogov, drugi je tudi ta, da vidimo precej možnosti za investicije v
               Sloveniji in zato, ker beležijo lepo gospodarsko rast. Ampak vendarle na ta način, ko
               želimo ta trg približati slovenskemu gospodarstvu želimo tudi to naše gospodarstvo
               pripraviti, da bo znalo učinkovito izkoristiti te koristi, ki vendarle jih ta
               sporazum, če bo, kot pravim, in ko bo sprejet in začel veljati, da podjetja ne bodo
               začela šele takrat razmišljati o določenih koristi, ampak bodo pripravljena na to, da
               tiste koristi vendarle uresničijo ali pa jih izkoristijo.</p>
               <p>Kar se tiče morda še to kot zanimivost, koristnosti takih sporazumov. Mimogrede neki
               trend se pojavlja, kjer opažamo, da neko globalno ali širše sprejemanje trgovinskih
               sporazumov v okviru VTV, se pravi, svetovne trgovinske organizacije izgublja, bom
               rekel, energijo, moč prav na račun ali revanš dvostranskih sporazumov kakršen je
               nenazadnje tudi ta tip pa sporazum ZDA, Azija oziroma Kitajska pa sporazum s Kanado,
               itd. Ti prihajajo nekako so vse močnejši. Tukaj vidimo, da se ta nekako moč ali pa
               preveva na to stran. Temu seveda je treba nekako biti pripravljeno na to in tudi to
               spremljati.  Kar se tiče
               konkretnega učinka enega izmed sporazumov, ki je bil pred kratkim, 3 leta nazaj
               sprejet, to je Sporazum Evropska unija Južna Koreja in seveda Slovenije glede koristi
               tega sporazuma. Če pogledamo izvoz Slovenije odkar je bil ta sporazum sprejet in je
               stopil v veljavo se je ta izvoz zmanjšal za zanemarljive 3, 4 %. Če pogledamo izvoz
               EU pa je ta občutno porastel, več kot 30 % od dneva, ko je sporazum začel veljati.
               Sedaj, rečemo, potem pa pravzaprav res nimamo kakšnih učinkov. Če pa vemo, da se je
               evropski izvoz povečal tudi na račun nemških recimo proizvajalcev avtomobilov in še
               kakšnih drugih in da so slovenska podjetja zelo pomemben dobavitelj nemško
               avtomobilske industrije in so točno v tem obdobju občutno povečala ali pa bomo rekli
               statistično pomembno povečala izvoz nemškim proizvajalcev avtomobilov, potem tukaj
               vidimo korelacijo, vidimo povezavo. Potrebno je malce globlje se poglobiti ali
               zakopati v podatke in lahko hitro vidimo, da kakšen sporazum pa tudi prinaša
               koristi.</p>
               <p>Če zaključim. Mi vas bomo tako kot sem obljubil že pred tremi meseci, ko smo tudi
               govorili na to temo, obveščali sproti tudi o pogajanjih, ki se dogajajo. Pravkar
               pripravljamo, ker sem vam to tudi takrat obljubil, učinke koristi sporazuma med EU in
               Kanado torej tako imenovanega SITA sporazuma, tako kot smo naredili za T tip in ko bo
               kakšna priložnost tudi prav, da kakšno spregovorimo. Za vse ostale informacije,
               vprašanja smo vzeli na razpolago. Hvala.</p>
            </sp>
            <sp xml:id="SDT7-OZG-nujna-18-2015-07-08.sp9">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Hvala. Nenazadnje bo ta tema tudi obravnavana na predvideni terenski seji, skupni
               seji Odbora za kmetijstvo, kjer bo ravno obravnavan <stage>/ nerazumljivo/</stage> na kmetijstvo in
               gospodarstvo in sicer v času seje v Gornji Radgoni, tako da, takoj po počitnicah bo
               ta priložnost za nadaljnjo razpravo. Se kdo prijavi? Izvolite, gospod Jan
               Škoberne.</p>
            </sp>
            <sp xml:id="SDT7-OZG-nujna-18-2015-07-08.sp10">

               <speaker>JAN ŠKOBERNE (PS SD):</speaker>

               <p>Hvala, gospa predsednica.</p>
               <p>Jaz moram vseeno reči, da me je vaša razprava do neke mere preseneča. Nisem
               pričakoval navdušenja nad kompromisnimi izvedbami ISDS. Na neki način, ker ste že
               začeli sami to razpravo bi želel slišati od vas, na kakšne kompromisne predloge
               oziroma ideje tega mehanizma bi bili vi pripravljeni pristati? Sam skupaj s Poslansko
               skupino Socialnih demokratov namreč ocenjujem, da je kakršnakoli vključitev tega
               mehanizma VTTIP nesprejemljiva. Zgolj za razjasnitev bi pa vendarle želel slišati ali
               smo morda kje v kakšni točki izpustili to, da mi spreminjamo koncept <stage>/ nerazumljivo/</stage>
               države, tukaj pa odnos do tega ali sem vas samo narobe razumel?</p>
            </sp>
            <sp xml:id="SDT7-OZG-nujna-18-2015-07-08.sp11">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Izvolite.</p>
            </sp>
            <sp xml:id="SDT7-OZG-nujna-18-2015-07-08.sp12">

               <speaker>ALEŠ CANTARUTTI:</speaker>

               <p>Jaz sem samo želel pojasniti, da se vendarle na Evropski uniji in na komisiji
               zavedajo tega problema in da je evropska komisarska poskušala priti do kompromisne
               rešitve, ki ni bila sprejemljiva in tudi za nas ni sprejemljiva.</p>
            </sp>
            <sp xml:id="SDT7-OZG-nujna-18-2015-07-08.sp13">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Dr. Trček.</p>
            </sp>
            <sp xml:id="SDT7-OZG-nujna-18-2015-07-08.sp14">

               <speaker>DR. FRANC TRČEK (PS ZL):</speaker>

               <p>Na kratko. Del vprašanja mi je ukradel poslanec SD. V repozicioniranju SD bližje
               Združeni levici, kar na neki način pozdravljamo.</p>
               <p>Državni sekretar je rekel, če bo, ko bo sprejet bomo pripravljeni. Če bo, ko bo,
               nekako se to na srednji rok sliši bo. Ali to pomeni, da nam bodo spet malo rokico
               zavijali? Tukaj me tudi zanima kakšne koalicije nastajajo znotraj Evropske unije
               glede tega. Katere so države, ki delijo podobno stališče kot Republika Slovenija? Ali
               ste v stikih s temi državami ali izmenjujete informacije, debatirate o tem? Delate
               skupaj analize, kaj bo to pomenilo? Zelo pomenljivo je bilo tudi to, kar ste
               povedali, kar jaz prej nisem povedal, v to izgublja viz-a-viz bilateralnim
               sporazumom, seveda ker veliki igralci vsiljujejo neko svojo voljo. Nekdo bi rekel
               čisto legitimno, ker poskušajo prevesti v legalno. Ko mi rečemo, bomo pripravljeni,
               bomo spremljali, ali veste, to je približno tako, saj vemo kako gredo te igre. To je
               približno tako kot, da bom jaz šel proti  Zavcu boksat, da ne bom kakega Tysona omenjal, ki bi
               bil boljša metafora, ki mi bo še uho odgriznil ali kaj drugega. In tega se je treba
               zavedati, ko o tem govorimo. Zdaj spet zadnje čase tako nastopam kot neka tečnoba, pa
               <q>"talam"</q> nasvete, kako naj izvršilna oblast govori, počasi bom to začel zaračunavati.
               Gospod državni sekretar, rekli ste, aha, v primeru Koreje zanemarljivi 3, 4 %.
               Mislim, počakajte, 3, 4 % meni ni zanemarljivo, ko se to prevede navsezadnje v
               <q>"peneze"</q>, v delovna mesta in tako naprej. Zdi se mi, da moramo tu biti nekoliko bolj
               senzibilni. Zlasti v času, če imate v Evropi gospodarsko rast 3, 4 %, <q>"gladi brado"</q>,
               bi rekli v Beli krajini. Toliko. Hvala.</p>
            </sp>
            <sp xml:id="SDT7-OZG-nujna-18-2015-07-08.sp15">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Hvala.</p>
               <p>Izvolite.</p>
            </sp>
            <sp xml:id="SDT7-OZG-nujna-18-2015-07-08.sp16">

               <speaker>ALEŠ CANTARUTTI:</speaker>

               <p>Samo nekaj pojasnil.</p>
               <p>Najprej, 3, 4 % sem primerjal s 30 % rasti evropskega izvoza v Južno Korejo, zato se
               mi je zdelo. Drugače pa se strinjam, so pomembni seveda vsi ti procenti.</p>
               <p>Kar se tiče <q>"bomo pripravljeni"</q>. Tu sem imel predvsem v mislih <q>"bodo podjetja"</q>,
               želimo podjetja pripraviti. Zato smo tudi ZDA umestili med te ključne izvozne trge.
               Želimo jim koristi tega sporazuma predstaviti zelo jasno, da se pripravijo, da to
               spoznajo, da vidijo, kje bi lahko, pa seveda po drugi strani tudi, kje jim grozijo
               nevarnosti. Če bo, ko bo sprejet, še enkrat to poudarjam, nimam vedeževalne krogle pa
               niti kakšne ciganke kje, da bi mi znala povedati, kaj se bo s tem zgodilo. Ampak če
               me že izzivate, bom pa tako rekel, prav gotovo ne bo to sprejeto v mandatu zdajšnjega
               predsednika ZDA.</p>
            </sp>
            <sp xml:id="SDT7-OZG-nujna-18-2015-07-08.sp17">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Hvala. </p>
               <p>Prijavil se je še gospod Marko Ferluga.</p>
            </sp>
            <sp xml:id="SDT7-OZG-nujna-18-2015-07-08.sp18">

               <speaker>MARKO FERLUGA (PS SMC):</speaker>

               <p>Hvala za besedo. Lep pozdrav vsem!</p>
               <p>Jaz bi imel pa tule eno vprašanje. Berem, sporazumi o spodbujanju in zaščiti
               investicij, na kratko BIT, so pomembni instrumenti investicijske politike. Kolikor
               jaz razumem, Slovenija z ZDA direktno nima tega sporazuma, ker kot piše, so standardi
               zaščite investicij v ameriškem presegali standarde zaščite v okviru slovenskega
               pogajalskega osnutka. Po drugi strani pa berem oziroma sem prebral tule, da ima pa
               Slovenija vseeno sklenjenih že 34 teh BIT-ov, sicer z evropskimi državami, v katerih
               tudi vključuje klavzulo ISDS. Se pravi, ali ni to malo, bom rekel, čudno, glede na
               to, da s tem imamo in nekaj že velja, z Ameriko pa naj ne bi naredili tega, ker…
               Zdaj, ali toliko odstopajo ti standardi oziroma ti podpisani od ameriških, to me
               zanima, ta razkol med tema dvema. To bi rad, če mi lahko pojasnite, prosim.</p>
            </sp>
            <sp xml:id="SDT7-OZG-nujna-18-2015-07-08.sp19">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Izvolite. Pa prosim, da se predstavite za magnetogram.</p>
            </sp>
            <sp xml:id="SDT7-OZG-nujna-18-2015-07-08.sp20">

               <speaker>TAJA BRUNČEK:</speaker>

               <p>Moje ime je Taja Brunček, prihajam pa z Ministrstva za gospodarski razvoj in
               tehnologijo.</p>
               <p>Hvala lepa za vprašanje. Se mi zdi, da je zelo smiselno to vprašanje bilo
               postavljeno; nekaj smo tudi že poskušali v gradivu pojasniti. Skozi zgodovinski
               razvoj, ker se nam je zdelo smiselno in potrebno, da se predstavi malo bolj celovita
               informacija in obrazložitev, ker to res na prvi pogled zgleda malo kontradiktorno.
               Ampak moram povedati, da pa v bistvu to ni, po naši oceni. Zakaj? Zdaj moram iti
               korak nazaj. Takoj po osamosvojitvi Republike Slovenije je tudi Slovenija začela
               samostojno oblikovati zunanjetrgovinsko politiko, med katero so v tistem času bili
               sporazumi o zaščiti investicij zelo pomembni za Slovenijo, in sicer z dveh vidikov.
               Prvi vidik je bil, da je Slovenija dokazovala Evropi, evropskim državam takratnim,
               predvsem v vidu pogajanj za članstvo v Evropski uniji, da imamo primerljivo razvit
               sistem, tako kot ostale evropske države. To predvsem zaradi tega, ker sam sporazum,
               narava sporazuma je vzajemne narave. To pomeni, da je kompletna zaščita investicij,
               vse določbe veljajo enako za obe pogodbenici. V tistem času lahko razdelimo, nekako
               interes Slovenije je bil na eni strani dokazati Evropi, da imamo primerljivo stopnjo
               zaščite investicij, to je bilo s temi sporazumi, ki smo jih sklepali z evropskimi
               državami. Na drugi strani je pa Slovenija sama oblikovala tudi svojo listo držav, v
               katerih so pa izkazali interes slovenski investitorji, slovenska podjetja, za zaščito
               svojih investicij. Ker pa so bile to v bistvu  investicije v takratnem času v države nekdanje
               Jugoslavije, kjer pa v tistem času sodni sistem in nekako politični sistem nista bila
               tako stabilna, smo ocenjevali smiselno in potrebno, da ponudimo najvišje možne
               zaščite slovenskim investitorjem. Slovenski osnutek sporazuma je vseboval vse
               mednarodnopravne zaščite investicij, zelo široke investicije, popolna zaščita
               investicij, tudi Investor State… <stage>/ nerazumljivo/</stage>, ta, ki je zdaj tolikokrat
               izpostavljen mehanizem. Ker to so bili tisti standardi, ki pomenijo in predstavljajo
               nadgradnjo zaščite. Zakaj pa z razvitimi državami? Moram povedati, da takrat
               Slovenija za razvite evropske države ni bila tretirana kot razvita država. Takrat so
               evropski investitorji imeli pomisleke, ali v Sloveniji vlada stabilno okolje,
               ekonomsko, politično in tudi glede sodnega sistema, glede na to, da je bila takrat
               država zelo mlada. A na drugi strani, kot sem povedala, države, ki pa jih je
               Slovenija imela na prioriteti, pa smo ocenjevali, da pa mi rabimo to klavzulo in
               enakovredno zaščito za slovenska podjetja in slovenske investitorje.</p>
               <p>Ko ste omenili ZDA, pa če mi dovolite, glede na to, da to področje res poznam, tudi
               sama sem takrat na tem delala. Takrat so bile velike dileme in vsekakor je bil tudi
               interes Slovenije izkazan, da se ta sporazum sklene. Spomnim se, takrat je bilo
               predvsem v vidu obiska predsednika Clintona v Sloveniji, da bi se ta sporazum
               podpisal. Vendar, mi smo bili v zaključni fazi pogajanj za članstvo v Evropski uniji.
               Tako kot je tudi napisano, standardi zaščite po ameriškem sporazumu so presegali
               standarde zaščite, resnično, kot jih vsebuje slovenski draft in tudi kot jih je
               takrat zagovarjala Evropska unija na splošno. Tako da Slovenija v tistem času, na
               ekspertnem nivoju smo nekako zagovarjali stališče, tudi iz razloga, ker investicije
               ne bi bile vzajemno zaščitene, predvsem zaradi političnega sistema Amerike. Vemo, da
               veliko izjem od klasičnih standardov zaščite ima Amerika na zvezni ravni. Kar pomeni,
               da je preglednost tudi, bi človek rekel, primerljivosti zaščite zelo težka. Če
               pogledamo samo NAFTA sporazum, je nek tak, vam lahko zagotovim, da je tam mogoče več
               kot pol metra, če banaliziram, nekih izjem. In zdaj ugotavljati primerljivost, je
               zelo težko. Ti lahko rečeš, na pamet bom povedala, neke storitve se lahko opravljajo
               popolnoma svobodno, neko zaposlitev lahko nek standard zaščite tujih investicij,
               ampak na zvezni ravni pa včasih ne bi bilo tako. Tako tudi Slovenija takrat iz takih
               razlogov nekako ni pristala na to, da bi se sporazum podpisal, ker nismo videli tako
               močnega interesa, predvsem zaradi tega, ker ne bi bile investicije zaščitene
               enakovredno. Pa predvsem tudi v luči, če ne, bi bil mogoče tudi političen interes
               takrat drugačen, v luči predstoječega članstva v Evropski uniji.</p>
            </sp>
            <sp xml:id="SDT7-OZG-nujna-18-2015-07-08.sp21">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Hvala.</p>
               <p>Ne vidim več razpravljavcev, zato zaključujem razpravo.</p>
               <p>K predlogu stališča ni bilo vloženih amandmajev, zato dajem na glasovanje predlog
               mnenja, ki ga imate pred sabo, in sicer: Odbor za gospodarstvo podpira Predlog
               stališča Republike Slovenije do naložbe v TTIP, čezatlantsko partnerstvo za trgovino
               in investicije med EU in ZDA in širše – podlaga za reformo, zadeva EPA 590-VII,
               zadeva EU-U/598, ki ga je predložila Vlada, in predlaga Odboru za zadeve Evropske
               unije, da predlog stališča sprejme. Želi kdo obrazložiti glas v imenu poslanske
               skupine ali svojem imenu? <stage>(Ne.)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Ugotavljam, da je mnenje sprejeto.</p>
               <p>Določiti moramo še poročevalca za sejo pristojnega delovnega telesa. Predlagam, da je
               to gospod Marko Ferluga.</p>
               <p>S tem zaključujem to točko dnevnega reda.</p>
               <p>Pozivam poslance, da mogoče kar danes podpišete to izjavo, če se boste udeležili
               terenske seje, pri
               gospe Sonji Nose, zato da bomo imeli to formalnost urejeno.</p>
               <p>Preden zaključim to nujno sejo odbora, se zahvaljujem vsem članom odbora za
               konstruktivno sodelovanje v tem slabem letu, odkar sem vodila odbor. Verjamem, da
               bomo tako delovali in sodelovali tudi naprej, ko se pojavim na drugi strani. Želim
               vam uspešno sejo Državnega zbora, ki bo naporna, predvsem pa dobre počitnice. Še
               enkrat hvala za sodelovanje, pa se vidimo v parlamentu.</p>
               <p>Proceduralno, izvolite.</p>
            </sp>
            <sp xml:id="SDT7-OZG-nujna-18-2015-07-08.sp22">

               <speaker>DR. FRANC TRČEK (PS ZL):</speaker>

               <p>V imenu Združene levice obljubljam, da se bom enako vedel do vas, ko boste sedeli na
               drugi strani, ne bo nobenih popustov, glede na to funkcijo, ki ste jo izvajali tukaj.
               Hvala za sodelovanje.</p>
            </sp>
            <sp xml:id="SDT7-OZG-nujna-18-2015-07-08.sp23">

               <speaker>PREDSEDNICA MAG. MARGARETA GUČEK ZAKOŠEK:</speaker>

               <p>Hvala. Tega tudi nisem pričakovala. Tega člena nimam, tako da vam ne morem
               ugovarjati. <stage>/ smeh/</stage></p>
               <p>Zaključujem 18. nujno sejo Odbora za gospodarstvo. <stage type="time">Seja se je končala dne 8. 7.
                  2015 ob 16.41.</stage>
               </p>
            </sp>
         </div>
      </body>
   </text>
</TEI>