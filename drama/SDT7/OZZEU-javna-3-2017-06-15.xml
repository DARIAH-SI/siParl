<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-javna-3-2017-06-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">83191223BEA99284C12581330036E5B1</idno>
               <idno type="custom" subtype="day">D224EF00C6741B8EC125814F00334C1F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=D224EF00C6741B8EC125814F00334C1F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-javna-3-2017-06-15.OZZEU" n="3">
               <name>javna predstavitev mnenj</name>
               <date when="2017-06-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-javna-3-2017-06-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-javna-3-2017-06-15.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE JAVNA PREDSTAVITEV MNENJ O BELI KNJIGI O PRIHODNOSTI EVROPE</stage>
            <stage type="date">(15. junij 2017)</stage>
            <stage type="chairman">Javno predstavitev mnenj je vodil Kamal Izidor Shaker, predsednik Odbora za
            zadeve Evropske unije.</stage>
            <stage type="time">Javna predstavitev mnenj se je začela ob 12.05. </stage>


            <sp xml:id="SDT7-OZZEU-javna-3-2017-06-15.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane gospe, spoštovani gospodje, kolegice in kolegi, dragi udeleženci!</p>
               <p>Pričenjam <title>JAVNO PREDSTAVITEV MNENJ O BELI KNJIGI O PRIHODNOSTI EVROPE</title>
               </p>
               <p>Odbor za zadeve Evropske unije je odločitev za organizacijo javne predstavitve mnenj
               sprejel na svoji 130. seji odbora z dne 2. 6. 2017.</p>
               <p>Prav lepo pozdravljam vse navzoče udeleženke in udeležence javne predstavitve mnenj,
               zlasti vodjo predstavništva Evropske komisije v Republiki Sloveniji, dr. Zorana
               Stančiča, predstavnike Vlade, predstavnike sredstev obveščanja, gledalke in gledalce,
               ki nas spremljate preko TV zaslonov in pa spoštovane dijakinje in dijake, ki nas
               spremljate na balkonu. Dobrodošli na javni predstavitvi mnenj, katere namen je
               pridobiti mnenja in stališče strokovne javnosti in širše javnosti do petih scenarijev
               možnega razvoja unije, ki jih je predstavila Evropska komisija v omenjeni Beli knjigi
               in seveda tudi do drugih možnih poti prihodnosti za Evropo, ki bodo služila kot
               podlaga za obravnavo Bele knjige in z njo povezanih dokumentov na pristojnem
               odboru.</p>
               <p>Javna predstavitev mnenj naj bi podala odgovore, ki so objavljeni v sklicu javne
               predstavitve mnenj z dne 6. 6. in jih najdete tudi na spletni strani Državnega zbora.
               O razpravi bo pripravljen tudi magnetogramski zapis predstavitve, ki bo objavljen na
               spletni strani Državnega zbora.</p>
               <p>In še nekaj tehničnih napotkov. Uvodno predstavitev o Beli knjigi o prihodnosti
               Evrope bo podal dr. Zoran Stančič, vodja predstavništva Evropske komisije v Republiki
               Sloveniji, sledili bodo predstavniki Vlade, poslanci in v uvodnem delu bo sledila
               razprava, vprašanja in komentarji udeleženk in udeležencev te javne predstavitve
               mnenj. Zato prosim vse, ki bi želeli razpravljati, da izpolnite prijavnico k
               razpravi, ki jo imate pred seboj na klopeh in jo oddate naši strokovni službi, ki se
               giblje po dvorani. Vse razpravljavce prosim, da svoje razprave na nek način omejite
               tam med 4 in 5 minut. Nekaj razprav je bilo že najavljenih vnaprej, vendar tudi te
               razpravljavce prosim, da oddate prijavnico zaradi lažjega poteka same seje. Odmor v
               javni predstavitvi mnenj ni predviden, si pa lahko med potekom same javne
               predstavitve mnenj postrežete s kakšno kavo ali čajem v preddverju velike
               dvorane.</p>
               <p>Zdaj pa kar prehajamo na uvodno predstavitev Bele knjige o prihodnosti Evrope in k
               besedi vabim dr. Zorana Stančiča, vodjo predstavništva Evropske komisije v
               Sloveniji.</p>
               <p>Izvolite.</p>
            </sp>
            <sp xml:id="SDT7-OZZEU-javna-3-2017-06-15.sp2">

               <speaker>DR. ZORAN STANČIČ:</speaker>

               <p>Hvala lepa, gospod predsednik! </p>
               <p>Spoštovane poslanke, poslanci, gospe in gospodje!</p>
               <p>V veliko veselje mi je, da ste se v Državnem zboru odločili za javno predstavitev
               mnenj o Beli knjigi o prihodnosti Evrope.  Predvidevam, da zelo natančno že poznate to vsebino
               tako, da bom poskušal zelo na kratko predstaviti celoten kontekst in tudi osnovna
               izhodišča, ki jih je pripravila Evropska komisija.</p>
               <p>Kot veste je 1. marca Evropska komisija pripravila Belo knjigo prihodnosti Evrope in
               cilj te Bele knjige je podpreti diskusijo, javno diskusijo v državah članicah med
               državljani in seveda tudi v hramu demokracije na temo naše skupne prihodnosti.
               Vprašanje je zakaj potrebujemo to diskusijo sedaj. Potrebujemo jo predvsem zaradi
               tega, ker na nek način se soočamo z novo realnostjo, začeli so se prvi koraki h
               pogajanjem o izstopu Združenega kraljestva iz Evropske unije. Hkrati praznujemo tudi
               60. obletnico Rimske pogodbe in na osnovi dosedanjih dokumentov med drugimi tudi
               poročila petih predstojnikov o prihodnosti Evropske monetarne unije in tudi na osnovi
               govora, ki ga je imel predsednik Juncker v Evropskem parlamentu septembra lani, je
               potrebno začeti skupne razmisleke v katero smer želimo iti v bodoče.</p>
               <p>Za začetek, kakšna je naša skupna evropska zgodba? Kot veste, osnove Evropske unije
               predstavljajo naše skupne vrednote, demokracija, mir, solidarnost, svoboda, blaginja,
               trajnost, trajnostni razvoj, hkrati pa tudi raznolikost in vloga Evropske unije v
               globalnem svetu. Na podlagi tega se je treba soočiti predvsem z osnovnimi gibali in
               dejstvi v celotnem svetu. Na nek način se moramo zavedati, da se svet danes močno
               spreminja. Prihaja tudi do velikih sprememb tako gospodarstva kot tudi družbe. Ob tem
               so velika pričakovanja na podlagi, torej na področju zagotavljanja miru, stabilnosti
               in varnosti v Evropski uniji, ob tem pa se moramo soočiti tudi s tem, da na nek način
               obstaja torej velik izziv na področju zaupanja in legitimnosti pred nami.</p>
               <p>Če pogledamo kaj, kakšna je danes Evropska unija in kakšen njen položaj v svetu. Zelo
               pomembno je, da se zavedate, da je Evropska unija največje oziroma drugo največje
               gospodarstvo na svetu. Skupaj pridelamo skoraj da četrtino Bruto domačega svetovnega
               proizvoda, kar je zelo primerljivo tistemu kar pridelajo Združene države Amerike.
               Pomembno je tudi to, da se soočamo z velikimi izzivi kot je preobrat, torej na
               področju prebivalstva medtem, ko smo, leta 1900 so prebivalci torej države, ki
               tvorijo danes Evropsko unijo, predstavljale približno četrtino celotnega svetovnega
               prebivalstva, danes je to okoli 6 %, do leta 2060 po naših predvidevanjih naj bi bili
               zgolj 4 % celotnega prebivalstva celotnega sveta. Skratka, prihaja do ogromnih
               sprememb. Ob tem se moramo soočiti tudi s spremembami glede oziroma zapuščino
               gospodarske krize. Kot veste je bruto domači proizvod v Evropski uniji močno prizadel
               prebivalstvo in tudi gospodarstvo. Največje breme kot kaže, je bilo prav na mladih,
               brezposelnost mladih se je v tem času močno povečala, ob tem pa imamo še velike
               izzive glede starajočega prebivalstva saj, če pogledate na sliki vidimo, da je
               povprečna starost prebivalstva danes v Evropski uniji 45 let, za primerjavo recimo v
               Afriki 21 let, Oceaniji 35 let, Aziji 35 let. Ob tem seveda naj vas zgolj spomnim na
               naše zaobljube glede naslavljanja izzivov klimatskih sprememb, okoljske problematike
               in tudi velikih izzivov glede novih tehnologij in soočenja s temi novimi
               tehnologijami na področju gospodarstva.</p>
               <p>Prav zaradi tega smo pripravili 5 različnih scenarijev s katerimi bi se lahko v
               Evropski uniji soočali s temi izzivi. Preden grem na kratko predstavitev teh petih
               scenarijev bi zgolj rad opozoril na to, da je naš cilj, torej cilj Evropske komisije ni bil v tem
               trenutku predstaviti tisti scenarij ali pa tiste možnosti, ki bi bile po našem mnenju
               najboljše, ampak odpreti diskusijo s ciljem na eni strani, zagotoviti enotnost držav
               sedemindvajseterice in tudi s ciljem vključiti v sooblikovanje naše skupne
               prihodnosti vse državljane in državljanke v Evropski uniji.</p>
               <p>Če gremo na hitro na predstavitev petih scenarijev. Teh pet scenarijev so na nek
               način predstavljeni na tej sliki, ki jo vidite za mano. Prvi scenarij predstavlja
               pravzaprav, da bi se torej Evropska unija sedemindvajseterice osredotočala na
               izvajanje pozitivnega programa reform, delali bi na podoben način kot sedaj, način
               odločanja bi bil zelo primerljiv s tem kar delamo zdaj. Drugi scenarij je, da se
               znižajo ambicije našega skupnega sodelovanja, da se osredotočamo zgolj na enotni trg.
               Tretji scenarij je scenarij, ki nam omogoči, da tistim državam članicam, ki želijo na
               določenih področjih sodelovati bolj poglobljeno, se jim to omogoča, tiste, ki pa ne
               želijo, pa se lahko pravzaprav tem postopkom pozneje vključijo ali pa ostanejo ves
               čas pri strani. Četrti scenarij je, da se torej sodelovanje, bolj poglobljeno
               sodelovanje omeji zgolj na majhno število ključnih področij in peti scenarij je
               storiti veliko več skupaj, torej, da bi se države članice odločile, da bi na vseh
               področjih delale bolj poglobljeno skupaj in s tem pravzaprav storile en korak k
               federativni Evropi.</p>
               <p>Za vsakega od teh scenarijev smo pripravili zelo natančno analizo kaj to pomeni,
               kakšne so torej prednosti in slabosti. Za prvi scenarij je pač osredotočenje na tiste
               ukrepe, ki že sedaj prinašajo zelo dobre konkretne rezultate. Ima pa tudi negativne
               posledice. Torej enotnost sedemindvajseterice bi lahko bil v primeru večjih sporov na
               večji preizkušnji, hkrati pa bi prišlo lahko tudi recimo do vrzeli med obljubami in
               rezultati, v primeru, če bi se države članice odločile za to, da pravzaprav bolj
               poglobljeno na določenih področjih ne sodelujejo.</p>
               <p>Drugi scenarij, samo enotni trg, na tem področju bi bilo bistveno, če bi se odločili
               za ta scenarij, bi bil proces sprejemanja odločitev dosti lažji, dosti bolj
               transparenten, pri čemer gre za izzive, da pravzaprav cela vrsta politik, ki jih
               državljani ocenjujejo kot zelo pomembne, zanaša v nadaljnjo skupno prihodnost, bi s
               tem scenarijem pravzaprav na ravni Evropske unije ne mogli več sodelovati.</p>
               <p>Tretji scenarij, ki se osredotoča na to, da pravzaprav po tem scenariju bi bila
               enotnost na ravni sedemindvajseterice bi bila ohranjena. Napredek bi se pa omogočil
               tistim, ki bi želeli več sodelovati. Hkrati pa so tudi države, ki želijo več lahko
               tudi storijo več. Vrzel med pričakovanji in rezultati se ne bi torej, torej
               pričakovani rezultati se zmanjšuje. Pojavijo pa se vprašanja o preglednosti in
               odgovornosti na različnih stopnjah in pravice državljanov in državljank bi bile zelo
               različne, glede na to v katerih državah so in torej v katerih območjih živijo.</p>
               <p>Četrti scenarij. Pri tem scenariju so pozitivne prednosti to, da državljani, da bi se
               na določenih področjih lahko zelo poglobljeno sodelovalo. Lahko bi se osredotočili
               zgolj na tista področja, kjer so pričakovanja največja. Hkrati pa pravzaprav so na
               nek način tudi vprašanja kako <q>"prioritizirati"</q> in kako se odločiti na katerih
               področjih želimo več sodelovati.</p>
               <p>Peti scenarij, storiti več skupaj. Tukaj bi bil sistem odločanja na evropski ravni
               bistveno bolj enostavnejši in bistveno hitrejši. Državljani in državljanke bi imele
               več pravic na podlagi prava Evropske unije. Hkrati pa pravzaprav pri tem scenariju
               obstajajo tudi določena tveganja.</p>
               <p>Kako naprej? Za nas je zelo pomembno, da se v razpravo vključi državljane in
               državljanke Evropske unije in seveda nacionalni parlamenti. Potem v tej poti naprej
               bi v tem času imamo nekaj ključnih mejnikov.  Torej od sprejema bele knjige o prihodnosti Evropske
               unije pa do poletja, je bilo ali pa bo sprejeto pet ključnih dokumentov – dokument z
               razmislekom o izkoriščanju globalizacije, o evropskem stebru socialnih pravic, o
               poglabljanju evropske monetarne unije in tudi o poglabljanju oziroma možnosti
               sodelovanja na področju obrambe. Ti štirje dokumenti so bili že objavljeni. Konec
               junija naj bi bil objavljen tudi dokument o prihodnosti skupnega evropskega
               proračuna. Torej o financah Evropske unije. Za nas je zelo pomemben ključni datum
               sredi septembra, ko bo predsednik Junker v parlamentu predstavil svojo vizijo o
               prihodnosti Evropske unije, in zelo pomembno, Evropski svet decembra letos, kjer bodo
               predsednik Vlad 14. in 15. decembra predstavili svoja mnenja, torej mnenja svojih
               držav na tem področju.</p>
               <p>Skratka, nismo na koncu poti, smo šele na začetku poti. Zelo bi vas rad pač opozoril
               tudi na te sektorske dokumente. Jaz danes ne želim v bolj natančno predstavitev teh
               dokumentov, ki sem jih prej omenil. So pa priloženi mojemu gradivu, tako da bi vas
               pozval, da morda naknadno te dokumente oziroma ta ključna izhodišča za te dokumente
               pregledate, oblikujete svoja mnenja, na vsak način se pa danes zelo veselim skupne
               razprave.</p>
               <p>Hvala lepa za vašo pozornost in želim dobro razpravo.</p>
               <p>Hvala.</p>
            </sp>
            <sp xml:id="SDT7-OZZEU-javna-3-2017-06-15.sp3">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala dr. Stančič.</p>
               <p>Z nami je državni sekretar v Kabinetu predsednika Vlade, mag. Igor Mali in mu kar
               dajem besedo za predstavitev stališča Vlade Republike Slovenije.</p>
               <p>Izvolite.</p>
            </sp>
            <sp xml:id="SDT7-OZZEU-javna-3-2017-06-15.sp4">

               <speaker>MAG. IGOR MALLY:</speaker>

               <p>Najlepša hvala gospod predsedujoči.</p>
               <p>Cenjene poslanke in poslanci, dame in gospodje. Dovolite, da se najprej zahvalim
               predsedniku Odbora za zadeve Evropske unije, gospodu Shakerju, za to organizacijo
               posveta, ki je vsekakor zelo dobrodošel. Je zelo dobra dopolnitev niza razprav o
               prihodnosti Evropske unije, ki jih imamo. V bistvu gre za razprave o naši
               prihodnosti, zato so tovrstne izmenjave pogledov, izkušenj, mnenj, še kako
               pomembni.</p>
               <p>V tem pogledu malce obžalujem, da je bil ta sklic narejen ravno v času seje Vlade,
               tako da se njeni člani tega posveta žal ne morejo udeležiti. Ne glede na to pa bom o
               vaših prispevkih in pobudah, jim bom pozorno prisluhnil in o njih seznanil tudi
               ministrski zbor.</p>
               <p>Spoštovani, dejstvo je, da hitre in velike spremembe, ki smo jim priča v zadnjem
               času, korenito spreminjajo politična, ekonomska in pa socialna razmerja. Samo v
               zadnjih desetih letih smo bili v Evropski uniji soočeni s številnimi zahtevnimi
               izzivi, ki so razgalili šibkost naše skupne hiše in v različnih delih Unije pustili
               manjše ali večje posledice. Unija je s tem izgubila dobršno mero zagona nadaljnjemu
               razvoju, zmanjšalo se je razumevanje za probleme drugih, ošibila sposobnost
               učinkovitega sodelovanja, in kar je še najbolj pomembno in hkrati zaskrbljujoče,
               posledično se je okrepilo nezaupanje državljanov v prihodnost povezave. Še posebej ob
               odločitvi tretje največje države članice, da zapusti Evropsko unijo. V teh zahtevnih
               okoliščinah, z namenom spodbuditi poglobljeno razpravo o prihodnosti Evropske unije,
               je Evropska komisija objavila belo knjigo o prihodnosti Evrope, ki jo je predsednik
               Junker prvič izven bruseljskih okvirjev predstavil prav Sloveniji. Kot je pred mano
               dejal že gospod Stančič, namen tega procesa ni opredeliti se konkretno za enega od
               predloženih petih scenarijev, bistvo je v spodbuditvi razprave, v predložitvi
               okvirnih možnosti in pa predvsem posledic, ki iz teh možnosti izhajajo.</p>
               <p>Dame in gospodje, konkretne odločitve v prihodnosti Evropske unije je moč pričakovati
               šele koncem tega leta oziroma v začetku naslednjega leta.  A prvi pomemben korak k temu dogovoru kakšne
               Evropske unije si želimo, je bil narejen že konec marca letos, ko so voditelji 27
               držav članic s tako imenovano Rimsko deklaracijo potrdili zavezanost ohranitvi enotne
               Evropske unije. Gre za zelo simbolno in pa pomembno sporočilo. Slovenija v teh
               razpravah odtlej pa tudi prej je bila aktivna. Izvedenih je bilo vrsto razprav z
               različnimi predstavniki evropskih institucij, držav članic in drugimi deležniki. Pri
               tem smo predvsem pozorni do manjših držav članic s podobnimi interesi, za katere pač
               menimo, da bi bilo v okoliščinah, ki so nam dane, treba zagotovo tesneje sodelovati.
               Govorimo o manjših, nam podobnih članicah. Seveda se bodo ti pogovori nadaljevali
               tudi v prihodnje.</p>
               <p>Kaj v naših razgovorih zagovarjamo? Ker je čas omejen, mi dovolite, da se na kratko
               osredotočim predvsem na nekaj osnovnih izhodišč. Prvič, v strateškem interesu
               Slovenije je močna in stabilna Evropska unija. Čeprav je ta nepopolna, je daleč
               najboljši okvir zagotavljanja miru, varnosti in blaginje naših državljanov. Naše
               vrednote so enake tistim, ki so jim sledili že ustanovitelji današnje Unije, zato
               skupaj s podobno mislečimi državami vztrajamo, da te vrednote ostajajo v središču
               evropske integracije.</p>
               <p>Drugič, če želimo, da je Unija močna, mora biti enotna. Zato se moramo razvijati na
               način, da so vse njene članice zavezane istemu temeljnemu okviru in istim ciljem.
               Čeprav je lahko izjemoma hitrost napredovanja posameznih članic do teh ciljev tudi
               različna. Vendar, če bi to koristilo nadaljnjemu razvoju Unije, če je sodelovanje
               odprto do vseh, ki si tega želijo in zmorejo, če to sodelovanje temelji na
               enakopravnemu odnosu med vsemi sodelujočimi in pa če slednji poteka na podlagi
               obstoječih temeljnih pogodb.</p>
               <p>Tretjič, Slovenija je del najbolj povezanega dela Evropske unije. Smo del evro
               območja, schengenskega prostora, nenazadnje sodelujemo tudi v več oblikah
               okrepljenega sodelovanja in tega mislim, da se premalo zavedamo. V tem delu želimo
               tudi nadalje ostati, zato smo odprti za nadaljnjo poglabljanje evropske integracije.
               Vendar se je ob tem treba tudi zavedati, da biti zraven zahteva tudi večjo
               odgovornost, zahteva pripravljenost prispevati več oziroma zahteva odprtost za skupne
               rešitve, ki so dolgoročno v korist Sloveniji, čeprav nam slednje na kratek rok morda
               niso najbolj po godu.</p>
               <p>Četrtič, razmere v Uniji in svetu dajejo vedeti, da se moramo v prihodnje bistveno
               bolj posvetiti področju varnosti in obrambe. Na teh dveh področjih vsekakor podpiramo
               pobude po tesnejšem in učinkovitejšem sodelovanju, ter krepitvi skupnih zmogljivosti,
               seveda kadar je to smiselno in potrebno. Brez nepotrebnega podvajanja seveda.</p>
               <p>Petič, z varnostjo je povezan tudi učinkovit nadzor tako zunanjih meja Evropske
               unije, kot tudi Schengenskega prostora. Že večkrat smo dokazali, da znamo in zmoremo
               biti zanesljiv varuh Schengenskega prostora, zato ne vidim nobene potrebe po
               ohranjanju nadzora na njihovih notranjih meja. V kolikor namreč želimo okrepiti
               notranji trg, ki je nekakšno srce Evropske unije, notranji trg temelječ na prostem
               pretoku ljudi, blaga, storitev, potem je treba s prakso notranjih nadzorov tam, kjer
               zanje ni objektivnih razlogov, enostavno prenehati.</p>
               <p>Šestič, ena od najpomembnejših odločitev, ki jo moramo sprejeti je, kako zagotoviti
               večjo vzdržnost in stabilnost ekonomske in monetarne unije. Razprave na to temo, ki
               je zelo kompleksna, potekajo že dlje časa in do optimalnega kompromisa bo enostavno
               moralo priti. V tem kontekstu bo moralo priti do nadaljnjih korakov pri vzpostavitvi
               bančne unije, prevetritvi  evropskega semestra in morda tudi poenostavitve v okviru
               pakta za stabilnost in rast. Poleg tega bo potrebno opraviti tudi resno razpravo o
               tako imenovani fiskalni kapaciteti, kot nekakšnem proračunu evro območja, pa če se
               zanje odločimo ali ne. Razprava temeljitejša mora biti.</p>
               <p>Slovenija je vsekakor naklonjena ukrepom za poglabljanje ekonomske monetarne unije,
               ukrep, konkretna podpora pa bo seveda odvisna od podrobnosti prihodnjih rešitev.
               Trdnost evra je namreč eden ključnih predpogojev za rast našega gospodarstva in
               zagotavljanje kakovostnih delovnih mest. seveda je za navedeno potrebno za nadaljnje
               prestrukturiranje v vseh državah članicah, ne le nekaterih. Ob spodbudnih ekonomskih
               kazalcih in posledično izboljšanjem stanja javnih financ namreč ni gotov, če smo v
               zadostni meri pripravljeni na morebitni nastop prihodnjih kriz. V tej luči je treba
               iskati rešitve, ki hkrati krepijo konkurenčnost, ki ohranjajo evropski socialni
               sistem in zagotavljajo vzdržnost javnih financ.</p>
               <p>Sedmič, konvergenca je nujna na številnih področjih. Močne posledice globalizacijskih
               trendov in nedavnih kriz terjajo bistveno večji napor na področju ekonomske, socialne
               in pa teritorialne kohezije. Dejstvo je, da so se v zadnjih letih žal opazno povečale
               predvsem socialne razlike, da je kakovostnih delovnih mest premalo in da se ob tem
               prebivalstvo stare celine nezadržno stara. Na to se je treba ustrezno odzvati. Zato
               socialni dimenziji moramo v prihodnjih mesecih posvetiti bistveno več pozornosti.
               Nima namreč smisla govoriti o boljši Evropi, če slednje niso deležni tudi njeni
               državljani.</p>
               <p>Osmič, z navedenimi področji je tesno povezano tudi vprašanje financiranja skupnih
               politik. Pogajanja o naslednji finančni perspektivi po letu 2020, se naj bi začela
               šele nekje sredi naslednjega leta. Vendar se razprava o prihodnosti posameznih
               politik praktično začenja že zdaj. Realno je nekako pričakovati, da se bo celoten
               obseg proračuna po pričakovanem izstopu Združenega kraljestva iz Evropske unije
               zmanjšal. Vendar to ne sme zmanjšati naših ambicioznosti. Dejstvo je, da se Unija
               sooča s številnimi novimi izzivi, ki jim bo treba enostavno nameniti več pozornosti
               in tudi več sredstev – od področja razvojnega sodelovanja, ki je neločljivo povezano
               z vprašanjem migracij, pa vse do področja varnosti in intenzivnejšega spoprijemanja s
               podnebnimi spremembami.</p>
               <p>Devetič, pomemben element aktualnih razprav v prihodnosti Evrope je tudi prej
               omenjeni Brexit. O njem je bilo povedanega že veliko, zato bi želel le poudariti, da
               smo na pogajanja pripravljeni. V naslednjem letu in pol pričakujemo zahteven proces,
               kjer bodo na preizkušnji tudi enotnost sedemindvajseterice. Do tega bo zagotovo
               prišlo. Kakršenkoli že bo izid samih pogajanj pa odnosi z Združenim kraljestvom se
               bodo zagotovo občutno spremenili.</p>
               <p>Desetič, močna unija zahteva tudi močne in učinkovite institucije. Renacionalizacija
               posameznih politik, kot to zagovarjajo nekateri, enostavno ni rešitev. Vendar želimo
               takšne institucije, ki jasno in odločno na podlagi enakopravne obravnave držav
               članic, malih in velikih, zagovarjajo interes celotne skupnosti. Predvsem pa je treba
               približati unijo njenim državljanom, zmanjšati raven nepotrebne birokracije, okrepiti
               medsebojno zaupanje, pospešiti izvajanje dogovorjenega in pričeti sprejemati ključne
               odločitve tudi za v naprej.</p>
               <p>Spoštovani, v tej predstavitvi sem nanizal le nekaj ključnih poudarkov na temo
               prihodnosti Evropske unije. Nikakor si ne delamo utvar, da imamo odgovore na vsa
               vprašanja. Nekateri izmed njih bodo zoreli še zagotovo v naslednjih mesecih. Zato bom
               z velikim zanimanjem prisluhnil tudi vašim pogledom predlogom, izkušnjam in tudi
               pobudam kakšne Evrope si želimo in kako priti do tega.</p>
               <p>Hvala.</p>
            </sp>
            <sp xml:id="SDT7-OZZEU-javna-3-2017-06-15.sp5">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za predstavitev  stališča Vlade Republike Slovenije.</p>
               <p>Imam dvanajst prijavljenih razpravljavk in razpravljavcev, da vemo, v kakšnem okviru
               približno se gibamo. Kot prvega k besedi vabim dr. Dimitrija Rupla.</p>
               <p>Izvolite. In pripravi naj se mag. Branislav Rajić. Dr. Rupel, izvolite.</p>
            </sp>
            <sp xml:id="SDT7-OZZEU-javna-3-2017-06-15.sp6">

               <speaker>DR. DIMITRIJ RUPEL:</speaker>

               <p>Spoštovani predsedujoči, spoštovane kolegice, kolegi, prijatelji, gospe in
               gospodje.</p>
               <p>Svojemu prispevku za to razpravo sem dal naslov od <q>»Jugo-exita in Slo-exita do
               Brexita«</q>. No, zdaj bom prebral to, kar sem si pripravil.</p>
               <p>Vprašanja, ki sem jih našel, ki ste jih zapisali v vabilo, so po mojem bolj ali manj
               formalna in tehnična vprašanja, glede bistvenih vprašanj glede prihodnosti Evropske
               unije in Slovenije pa mislim, da bi si morali postaviti oziroma da bi se morali
               vprašati, kdo je. Prvič, ali je Evropska unija primerno okolje za Slovenijo, in
               drugič, ali je Slovenija primerna oziroma dostojna članica Evropske unije.</p>
               <p>Zunanjo politiko Demosove in tudi Drnovškove vlade lahko povzamemo z enim samim
               stavkom: zapustiti hočemo Jugoslavijo, da bi lahko stopili v Evropsko unijo in to
               direktno iz Ljubljane, ne preko Beograda. To geslo je staro več kot 25 let. Najmanj,
               kar lahko rečemo o Jugoslaviji, o kateri seveda krožijo vse mogoče izmišljene in celo
               romantične zgodbe, je to, da ni niti hotela, niti mogla postati članica Evropske
               unije, ker članstvo, kot so pokazali primeri Grčije, Španije in Portugalske, ni bilo
               združljivo z diktaturo, enopartijskim sistemom ali socializmom. Te države so lahko
               članice Evropske unije postale šele potem, ko so opustile diktaturo, enopartijski
               sistem in tako naprej. Torej, če smo hoteli postati člani Evropske unije, smo se
               morali osamosvojiti, zapustiti socializem, zapustiti enopartijski sistem, balkansko
               miselnost in tako naprej. O tem je seveda odločil plebiscit leta 1990. V začetku
               Zahod, zahodne države niso imele pravega interesa za konec hladne vojne in za
               spreminjanje ravnotežja, ki ga je ustvarila hladna vojna. Sprva, tako se mi zdi, niso
               razumeli, da mora Slovenija, če hoče biti demokratična država, postati samostojna
               država, v Sloveniji pa mnogi niso mogli sprejeti drugega pogoja, namreč, da mora
               Slovenija, če hoče biti samostojna država, postati tudi demokratična država, sprejeti
               kapitalizem, evropske vrednote, vrniti krivično odvzeto premoženje in privatizirati
               gospodarstvo. Mnogi so takrat tudi iz strahu pred Miloševićem sprejeli samostojnost,
               vendar, bom povedal zelo naravnost, so hoteli ohraniti socializem. Pravzaprav ni šlo
               za socialistični sistem, ampak za ohranjanje tako imenovanih pridobitev socializma.
               Če mi dovolite bom zdaj uporabil neko ime, neko oznako, to so bili tako imenovani
               pridobitelji, ki so po osamosvojitvi začeli vojno z osamosvojitelji. Na nek način se
               je ves čas po osamosvojitvi pri nas pojavlja konflikt med razredom ali pa med slojem
               ali pa skupnostjo pridobiteljev in skupnostjo osamosvojiteljev in na nek način se ta
               delitev kaže tudi v delitvi v tem parlamentu. V začetku tega tisočletja, še posebej
               po odhodu Janeza Drnovška in ko so bila tehnična pogajanja za vstop že končana, je
               bilo videti, kot da je v Evropski uniji mogoče obdržati pridobitve socializma. Edina
               resna nevarnost pa je bila članstvo v NATO, ki so ga imeli v jugoslovanskih časih,
               nekateri se boste tega še spominjali, za peklensko iznajdbo. Na referendumu leta
               2003, se pravi zdaj sem prišel od plebiscita do referenduma 2003, so bili za Evropsko unijo vsi Slovenci,
               tudi tisti, ki so želeli nadaljevati po starem, med tem, ko za Nato, še vedno je šlo
               za dve tretjini volilnega telesa, so bili tisti, ki so vzeli Evropsko unijo resno. To
               se mi zdi, da tako rečem, pomembna teza, tisti ki so želeli torej zares sprejeti vse
               vrednote Evropske unije, so na tem referendumu glasovali za oboje, za Evropsko unijo
               in za Nato. Mnogi smo vzeli Evropsko unijo zelo resno in z veseljem seveda. Slovenija
               se je vrnila v Evropsko življenje od koder jer v znamenju navdušenih iluzij odšla
               pred stotimi leti. Praznujemo 100 obletnico Majniške deklaracije, leta 1917. Takrat
               smo se v upanju, da bomo prišli do politične besede iz prve lige evropskih narodov
               preselili v drugo ligo. Upali smo, da bomo vodilni med slabšimi od sebe. To je bil
               jugo exit.</p>
               <p>Zgodovinarji ugotavljajo, da smo bili Slovenci nekoč manj razviti dela Avstro-Ogrske,
               na kar smo postali najbolj razviti del nerazvite Jugoslavije. Samostojna država nam
               je ponudila nove možnosti in postali smo, kot se je takrat reklo, najboljša učenka v
               razredu, celo zgodba o uspehu. Leta 1997 smo se uvrstili v luxembourško šesterico -
               spomnite se, to so države Ciper, Češka, Estonija, Madžarska, Poljska in Slovenija -
               in šele konec leta 1999 so nas v Helsinkih dohitele Bolgarija, Latvija, Litva, Malta,
               Romunija in Slovaška.</p>
               <p>Danes zaostajamo za državami, ki so nekoč zaostajale za Slovenijo. Glede
               uravnovešenih proračunov, glede verodostojnosti pravosodja, glede privatizacije,
               konkurenčnosti tujih vlaganj, itn. Pred vrednotami, ki jih je prinesel konec hladne
               vojne, dajemo prednost vrednotam druge svetovne vojne. Bolj kot spravo na kateri je
               navsezadnje utemeljena Evropska unija, častimo vojno, torej tisti čas, ko Evropske
               unije še ni bilo. Mimogrede povedano, 80 ali pa morda celo 85 % časa po letu 1990 so
               najvišji položaj v državi zasedali politiki tako imenovane levice, z eno besedo
               pridobitelji.</p>
               <p>Zdaj pa Bela knjiga. Bela knjiga vsebuje nekaj zanimivih podatkov, tako o Sloveniji
               kot o Evropski uniji in povzel bom samo 8 teh kratkih tez.</p>
               <p>Prvič govori o tem, da je Evropska unija nastala iz predstave o spravi in sodelovanju
               med zavezniki in nasprotniki. V primerjavi z Evropsko unijo seveda je OZN še vedno
               organizacija zaveznikov druge svetovne vojne in v tem primeru bolj zaostala od
               Evropske unije.</p>
               <p>Drugič. Bela knjiga govori o krčenju pomena Evrope v svetu. Nekaj smo slišali tudi v
               predstavitvi malo prej.</p>
               <p>Tretjič, govori o neznatni obrambni moči Evropske unije. Poglejte si tiste podatke,
               samo Velika Britanija in Francija nekaj pomenita.</p>
               <p>Četrtič ugotavlja, da je Slovenija med državami Evropske unije na drugem mestu,
               pazite, na drugem mestu med vsemi Evropskimi državami glede enakosti ali z drugo
               besedo, egalitarnosti.</p>
               <p>Petič ugotavlja, da bi morala Evropska unija, če hoče zavarovati svoj mednarodni
               položaj in napredovati kot skupnost, dosti bolj kot doslej sodelovati na področju
               obrambne in zunanje politike.</p>
               <p>Evropska unija, šesti, bi se morala odločneje zoperstaviti kriminalu, terorizmu,
               pranju denarja, tihotapljenju mamil, itn.</p>
               <p>Sedmič. Učinkovitost Evropske unije je povezana z večjo pozornostjo varnosti,
               migracijam, z evropsko mejno in obalno stražo in z ustanovitvijo obrambnega
               zavezništva. To je sicer povedano v scenariju 3 in najbolj v scenariju 5.</p>
               <p>Enotna Evropska unija, in to je zadnja točka o kateri, ki jo omenjam, Evropska unija,
               enotna Evropska unija bo imela evropska veleposlaništva in evropsko diplomacijo.</p>
               <p>Kar se tega tiče, seveda sem še najbolj skeptičen, ker si težko predstavljam, da se
               bodo države kot Francija ali kot Nemčija, odrekle svoji lastni nacionalni
               diplomaciji.</p>
               <p>Iz vsega tega kar sem povedal, lahko sklepamo o dvojem, da je Evropska unija v
               resnici na razpotju,  da
               ji primanjkuje pravih državnikov in resnične demokracije. Reševanje tega problema
               apropos se loteva osnutek nove evropske ustave, ki nastopa z imenom Ljubljanska
               pobuda. Veseli me, da vidim poleg recimo sebe v tej dvorani še enega pobudnika,
               kolega Petriča, Ljubljanska pobuda, ki je uspela prepričati tudi slovenskega
               predsednika Pahorja in še nekaj evropskih državnikov – avstrijskega, italijanskega
               predsednika.</p>
               <p>Poleg Evropske unije je v velikih težavah tudi Slovenija, kajti in to se mi zdi morda
               najpomembnejša poanta, Slovenija ne dosega evropskih meril, ki so bila postavljena ob
               njenem vstopu oziroma bom še zaostril, zapravila je dosežke iz preteklih časov. Gre
               za pomanjkljivosti pri temeljnih političnih vprašanjih, že omenjene vrednote druge
               svetovne vojne se uporabljajo na mesto vrednot evropske sprave. Gre za zavračanje
               meritokracije. Spomnite se nekega bivšega predsednika, ki je tamle na Trgu republike
               grmel, da je treba nehati z <q>"zaslugarstvom"</q>, kar je druga beseda za meritokracijo, in
               gre seveda za velikanske probleme na področju obrambe, privatizacije, poglejte kaj se
               dogaja z Ljubljansko banko, Telekomom in tako naprej, da ne govorim o tem, da je
               Slovenija morda na prvem mestu med evropskimi državami, ki ima torej največji delež
               gospodarstva v državnih oziroma vladnih rokah. Gre za torej privatizacijo, gre za
               velikanske probleme na področju pravosodja, šolstva, kar so, da tako rečem,
               esencialne zadeve, o zdravstvu niti ne želim govoriti.</p>
               <p>Če se sprašujemo ali Slovenija spada in to je zdaj eno od vprašanj, ki je
               zastavljeno, ali Slovenija spada v medsebojno, citiram: <q>"medsebojno najbolj povezani
               del evropske integracije?"</q> Moj odgovor je negativen. Ne spada. Bolj kot v Evropo in
               na zahod, nas vleče na vhod in v preteklost, pri čemer smo recimo pozabili in to je
               bolj ali manj zabaven dodatek ali pa za dobro voljo na koncu, konec leta 1989, od
               tega je zdaj 28 let, so računi za elektriko v povprečnih slovenskih gospodinjstvih
               znašali okoli pol milijarde dinarjev. Takšen račun za elektriko sem jaz plačal konec
               leta '89. Za en mesec. Pol milijarde dinarjev. In nekateri pravijo, da nam je bilo v
               Jugoslaviji lepo. Jaz mislim seveda, da do novega Slo-exita, se pravi izstopa
               Slovenije iz Evropske unije, nikakor ne sme priti.</p>
               <p>Hvala lepa.</p>
            </sp>
            <sp xml:id="SDT7-OZZEU-javna-3-2017-06-15.sp7">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Mag. Branislav Rajić iz Poslanske skupine Stranke modernega centra, izvolite.</p>
               <p>Pripravi naj se dr. Ernest Petrič.</p>
            </sp>
            <sp xml:id="SDT7-OZZEU-javna-3-2017-06-15.sp8">

               <speaker>MAG. BRANISLAV RAJIĆ (PS SMC):</speaker>

               <p>Spoštovani gospod predsedujoči, spoštovana oba kolega poslanca, spoštovani gostje,
               drage sodelavke, spoštovani.</p>
               <p>Evropska unija je obeležila 60. obletnico. Do danes je Unija postala veliko več kot
               je bila ob ustanovitvi. Ima enoten trg, evro območje in mnoge skupne politike. Pa
               vendar, Unija je danes na pomembni prelomnici. To potrjuje tudi bela knjiga o
               prihodnosti Evrope, ki nam ponuja 5 scenarijev – od nadaljevanja sedanjega stanja do
               popolnoma federalistične Evropske unije.</p>
               <p>Slovenija je v skupini najbolj integriranih članic, kar je vsekakor velika prednost
               za naš razvoj znotraj Evropske unije. Zato nas tako imenovana 'Evropa, več hitrosti'
               ne sme navdajati s skrbmi. Naša država je aktivno udeležena v vseh oblikah
               poglobljenega sodelovanja in članica Schengenskega območja in evro območja, ter si
               prizadeva za vse skupne vrednote in prakse, ki povezujejo najbolj integrirane. Zato
               je pomembno, da je tudi v prihodnosti cilj Slovenije, da ostane trdno zasidrana v
               medsebojno najbolj povezanem delu evropske integracije. V Stranki modernega centra
               zagovarjamo povezano in močno Evropsko unijo, ki zagotavlja tako zunanjo kot notranjo
               varnost, ter ekonomsko in  socialno varnost. Predvsem pa Unijo, ki ponuja svojim
               državljanom nove priložnosti in večjo vlogo na globalni ravni. Le na ta način se bomo
               bolj učinkovito soočili s ključnimi izzivi, kot so terorizem, regionalni konflikti,
               migracijski pritiski, Brexit in protekcionizem. Bela knjiga je nedvomno dobro
               izhodišče za temeljito razpravo kako naj se Unija razvija naprej. slovenija pa se ne
               sme omejevati le na pet predlaganih scenarijev, temveč moramo za prihodnost Evropske
               unije in Slovenije v njej razviti svoj lastni, šesti ali če hočete polpeti scenarij.
               Ključno se nam namreč zdi, da skupaj z ostalimi državami članicami najdemo pravo
               strateško usmeritev za boljšo skupno prihodnost. Evropsko unijo lahko naredimo
               močnejšo in odpornejšo, vendar s skupnim izhodiščem z več enotnosti in solidarnosti
               med nami, ter spoštovanjem skuppnih pravil. Skupaj si moramo prizadevati za nadaljnjo
               krepitev ekonomske in monetarne unije ter izboljšanje sistema delovanja institucij
               Evropske unije in njigovega medsebojnega delovanja. In končno, Evropska unija in
               njene institucije se morajo približati ljudem. Unija bo popolnoma uspešna le takrat,
               ko bo prisluhnila pomislekom ljudi ter se na njih primerno in hitro odzvala.</p>
               <p>Kako pri državljanih krepiti ta občutek pripadnosti Evropi? Z ukrepi, ki bodo
               dokazali, da je bila Unija ustvarjena za njih. Torej z ukrepi, ki povečujejo rast,
               ustvarjajo delovna mesta ter spodbujajo dvig kakovosti življenja in blaginje za vse.
               V kolikor bo to doseženo, ne bomo več govorili o skepsi evropskih državljanov, temveč
               o aktivni vključenosti evropskih državljanov, življenje evropske skupnosti in v
               sooblikovanje evropskih politik na vseh ravneh. Evropa je naša skupna prihodnost. Ob
               združitvi pred šestimi desetletji je to bil le strateški cilj. Danes je to realnost v
               kateri je jasno udejanjena ideja – združenim nam bo bolje.</p>
               <p>Hvala.</p>
            </sp>
            <sp xml:id="SDT7-OZZEU-javna-3-2017-06-15.sp9">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Dr. Ernest Petrič, imate besedo kot naslednji razpravljavec in pripravi naj se
               Aleksander Krauter.</p>
            </sp>
            <sp xml:id="SDT7-OZZEU-javna-3-2017-06-15.sp10">

               <speaker>DR. ERNEST PETRIČ:</speaker>

               <p>Spoštovani gospod predsednik, spoštovan predstavniki Vlade, hvala za sklic tega
               sestanka, hvala za priložnost, da spregovorim par besed!</p>
               <p>Kot sem že povedal, jaz sem sicer o tem sicer že govoril ob šestdesetletnici Evropske
               unije na tem mestu, danes sem tudi posredoval predsedniku pismen prispevek, ki je
               nekoliko obsežnejši. V teh treh minutah, kot je bilo rečeno, bi rad samo zelo na
               kratko zavzel stališče do nekaterih dilem, ki so izpostavljene v gradivu, ki smo ga
               dobili.</p>
               <p>Prvo, kakorkoli že, vsi ti scenariji, peterica, lahko jih bi bilo tudi več, to so
               neke skice, za kateregakoli bi se že nekako skušali odločiti v nadaljnjih pogajanjih,
               v procesu iskanja konsenza, bo igralo pomembno vlogo ravnotežje sil po interesih
               posameznih držav, tako da so torej v bistvu res samo skice, ampak v ozadju vseh teh
               skic se mi zdi ena temeljna dilema, eno temeljno razpotje, in to je ali hočemo iti
               korajžno naprej k povezovanju, integraciji, združevanju Evrope ali pa želimo
               pravzaprav vseh praktičnih problemov, s katerimi se soočamo, na nek način ostati pri
               tem v bistvu pri čemer so. Ko gre za to vprašanje, ne rečem, kar se mene tiče, vidim
               edino realno možnost, za to, da Evropa ostane to kar je, tako v vrednostnem pogledu,
               v političnem, v pogledu ekonomskem pogledu, da je seveda edina pot več povezanosti.
               Korajžno naprej k izgrajevanju našega kontinenta, ki je na nek način skozi vso
               zgodovino bil ena entiteta, med seboj povezana tako ali drugače, da gremo po tej poti
               naprej.</p>
               <p>V tem papirju, ki sem ga predložil, elaboriram zgodovinske razloge, ki govorijo za
               to, geopolitične razloge, ekonomske, pragmatične, pa še seveda tudi  pravzaprav tisto kar naj bi
               omogočili Sloveniji, da bi v bodočem svetu bila, omogočili Evropi, se oproščam, da bi
               bila enakovreden partner in igralec v sedanjem že obstoječem večpolnem svetu in
               sedanji že več obstoječi, večpolni mednarodni ureditvi. V zgodovinskih razlogih, ki
               jih tam navajam v papirju, ne bom posebej razglabljal, ampak naj rečem, da pravzaprav
               je Evropa skozi vso zgodovino bila enovit civilizacijski krog z neko skupno
               vrednostjo, nekim skupnim vrednostnim temeljem, krščanstvom, ne glede na delitve,
               bila je tudi ekonomska entiteta, ne glede na razne mitnine in mostnine, ki so jih
               trgovci plačevali, ko so trgovali po Evropi, bila je od Vestfalskega kongresa naprej
               entiteta evropska, mednarodna, skupnost suverena enakovrednih držav in tako naprej,
               in nobenega razloga ni, da ne bi pravzaprav ta Evropa mogla prerasti v nekaj več.
               Podobno kot je kitajski prostor, ki je tudi bil skozi svojo zgodovino v določenem
               smislu povezan, zelo pogosto pa tudi razcepljen, razdeljen, obremenjen z medsebojnimi
               konflikti, prerasel v neko veliko entiteto, podobno kot to velja za Indijo, z vso
               pestrostjo njenih jezikov, njeno etnično strukturo, različnimi kulturami in tako
               naprej, ki je prerasel pravzaprav v neko entiteto, ki danes je že eden od polov
               sodobnega in bodočega večpolnega mednarodnega reda.</p>
               <p>Geopolitični razlogi so prav jasni in postajajo še vedno bolj jasni, ko nam sporočajo
               po eni strani iz Washingtona, da niso pripravljeni več skrbeti za nas in našo varnost
               in ko po drugi strani mi sporočamo njim, da smo pravzaprav biti njihov partner, ampak
               samo partner, ne tisti, ki jim sledi ampak tisti, ki se z njimi kot partner
               enakovredno dogaja. In če je za Evropo najpomembnejše, za njeno varnost in njeno
               blagostanje, na dolgi rok partnerstvo na eni strani preko Atlantika, ki je danes
               vedno bogato, vsak dan dve milijardi trgovine, vrednostne, varnostne in tako naprej,
               skupni interesi o čemer tam elaboriram, je pomembno tudi naše partnerstvo na drugi
               strani z Rusko federacijo, ki je tudi Rusija vedno bila del Evrope, vedno tudi
               različna od ostale Evrope ampak vedno del Evrope in je v kulturnem, pa tudi če
               hočete, vrednostnem smislu, del Evrope, navsezadnje je tudi Putinova Rusija in Putin
               ni večen, kot tudi Trump ni večen. Je vendarle na krščanstvu utemeljena država, je
               država, ki je pravzaprav dala ogromen prispevek. Čemu? Evropski kulturi. Kaj pa so?
               To je Dostojevski in tako naprej, kot del evropske civilizacije. Torej, za bodočo
               Evropo, partnerstvo na eni strani z ZDA, v geopolitičnem smislu, na drugi strani
               partnerstvo z Rusko federacijo, to je zagotovilo varnosti in blagostanja našim
               vnukom, pravnukom. Za to pa je potrebna enovita Evropa. Ne more se ne z Rusijo, ne z
               ZDA resno pogovarjati ne Nemčija, ne Slovenija, ne Poljska, ne Latvija in tako
               naprej, ampak samo Evropa kot celota. Geopolitični razlogi, če kaj, čvrsto govorijo v
               to smer. Med pragmatičnimi razlogi naj omenim seveda samo to, da je Evropa danes pred
               velikim soočenjem. Tu je bilo govora o tem kako trdna je tekma na svetovnih tržiščih,
               tam v 60., 70. letih po drugi svetovni vojni, vse to obdobje, zahod, zahodna Evropa
               praktično ni imela tekmeca. Rusi so znali narediti skutnik, para dobrih čevljev pa
               ne. Svetovna tržišče je ta del sveta, zahod, obvladal z lahkoto, tudi pobiral
               diferencialno rento, ustvaril izjemno visok nivo blagostanja in tudi socialne
               varnosti. Nikjer na svetu ni toliko socialne varnosti, nikjer na svetu ni toliko
               pravne varnosti, toliko pravne države, spoštovanja človekovih pravic in tako naprej,
               kot v Evropi. Če hočemo vse to ohraniti v novem kontekstu, ko nismo več sami na
               svetovni sceni, ko so zelo močni tekmeci, ki rastejo, ki so vedno bolj učinkoviti,
               edini odgovor na to je naša večja povezanost.</p>
               <p>Še eno razsežnost ima navsezadnje ta problematika o kateri govorim. Evropa se bo
               soočala s svetom, bodisi enovito ali pa se bo soočala razcepljena,
                  neučinkovito,
               nesposobna biti partner drugim velikim igralcem. Ampak še ena nevarnost je tu. Če se
               Evropa ne bo povezala, in to je EU, močneje povezana, bolj strnjena, bomo stalno
               stali pred pretnjo, da bo pa nekdo od evropskih velikih skušal uveljavljati svojo
               hegemonijo na evropskem kontinentu, kot je tudi bilo večkrat v preteklosti. Dilema
               torej je ali gremo po poti povezovanja, integracije, gremo skupaj, ali pa mogoče celo
               tvegamo, da bo navsezadnje tudi na evropskem kontinentu kdo od velikih poskušal
               igrati vlogo hegemona, tistega, ki vodi Evropo. Ker verjetno za narode kot je naš, ni
               sprejemljivo.</p>
               <p>Mogoče zadnje. Evropo so v prejšnjih stoletjih, zlasti v 19. stoletju, delili
               nacionalizmi, agresivni nacionalizmi, ki so se kazali v našem slovenskem primeru tudi
               kot italijanizacija na zahodu, germanizacija na severu in tako naprej. Z evropskim
               povezovanjem je pravzaprav to izginilo. Če bi se Evropa znova razkrojila, če ne bi
               šla po poti povezovanja, po poti skupne graditve, skupne celote, sem prepričan, da se
               bodo tovrstne ambicije velikih narodov zlasti znova obnovili. Tudi to govori za to,
               da je Slovenija eden glavnih protagonistov in upam, da bo eden glavnih protagonistov
               intenzivnejšega, tesnejšega povezovanja Evrope. Ne Malta sama, ne Grčija sama ne more
               zaščititi evropskih meja. Ne Latvija, pa tudi Nemčija ne, se ne more sama pogovarjati
               ne z Rusijo, ne z Združenimi državami Amerike. Resno se lahko pogovarjamo samo kot
               celota in mislim, da bi bilo dobro, če bi se Slovenija vseh teh izzivov pa tudi
               možnosti zavedala in bila ena tistih, ki bi najbolj zavzeto delovala v smeri čim
               večjega evropskega pozivanja, kljub temu, da je res to, kar je povedal gospod Mali,
               da seveda ni samo, da smo zraven, da če smo zraven, je treba tudi sodelovati in se
               tudi čemu odreči.</p>
               <p>Hvala lepa.</p>
            </sp>
            <sp xml:id="SDT7-OZZEU-javna-3-2017-06-15.sp11">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam dr. Petrič. Želim vam uspešen dan in hvala za vaš
               prispevek!</p>
               <p>Naslednji ima besedo Aleksander Krauter, nova generacija, podmladek SLS. Pripravi naj
               se gospod Jožef Horvat.</p>
            </sp>
            <sp xml:id="SDT7-OZZEU-javna-3-2017-06-15.sp12">

               <speaker>ALEKSANDER KRAUTER:</speaker>

               <p>Prvo lepo pozdravljeni, vsi gostje, poslanci in predsedujoči!</p>
               <p>Evropska unija je pred eno veliko preizkušnjo, Velika Britanija je s sprožitvijo 50.
               člena Lizbonske pogodbe začela predpisan dvoletni izstop iz Evropske unije. Poleg
               tega se pa zdaj pojavlja vprašanje o nadaljnjem članstvu Evropske unije držav
               zahodnega Balkana, torej o evropski integraciji držav zahodnega Balkana. Prvo kot
               prvo, integracija držav zahodnega Balkana bi pomenila ekonomsko integracijo
               napredovanja teh držav, tukaj bi lahko Slovenija bila mentor, ker Slovenija je bila
               navsezadnje najbolj razvita država nekdanje Jugoslavije in zdaj Evropska unija
               potrebuje nove članice, zaradi tega, ker Velika Britanija je peta največja vplačnica
               v budget Evropske unije. Zdaj, moramo pa se tudi učiti iz napak. Povod za Brexit so
               bile migracije. Predvsem po vstopu Bolgarije in Romunije v Evropsko unijo. 600 tisoč
               državljanov Romunije in Bolgarije se je priselilo v Veliko Britanijo in so bili tudi
               breme na njihov socialni in zdravstveni sistem. Poleg tega pa se zdaj pojavlja tudi
               vprašanje, da veliko študentov iz teh dveh držav ni plačevalo šolnine, tisti, ki so
               šli gor študirati in so šli nazaj v Romunijo in Bolgarijo. Četrta evropska svoboda,
               kar je svoboda prostega pretoka ljudi, je ena zelo kontroverzna topika s katero se
               tudi soočajo razne države. Zato bi bilo potrebno ob integraciji teh novih držav v
               Evropsko unijo, recimo Srbija, Makedonija, bi bilo potrebno omejiti migracije iz teh
               držav, da bi preprečili nadaljnje exite. Kot smo videli je lansko leto na referendumu
               na Nizozemskem, je več kot polovico državljanov Nizozemske nasprotovalo vstopu
               Ukrajine v Evropsko unijo s tako imenovanim accession agreementom. In to so bile
               seveda povod so bile migracije.</p>
               <p>Moramo se tudi zavedati, da je Velika Britanija bila, kot sem že omenil, peta
               največja vplačnica v budget Evropske unije. Zdaj je Evropska unija jasna, Velika
               Britanija mora spoštovati vse štiri evropske svobode, da ima lahko dostop do enotnega
                  trga. Vendar to se
               najverjetneje ne bo zgodilo. Mogoče zdaj, ko je vseeno konservativna stranka v Veliki
               Britaniji ni tako močna, se zna zgoditi preobrat v drugo smer, ampak menim, da bi
               bilo potrebno z Veliko Britanijo, v primeru, da ne bodo upoštevali teh evropskih
               svobod podpisati nek prosto-tržni sporazum, ki bi bil podoben recimo CETA s Kanado,
               da bi lahko imela njihova podjetja dostop do evropskega trga. S tem bi se tudi
               ublažila ta posledica Bredita.</p>
               <p>Zdaj pa se pojavlja vprašanje o prihodnosti Evropske unije. Zdaj scenarija sta po
               mojem dva – eno je federalna Evropa, kjer se povezujemo, kjer sodelujemo tako na
               geopolitični ravni, drugo je pa enotni trg. Zaradi tega, če se bodo nekontrolirane
               migracije še dogajale v nadaljnjih letih, je alternativa mogoče edino enotni trg k
               več držav zahodne Evrope se bo odločilo za exit če se to v bistvu ne reformira. Prvo
               kot prvo je to najbolj pomembno, da izpostavim zdaj migracije iz bližnjega vzhoda,
               drugo pa migracije iz držav vhodne Evrope, ki so bile zelo nekontrolirane. To je tudi
               posledica, če pogledamo v Veliki Britaniji, posledica politika Tony Blaira. Zdaj
               najboljše bi bilo za Evropsko unijo je federalna Evropa, da se države povezujejo, ker
               tudi eden izmed motov Evropske unije je, da smo združeni v različnosti in to je
               vsekakor res, ampak se morajo pa tudi upoštevati volje ljudstva vseh držav Evropske
               unije, kot se je recimo izrazilo madžarsko ljudstvo na referendumu o migrantskih
               kvotah in le s skupnim povezovanjem in skupnim dialogom bomo dosegli reformo Evropske
               unije, ki jo vsekakor potrebujemo.</p>
               <p>Hvala lepa.</p>
            </sp>
            <sp xml:id="SDT7-OZZEU-javna-3-2017-06-15.sp13">

               <speaker>PREDSEDNIK KAMAL IZIDOR SHAKER:</speaker>

               <p>Besedo ima poslanec gospod Jožef Horvat, poslanec Poslanske skupine stranke Nove
               Slovenije – Krščanski demokrati.</p>
               <p>Pripravi naj se gospod Janez Škulj.</p>
               <p>Gospod Horvat, izvolite.</p>
            </sp>
            <sp xml:id="SDT7-OZZEU-javna-3-2017-06-15.sp14">

               <speaker>JOŽEF HORVAT (PS NSi):</speaker>

               <p>Hvala lepa za besedo, spoštovani gospod predsednik, dragi kolega Kamal.</p>
               <p>Spoštovani kolegi poslanci, spoštovani odlični gostje in obiskovalci!</p>
               <p>Naj uvodoma spomnim, da smo letos 25. marca praznovali 60-letnico podpisa Rimskih
               pogodb. Idejni očetje Evrope so se takrat odločili celino povezati z močjo prava. Z
               močjo prava! Ne z močjo orožja. Takrat je obstajal samo en scenarij – mir v Evropi.
               Mir. Edini scenarij. Vsakega od petih scenarijev iz bele knjige Evropske komisije,
               kar ocenjujem kot dobro izhodišče za razpravo o prihodnosti Evrope, moramo proučiti
               po naši oceni skozi 6 bistvenih področij. Prvo, enotni trg in trgovina, drugo,
               ekonomska in monetarna unija, tretje, Schengen, migracije in varnost, četrto, zunanja
               politika in obramba, peto področje, proračun Evropske unije, in šesto področje,
               zmogljivost za doseganje rezultatov. Moj prispevek bo v tem omejenem času fokusiran
               na drugo področje, to je ekonomska in monetarna unija.</p>
               <p>Evro je eden najpomembnejših evropskih dosežkov. 28. novembra 2006 je ob otvoritvi
               razstave v Bruslju, z naslovom Slovenija in evro, takratni finančni minister dr.
               Andrej Bajuk povedal zelo pomenljive besede:</p>
               <p><q>"Uvedba evra je zadnji korak Slovenije na njeni dolgi poti domov v Evropo."</q></p>
               <p>Evro je veliko več kot samo valuta. Zasnovan je bil kot obljuba blaginje. Da bi to
               obljubo ohranili tudi za prihodnje generacije, se moramo krepitve in dokončanja
               evropske, ekonomske in monetarne unije smelo lotiti že sedaj. Takoj! Evropski
               državljani vidimo evro kot simbol enotnosti in jamstvo za stabilnost. Zdaj moramo
               poskrbeti, da bo postal tudi sredstvo  za dosego skupne blaginje. Nevarni populizem bomo
               lahko premagali le tako, da obrnemo trend večanja ekonomskih in socialnih razlik v
               evro območju. Te ekonomske in socialne razlike, prav ta populizem, nevarni in
               destruktivni populizem, razpihujejo. Čas je, da z močnimi institucijami in
               demokratično odgovornostjo dokončamo pot do prave ekonomske in monetarne unije, na
               katero smo stopili v Maastrichtu. Evro je iz številnih vidikov zgodba o uspehu. Danes
               ga uporablja kar 340 milijonov Evropejcev v 19 članicah Evropske unije. Od držav
               članic, ki so se Evropski uniji pridružile 2004, jih je evro sprejelo že 7, Slovenija
               prva 1. januarja 2007. Pri tem ne smemo pozabiti, da mineva šele 25 let, od kar je
               Maastrijska pogodba utrla pot enotni valuti ter šele 15 let od kar je bil uporabljen
               prvi kovanec. Evropi je druga najbogatejša uporabljena valuta in najpogosteje
               uporabljena valuta na svetu. Prinesel je stabilne cene in za večino Evropejcev postal
               del vsakdanjega življenja. Dokončanje ekonomske in monetarne unije ni samo po sebi
               namen, ampak je potrebno za zagotavljanje delovnih mest, za zagotavljanje rasti,
               socialne pravičnosti, gospodarskega zbliževanja in finančne stabilnosti. Odgovornost
               bo morala spremljati solidarnost, zmanjševanje tveganja pa delitev tveganja.
               Ekonomska in monetarna unija bi morala ostati odprta za vse države članice Evropske
               unije, postopek odločanja pa mora postati bolj pregleden in predmet demokratičnega
               nadzora. To so vodila načela za prihodnje delo. Za uspeh bo nujno potrebno doseči
               široko politično soglasje v smeri ukrepov in oblikovati velik načrt z njihovim jasno
               določenim zaporedjem.</p>
               <p>Glede krepitve evro območja predlagamo naslednje izhodišče. Alternative evro območja
               po našem trdnem prepričanju ni. Soočamo se sicer z nekaterimi pomanjkljivostmi, ki pa
               se jih da odpraviti. Stroški morebitne razgradnje evro območja ali izstopa Slovenije
               iz evro območja, bi bili previsoki, morda neobvladljivi, zato mislim, da tovrstne
               razprave najbrž že na startu odpadejo. Najpomembnejše gospodarske partnerice
               Republike Slovenije so članice evro območja in slovensko gospodarstvo je v pretežnem
               delu vpeto v mednarodne dobavne verige znotraj evro območja, zato je hitra
               institucionalna krepitev območja s skupno evropsko valuto v izjemnem interesu naše
               države Slovenije.</p>
               <p>Gospe in gospodje, na mesto zaključka. Ponotranjiti moramo zavest, da smo Evropa tudi
               mi. Mi vsi smo Evropa. Slovenija je Evropa. Bruselj ne sme biti slovenski izgovor za
               neučinkovitost in ne ukrepanje doma. Na mesto, da neproduktivno 'teranimo' doma,
               bodimo rajši aktivni, kredibilni, inovativni, prepoznavni in glasni v Bruslju, da bi
               lahko ob uspehih neprestane modernizacije in normalizacije Slovenije odpirali
               šampanjce doma.</p>
               <p>Hvala lepa.</p>
            </sp>
            <sp xml:id="SDT7-OZZEU-javna-3-2017-06-15.sp15">

               <speaker>PREDSEDNIK KAMAL IZIDOR SHAKER:</speaker>

               <p>Tudi vam.</p>
               <p>Besedo ima gospod Janez Škulj iz zavoda Movit. Pripravi naj se Danijel Valentin.</p>
            </sp>
            <sp xml:id="SDT7-OZZEU-javna-3-2017-06-15.sp16">

               <speaker>JANEZ ŠKULJ:</speaker>

               <p>Spoštovani predsednik. Spoštovani! Zahvaljujem se tu za izredno priložnost, da danes spregovorim o
               temi, ki mi je blizu srca.</p>
               <p>Ampak danes se tukaj ne želim opredeljevati do teh petih scenarijev, ne želim
               razmišljati geopolitično, ne želim zapasti v ekonomsko upravičevanje tega ali onega.
               Rad bi rekel nekaj samo o poti kako do teh sprememb. Da bodo spremembe, mislim, da to
               verjamem. Kakšne bodo, ne vem. Pomembno je kaj bo, kako bo, toda pomembna je pot do
               tega. Ampak eno stvar bi uporabil iz preteklosti. Leta 2006 je Eurobarometer naredil
               eno raziskav, v kateri je takrat državljane ali pa ljudi v državah članicah spraševal
               po njihovem mnenju do nadaljnjih širitev. Med, če smem uporabiti takratne izraze,
               petnajstimi starimi članicami samo v treh je bila volja nad polovico za kakršnokoli
               nadaljnjo širitev. V vseh takratnih novih članicah je bila bistveno večja, v vseh več
               kot polovica, v Sloveniji 73 %, največ, sledila nam je Poljska z 72 %.</p>
               <p>Vprašanje je bilo res kaj menite o prihodnjih širitvah, ampak jaz sem prepričan, da
               odgovori, ki so jih ljudje dajali, niso zajemali samo prihodnosti ampak tudi pretekle
               širitve iz 2004. To je ena izmed dejstev. Evropa je zelo razdeljena. Ne samo v
               geopolitičnih nacionalnih interesih, kot izražajo Vlada in država, razdelitve so tudi
               med ljudmi. Lepo je in koristno in to je verjetno zelo pomemben način, verjetno
               najpomembnejši način, da imamo dialog med Vladami držav članic EU, da imamo dialog
               med nacionalnimi parlamenti, da imamo dialog med takšnimi in drugačnimi Think tanki,
               modrimi ženami in možmi, koristno je, da so se na primer voditeljici držav članic EU
               v Bratislavski deklaraciji, zavzeli za boljšo komunikacijo med njimi. Odlično! Kaj pa
               dialog med ljudmi? Med državljani Evropske unije. Takoj znotraj svojih lokalnih
               okvirov, regionalnih, nacionalnih, ampak in to je zelo pomembno, med njimi.</p>
               <p>Ja, Evropsko unijo razumem kot skupnost in v marsičem je skupnost kjer veljajo ista
               pravila. Ampak po mojem je eno izmed največjih izzivov, kakršnakoli Evropska unija
               kot skupnosti, tisto, kar se ne da zajeti v pravila. V zakone, kar ni mogoče spraviti
               v pogodbe. In to je to. Skupnost bo postala močna ali pa še močnejša, šele takrat, če
               zdaj malo posplošim in naredim idealno, ko bo večina prebivalcev majhne vasi, tam
               čisto na severu Finske, čutila željo, pripravljenost, povezanost življenju v isti
               skupnosti z zaselkom na Malti. Enako z vasjo tam čisto na zahodu Irske do vasi na,
               recimo, recimo, poljsko-ukrajinski meji. Ja, danes je bilo veliko rečeno o
               solidarnosti v Evropi, o socialni Uniji in še čem drugem, ampak če ne bo tega občutka
               pri večini ljudi, da pripadajo in želijo pripadati, da v tem vidijo svojo perspektivo
               v tej skupnosti, pa naj se reče EU ali karkoli, bojim, da bomo zopet na istem. Zato
               si želim, da bi se voditelji nacionalni parlamenti ne samo zavezali k več dialogom,
               dialogom med njimi, 
               ampak da bi se zavezali tudi k temu, da bi spodbujali več dialoga med ljudmi, ki
               živijo v sedanji Evropski uniji, ali pa, če hočete, tudi morda v prihodnji, bog ve,
               razširjeni - ga spodbujali ta dialog in ga seveda podpirali. In sedaj pogledam na
               svoja dvorišča in v tej luči lahko obžalujem, da sedanji program Evropske unije na
               področju izobraževanja, usposabljanja, mladina in šport, poznam pod imenom program
               Erasmus Plus. V svojem programskem vodniku, kjer so določeni tudi cilji, nameni, kaj
               se spodbuja, kaj se želi, besedne zveze <q>»evropski državljan, evropsko državljanstvo«</q>
               ni. Ampak moram reči, ni več, ker ta program je tudi naslednik nekdanjih samostojnih
               programov na področju mladine v EU, kjer je bilo evropsko državljanstvo prva
               prioriteta. Pa ne mislim samo na evropsko državljanstvo v legalističnem smislu
               definiranja s pravicami, tudi tistega, kot pravim, kar ni možno zapisati v pravila.
               Upam, da bo to evropsko državljanstvo spodbujalo mlade, da se srečujejo, da skupaj
               raziskujejo skupne teme, tudi prihodnost EU, tudi položaj, recimo, evropskega
               državljana, tudi institucije, del prihodnosti. Morda smo pa hoteli razumeti obstoj
               Evropske unije kot samoumevno - in to je to. In, ja, Evropska komisija predlaga nov
               program na področju mladine, namenjen mladim med 18. in 30. letom, v Sloveniji bo
               poznan pod imenom Evropska solidarnostna enota. Upam, da ga bomo usmerili tudi v to,
               da bo krepil dialog med mladimi, dialog, kako oni vidijo Evropsko unijo jutri. Na
               koncu koncev, karkoli bo, v dobrem ali slabem, ni več Unije, so jutri združene države
               Evrope, oni bodo najdlje živeli, konsekvenca teh odločitev. Ampak ne gre spodbujati
               samo dialoga med mladimi, ti so verjetno za evropsko integracijo še najbolj
               navdušeni, mislim, da ga velja razširiti na vse družbene skupine. In v tej luči upam,
               da bo v naslednji finančni perspektivi takšni usmeritvi sledilo tudi nadaljevanje
               krepitve še enega evropskega programa, Evropa za državljane, ki v glavnem ali pa
               središčno podpira sodelovanje med ljudmi na ravni lokalnih skupnosti, pobratenih
               mest, pobratenih občin, to, čemu v moji latovščini rečemo <q>»people to people
               cooperation«</q>. Ja, in to ni zato, da se bomo veselili in zabavali, ampak da bomo
               raziskovali razloge, zakaj smo si podobni in zakaj smo si različni. Na koncu koncev,
               kot sem že omenil, pobratenja ta val v zahodni Evropi, pa tudi v vzhodni v 50. in 60.
               letih je bil spodbujen tudi z namenom krepitve občutka ljudi, da pripadajo skupnosti
               - in to je to.</p>
               <p>Naj zaključim. Lepo je, če razmišljamo o evropskih priložnostih, razmišljamo o
               ekonomskih dimenzijah, varnostnih dimenzijah, o marsikateri dimenziji, ampak vse bolj
               postajam prepričan, če kot države, nacionalne vlade in parlamenti, kot evropske
               institucije, kot vse tisto, kar je med njimi, ne bodo začele več vlagati v, kot jaz
               rečem, srca in razum ljudi, potem bo malo evropskih priložnosti, predvsem pa se bomo
               vedno znova vračali k vprašanju, zakaj sploh EU.</p>
               <p>Hvala za vašo pozornost.</p>
            </sp>
            <sp xml:id="SDT7-OZZEU-javna-3-2017-06-15.sp17">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam za vaš prispevek.</p>
               <p>Besedo ima gospod Daniel Valentine iz Nove generacije SLS. Pripravi naj se gospa
               Katja Andrinek. 
               </p>
            </sp>
            <sp xml:id="SDT7-OZZEU-javna-3-2017-06-15.sp18">

               <speaker>DANIEL VALENTINE:</speaker>

               <p>Hvala, predsedujoči, za besedo. Pozdravljeni vsi navzoči!</p>
               <p>Slovenija kot del Evropske unije in kot del srednje Evrope je imela tudi že skozi vso
               zgodovino, kulturno gledano, vrednote zelo blizu evropskim. Tako je tudi po samem
               vstopu v Evropsko unijo bila zgled ostalim državam na zahodnem Balkanu, kako se
               približati tem vrednotam. Tudi ekonomsko je bila najbolj razvita, kot smo tudi že
               prej slišali. Ampak, žal, potem z vstopom Hrvaške v Evropsko unijo je začela to vlogo
               počasi izgubljati in jo prevzemati Hrvaška, tudi investicije so se začele vlagati v
               našo sosedo. Jaz menim, da bi vseeno morali mi krepiti svojo vlogo, da bi morali biti
               tisti smerokaz, svetilnik v regiji zahodnega Balkana, ki bi kazali ostalim državam in
               narodom, kako se morajo pripraviti na integracijo v ta evropski prostor, kar se zelo
               veliko zanemarja. Po drugi strani imamo pa tudi veliko prednosti, saj smo varna
               država, stabilna država na križišču Evrope in bi tudi na ta način lahko investicije
               bolj pritegnili, kot smo doslej. Glede integriranja ostalih držav v Evropsko unijo pa
               slišim predvsem od svojih kolegov tudi iz tujine, da so najbolj problematične v tem
               trenutku Bosna in Hercegovina, saj dejansko gre za neke vrste sod smodnika, ki samo
               čaka, tam se krepijo separatistične težnje med delom, ki je srbski, in delom, ki je
               od Bošnjakov in Hrvatov. Tako je to zelo nevarna situacija, ne vemo, kaj se da iz
               tega pričakovati, upajmo, da se bo vse razpletlo na najboljši možen način. Vemo, da
               ima tudi tujina veliko besede tu zraven, kot na primer teroristična organizacija
               Islamska država se je že oglasila, da bo izvajala napade. To so resni problemi na
               zahodnem Balkanu, ki ovirajo širitev Evropske unije. Kot drugo bi izpostavil
               Makedonijo, kjer je demokracija v krizi in tudi etnična trenja so precej pereča. In
               nekako bi morali tudi mi kot državljani skupne nekdanje države jim pomagati, da bodo
               dosegli to zrelost v demokraciji, kot smo jo mi, da se čim prej pridružijo tej
               evropski družini. Kakor vem, mislim, da je bila Evropska unija 70 let brez vojne, in
               to je tudi eden največjih, lahko rečem, mirovnih projektov v zgodovini, ki je uspeval
               do sedaj. In predpogoj je, da se zagotovi mir in stabilnost na teh področjih, ki ju
               še ni in vsaj v bližnji prihodnosti tega ni videti. Mislim, da imamo res lahko kot
               Slovenci aktivno vlogo pri reševanju težav v teh regijah in skušamo z vsemi sredstvi
               zagotoviti čimprejšnji razvoj teh regij.</p>
               <p>To je vse z moje strani. Hvala.</p>
            </sp>
            <sp xml:id="SDT7-OZZEU-javna-3-2017-06-15.sp19">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam.</p>
               <p>Besedo ima gospa Katja Andrinek iz Stranke modernega centra. Pripravi naj se Anja
               Fortuna.</p>
            </sp>
            <sp xml:id="SDT7-OZZEU-javna-3-2017-06-15.sp20">

               <speaker>KATJA ANDRINEK:</speaker>

               <p>Spoštovani predsedujoči, hvala za besedo.</p>
               <p>Spoštovane poslanke in poslanci, spoštovani predstavniki Vlade in ostali navzoči!</p>
               <p>Evropske državljanke in državljani smo pred kratkim prejeli Belo knjigo o prihodnosti
               Evrope, ki članicam za razvoj Unije ponuja pet scenarijev, torej, vprašanje je, kako
               in v katero smer naj se Unija razvija naprej. Prepričani smo, da je trdno povezana,
               stabilna in odločna Evropska unija edina prava pot za blaginjo evropskih državljank
               in državljanov, še posebej mladih. Skrb za mlade je bila izpostavljena že ob
               ustanavljanju sodobne Unije, saj smo dobili svoje mesto v Pogodbi o delovanju
               Evropske unije kot temeljni pogodbi Evropske unije, v kateri Unija izpostavlja svojo
               vlogo pri spodbujanju razvoja izmenjave mladih in sodelovanja mladih v demokratičnem
               življenju v Evropi ter olajšuje dostop do poklicnega usposabljanja mladih, spodbuja
               mobilnost  tako
               izobraževalcev kot tudi udeležencev usposabljanja. Zadani cilji Unije niso le mrtva
               črka na papirju, saj Evropska unija mladim omogoča številna mednarodna izobraževanja,
               pripravništva znotraj evropskih institucij, kakovostna vajeništva in druge zanimive
               priložnosti. Še posebej je treba izpostaviti tako program Erasmus kot tudi program
               Erasmus Plus, ki kot primer dobre prakse spodbuja izmenjavo in usposabljanja mladih
               znotraj Evropske unije in za katerega Evropska unija namenja 2,1 milijarde evrov.
               Hkrati pa smo prepričani, da mora Evropa še več vlagati v mlade, saj smo ravno mladi
               tisti, ki bomo imeli pomemben vpliv na razvoj Evropske unije v prihodnosti. Zadnje
               čase je mogoče zaznati določene pomisleke nad delovanjem Evropske unije. Menimo, da
               je mladim treba približati Evropsko unijo tudi na način, da se spoznajo z njenim
               delovanjem in delovanjem njenih institucij že v osnovni šoli. S tem bi se povečal
               občutek pripadnosti Evropski uniji, saj nam manjka zavest, da smo tako kot državljani
               lastne države tudi državljani Evropske unije.</p>
               <p>Znotraj Evropske unije, znotraj evropskih institucij delujejo vplivni in sposobni
               Slovenci in Slovenke. Ena izmed njih je zagotovo naša evropska komisarka mag. Violeta
               Bulc, ki se med drugim zavzema za čimprejšnjo izvedbo pilotnega projekta brezplačnih
               železniških vozovnic InterRail za mlade, za kar je zagotovljenih 3 milijone
               evrov.</p>
               <p>Naj se ob zaključku predstavitve vrnem na začetek. Evropska unija je ob svoji
               ustanovitvi dobro začrtala pot svojega razvoja, ki je usmerjen tudi v boljšo
               prihodnost mlajših generacij. V podmladku SMC smo sicer prepričani, da smo na pravi
               poti, tako pri razvoju nas, mladih, kot naše države in seveda celotne Evropske unije.
               Hkrati smo prepričani, da lahko skupaj z Unijo storimo še veliko več, in zato
               zagovarjamo razvoj Unije, ki mladim kot ostalim evropskim državljanom ponuja dodatne
               možnosti, priložnosti, na nas pa je, da te priložnosti izkoristimo in se na njih
               aktivno odzovemo.</p>
            </sp>
            <sp xml:id="SDT7-OZZEU-javna-3-2017-06-15.sp21">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Gospa Anja Fortuna iz Mladinskega sveta Slovenije, izvolite, imate besedo. Pripravi
               naj se gospod Dragan Barbutovski.</p>
            </sp>
            <sp xml:id="SDT7-OZZEU-javna-3-2017-06-15.sp22">

               <speaker>ANJA FORTUNA:</speaker>

               <p>Spoštovani predsedujoči, spoštovani poslanci in poslanke ter ostali navzoči!</p>
               <p>V Beli knjigi o prihodnosti Evropske unije je Evropska komisija še posebej
               izpostavila dejstvo, da posledice krize najbolj občutimo prav mladi. Kljub
               gospodarski rasti pa mladi še vedno trpimo posledice takrat nepripravljene Evropske
               unije, zaradi česar se prvič po drugi svetovni vojni soočamo z resničnim tveganjem,
               da bomo današnji mladi, tista najbolj izobražena generacija do sedaj, slabše
               preskrbljeni kot naši starši.</p>
               <p>Ko govorimo o prihodnosti Evropske unije, je najprej treba rešiti problem
               brezposelnosti, šele potem bomo lažje govorili o evropski identiteti in o
               demokraciji. Predvsem mladinske organizacije smo s svojimi aktivnostmi tiste, ki
               najbolj pripomoremo k povečanju evropske identitete, prav tako pa mlade v praksi
               izobražujemo o pomeni demokracije. Naš predlog je, da se še bolj podpira mladinske
               organizacije in se s tem vse mlade vključi v vse aktivnosti Evropske unije, saj če
               govorimo o prihodnosti Evropske unije, pravzaprav govorimo o svoji prihodnosti, o
               prihodnosti nas, ki bomo tisti, ki bomo oblikovali sedanjost zdajšnje prihodnosti. Če
               odgovorimo na vprašanje, zakaj smo mladi skeptični, kljub temu, da smo najbolj
               panevropska generacija, je odgovor v tem, da mladi premalokrat vidimo smisel Evropske
               unije in ne zavedamo se najbolj, kaj nam je Evropska unija prinesla in kako je
               pripomogla k izboljšanju našega življenja. Ključna rešitev je v izobraževanju mladih.
               Evropska unija in Slovenija morata vlagati v državljansko vzgojo in tako izobraževati
               mlade ter povečati zavedanje, da nismo samo Slovenci, ampak smo tudi Evropejci.
                   Kljub
               skleptičnosti, pa je današnja mladina, kot sem že prej omenila, najbolj panevropska
               generacija in zato smo mladi za širjenje Evropske unije tudi na zahodni Balkan.
               Slovenija mora tukaj delovati kot nek povezovalni člen in kot nek mentor. Mladi že
               sedaj dobro sodelujemo s temi državami in menimo, da lahko izjemno pripomoremo k
               temu, da se tudi mladi razvijajo in nekako dobijo miselnost, da so tudi oni
               Evropejci. Evropska unija je bila ustvarjena za ljudi in prav ljudem, predvsem
               tistim, ki niso izobraženi, tistim ki jih ne zanima politika in niso vključeni v
               organizacije, predvsem njim je potrebno predstaviti Evropsko unijo in jo s tem
               približati. Le tako bomo zagotovili večjo povezanost ljudi z Evropsko unijo. Mladi si
               želimo enotno Evropsko unijo in še naprej bomo s svojim delovanjem k temu tudi
               strmeli.</p>
               <p>Hvala.</p>
            </sp>
            <sp xml:id="SDT7-OZZEU-javna-3-2017-06-15.sp23">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Besedo ima gospod Dragan Barbutovski, Evropa misli. Pripravi naj se gospa Ana
               Bojinović Fenko.</p>
               <p>Gospod Barbutovski, izvolite.</p>
            </sp>
            <sp xml:id="SDT7-OZZEU-javna-3-2017-06-15.sp24">

               <speaker>DRAGAN BARBUTOVSKI:</speaker>

               <p>Hvala. Hvala lepa gospod predsednik. Spoštovani poslanci, dame in gospodje!</p>
               <p>V Sloveniji imamo nek, neko prepričanje, nek urbani mit, da je Slovenija najbolj
               proevropsko usmerjena država članica. Ampak raziskave Evropskega parlamenta iz
               začetka tega leta demisticifirata nek, kot sem rekel, ta nek mit, in sicer s tremi
               dokaj zanimivimi, lahko rečem tudi šokantnimi podatki. Zadnja raziskava torej kaže,
               da samo 45 % Slovencev meni, da je članstvo Slovenije v Evropski uniji pozitivno. Smo
               šesti na lestvici od spodaj navzgor, od 28. držav članic, evropsko povprečje je
               57.</p>
               <p>Drugi podatek je, da smo Slovenci drugi najmanj zainteresirani za spremljanje
               evropskih zadev. Kar 60 % Slovence je odgovorilo, da jih evropske zadeve ne
               zanimajo.</p>
               <p>In tretji podatek je, da smo šesti od spodaj od 28., v prepričanju, da glas Slovenije
               v Evropski uniji šteje. To je pravzaprav realnost in neke te trende smo v Evropi
               misli, smo nekaj teh trendov zaznali, ko smo organizirali skupaj z evropskimi
               poslanci, Bogovičem, Fajonovo in Šoltesom in v sodelovanju z Evropskim parlamentom v
               Sloveniji regionalne razprave. Nekaj tega se je pokazalo tudi v drugih razpravah, ki
               smo si jih udeležili in na podlagi tega smo pripravili 13 priporočil v Sloveniji ob
               13. obletnici članstva Slovenije v Evropski uniji kot naš prispevek k razpravi o
               prihodnosti Evropske unije. Ne bom šel v 13 priporočil, tudi bila so poslana kot
               gradiva za to razpravo, tudi na voljo so pri nas. Bi pa vseeno izpostavil tri cilje,
               ki smo si jih mi zadali in ki bi jih rad danes izpostavil. En je mogoče tudi lokacij
               primerno, krepitev parlamentarne dimenzije pri sprejemanju evropske zakonodaje, pri
               upravljanju, rečem, z evropskimi zadevami. To lahko razširimo tudi na to, da
               vzpostavimo tudi politično močnejši sistem koordiniranja zadev Evropske unije v
               Sloveniji, ki bi bil odprt za sodelovanje z zainteresiranimi deležniki. Ta dialog se
               je tukaj danes pravzaprav že večkrat izpostavil.</p>
               <p>Če izpostavim drugi cilj, je, in to je, na kar nas opozarjajo predvsem
               gospodarstveniki je, da je implementacija evropske zakonodaje takšna, ki ogroža
               konkurenčnost slovenskega gospodarstva. Lahko rečem tudi, da je to področje, ki ga
               ljudje najbolj čutijo, ko implementacija te zakonodaje pravzaprav zadeva njihovo
               življenje. In v tem smislu je naš cilj, naše priporočilo, da bi tesneje povezali
               delovanje Vlade, stroke, parlamentarna, drugih deležnikov v procesu priprave prenosa
               neke zakonodaje, torej še preden so zadeve sprejete in s tem seveda nekako zagotovimo
               za slovenski prostor in za slovensko gospodarstvo, da ta <stage>/ nerazumljivo/</stage> zakonodaje
               ne bo nalagala novih administrativnih bremen, ki je beseda, ki je bila najbolj
               izpostavljena, ko smo o regijah govorili o Evropski uniji in seveda to posledično ima
               negativne učinke na konkurenčnost slovenskega gospodarstva.</p>
               <p>In tretji cilj je okrepiti dialog o zadevah Evropske unije med odločevalci in
               zainteresiranimi deležniki ter bolj strateško vodenje komuniciranja z evropskimi
               zadevami. Zadnja dva govorca sta o tem zelo ekventno govorila, iz svojega stališča in
               v tem smislu je seveda naše priporočilo  o usmerjenem podpiranju projektov dialogov z
               državljani na lokalni ravni, na <stage>/ nerazumljivo/</stage> ravni, tako imenovan <q>»bottom up«</q>
               projekte, ki jih sicer nekatere evropski programi spodbujajo, ampak implementacija je
               včasih malce vprašljiva, po našem prepričanju. In drugo je okrepiti, kar je bilo tudi
               omenjeno, tako s strani gospoda Školja kot mladinskega sveta, je v proces nekako
               okrepiti evropske vsebine v procesu formalnega in tudi vseživljenjskega
               izobraževanja, mladi kot ena ciljna skupnost, ne bom pa pozabil tudi na druge
               deležnike v državi.</p>
               <p>In zakaj vse to pravzaprav. To je pa zato, ker je vseeno raziskava, ki sem jo imel na
               začetku, dala neko rešitev in rešitev je ta, da vseeno 63 % Slovencev meni oziroma
               vidi razvoj evropske integracije v tem, da manjša skupina držav članic ne čaka
               drugih, ki si želijo tesneje povezati ali, če nekako lahko nekako povzamem je, da
               kljub tej skepsi, ki smo jo videli na začetku, si vseeno Slovenci Želijo biti del
               jedra Evropske unije.</p>
               <p>Hvala.</p>
            </sp>
            <sp xml:id="SDT7-OZZEU-javna-3-2017-06-15.sp25">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Besedo ima gospa Ana Bujinović Fenko iz Centra za mednarodne odnose Univerze v
               Ljubljani, FDV. Izvolite. Pripravi naj se gospod Marko Lovec.</p>
            </sp>
            <sp xml:id="SDT7-OZZEU-javna-3-2017-06-15.sp26">

               <speaker>DR. ANA BUJINOVIĆ FENKO:</speaker>

               <p>Hvala lepa. Zahvaljujem se predsedujočemu za sklic te javne razprave in za
               priložnost, da tudi člani akademske skupnosti aktivno prispevamo k usmerjanju glede
               kritične mase mnenj proti nadaljnjemu oblikovanju Evropske unije in tudi položaja
               Slovenije v njem.</p>
               <p>S kolegom dr. Lovcem, ki bo razpravljal za mano, sva pripravila eno pisno stališče,
               ki vam je na bolj tudi kot gradivo, v tem izlaganju, ustnem, se bom pa seveda precej
               omejila glede na časovni okvir.</p>
               <p>Začela bom kar konkretno in sicer menim, da je ključna začetna pomanjkljivost petih
               scenarijev, ki je pred nami, izhodiščno neupoštevanje zunanjega okolja delovanja
               Evropske unije. Torej teh 5 scenarijev, kot vidite, zelo sistematično, logično,
               skoraj tudi mehanicistično obravnavajo možnost ureditev razmerij med državami
               članicami Evropske unije, pri tem pa skoraj neposredno popolnoma zapostavijo zunanje
               okolje v katerem se unija kot akter danes nahaja. Aktualni tokovi globalizacije,
               dejavniki mednarodnih odnosov in akterji svetovne politike so namreč danes za razliko
               od prejšnjih obdobij začetka in poglabljanja evropske integracije izrazito negativni
               do Evropske unije. Evropska unija, če malo ilustriram, ne more več računati na svoj
               dolgoletni, tradicionalni partnerici Združene države Amerike in kakorkoli gledamo
               danes Turčijo, azijske države niso več nekonkurenčne, sredozemske in severno Afriške
               niso ne uvrščene ali podpore, Rusija pa ni več manifest nasprotnik, ampak z EU
               vzpostavlja latenten normativni konflikt, ki se seveda v soseščini tudi manifestira
               in je zato tudi za upravljanje veliko bolj zahteven. Torej, če vzamemo v ozir
               globalno dimenzijo svetovne politike v geografskem smislu, je treba upoštevati na
               primer večanje števila držav velikih sil in krepitev sekundarnih sil, torej nekih
               regionalnih voditeljic ter večanje vpliva in vse prisotnosti nedržavnih akterjev ter
               opolnomočenje na primer globalnih mest kot povsem novih akterjev v mednarodnih
               odnosih. Če gledamo področja, torej neko vertikalno analizo svetovne politike,
               obstajajo problemi, ki so neločljivo globalne narave, torej obsegajo celotno
               mednarodno skupnost, okoljski problemi, preseljevanje iz konfliktnih ali manj
               razvitih območij, zagotavljanje konkrenčnosti, tehnološki razvoj, digitalizacija,
               slabšanje demokratičnih praks, to so vse globalni pojavi, ki jih unija s kakršnimkoli
               repozicioniranjem držav navznoter sama zase ne more učinkovito naslavljati. Zaradi
               teh pojavov je tudi prišlo do nesoglasij navznoter mer državami članicami. V tem
               kontekstu, torej scenariji, ki predvidevajo manjšanje oprijemljivih zmogljivosti
               Evropske unije, niso razvojni. To sta scenarija 2 in 3, neposredno, torej samo skupni
               trg in pa EU več hitrosti ali nekih koncentričnih krogov, relativno pa tudi  scenarij 1, ker EU več
               hitrosti de facto v bistvu imamo. Scenarij 4, torej vsi naredimo manj pa to
               učinkoviteje, bi pomenil sicer bolj učinkovito in jasno delitev dela med EU, ampak
               nujno tudi druge evropske, mednarodne organizacije. Morebiti bi tukaj bilo treba
               računati tudi na ustanovitev ali pa spodbujanje neodvisnih strokovnih regulatornih
               agencij, ki jih imamo kar nekaj na globalni ravni, ne pa v evropskem režimu. V
               najožjem smislu pa to pomeni dopolnilno delovanje držav članic. Scenarij 5 pomeni
               kršitev zmogljivosti unije kot državi podobne politične skupnosti. Pri tem opozarjam
               na scenarij 6, ki je neka varianta scenarija 5 ali pa nekoliko bolj konkretizirana in
               omejena varianta scenarija federalizacija. Ni namreč nujno, da federalizacija sega
               enako na področje notranjih politik, notranjih politik z zunanjo dimenzijo in pa
               zunanje politike Evropske unije. Torej ni treba hkrati na enkrat delati tega koraka,
               tudi mislim, da ni smiselno. Za vse države članice menim, da je nujno, precej
               sogovornik je to izpostavilo, da je notranje politike treba poenotiti za vse države
               članice. Notranje, torej zunanje dimenzije notranjih politik, če sem konkretna,
               okolje, kmetijstvo, zunanja trgovina, razvojno sodelovanje, energetika, azil,
               celostni vidik priseljevanja, inovacije, digitalizacija. To so stvari, ki jih je
               treba močno okrepiti. To so tudi elementi, torej ti tradicionalni zunanji odnosi
               Evropske unije, ki so unijo močno utrdili kot globalno akterko v prvi vrsti. In na
               tretji strani ta klasična zunanja politika, torej ukvarjanje s klasičnimi vidiki
               mednarodnega miru in varnosti oziroma, če sem konkretna, naslavljanje tradicionalnih
               groženj varnosti, pa menim, da za federalizacijo ne bi bila trenutno nujna, in da bi
               v tem smislu bi bilo bolj tesno sodelovati Evropska unija z drugimi evropskimi in
               tudi univerzalnimi, varnostnimi in obrambnimi organizacijami.</p>
               <p>Če nekoliko konkretiziram ta šesti scenarij na Slovenijo oziroma vse ostale na
               Slovenijo. Za Slovenijo kot izrazito malo državo z vidika šibkih, oprijemljivih
               nacionalnih zmogljivosti in pa visoko soodvisnostjo, torej odločanje in izvajanje
               evropskih politik, sta scenarija de facto več hitrosti Evropske unije, torej 1 in 3
               izrazito škodljiva. Izrazito škodljiva. Država bo težko delovala v okviru, kaj pa
               šele politično vplivala na raznoliko dopolnjujoče, potencialno pa tudi konkurenčne
               sisteme znotraj Evropske unije v smislu znotraj, blizu, zunaj ali kaj podobnega. Zato
               torej scenarij poenotenja kolektivnega delovanja po zmanjšanem obsegu ali pa
               intenzivnost integracije, torej 2 in 4 sta manj slaba, ampak še vedno neoptimalna in
               torej najboljši za Slovenijo ta okvir scenarija 6, ki je bil predstavljen, ki nekako
               ekstrapolira scenarij 5.</p>
               <p>Če se lahko na kratko dotaknem v temu kontekstu dveh področij, ki so v mojem
               raziskovalnem področju najizrazitejša, imam tukaj največ kompetenc, bi na kratko
               osvetlila kaj v takšnem kontekstu 6 scenarija pomeni zunanje delovanje Evropske unije
               oziroma konkretno skupna zunanja in varnostna politika v okviru lani predstavljene
               globalne strategije in pa delovanje na zahodnem Balkanu, ki je prioriteta za našo
               skupnost, politično skupnost in državo oziroma za Slovenijo kot družbo. Izhajamo
               torej iz stališča, da se mora Evropska unija repozicionirati kot globalna akterka z
               dveh vidikov. Bolje mora osmisliti odnose med državami članicami zato, da poveča
               zmogljivosti za zunanje delovanje in enako bo s tem povečala tudi priložnosti za EU
               kot celoto v globalizirani mednarodni skupnosti. Scenarij 6 torej nakazuje predvsem
               na krepitev zunanjih dimenzij notranjih politik Evropske unije, bolj pragmatično, to
               pomeni, da se naj unija, ker se lahko veliko lažje uveljavlja v okviru mednarodnih
               režimov zardi svoje narave, ker je mednarodna vladna organizacija in nima glasov v
               mednarodnih organizacijah in zato se naj torej osredotoča na zagotavljanje  varnosti z vidika
               kompleksnega razumevanja varnosti - okoljske, energetske, človekove varnosti -, in v
               okviru režimov na teh področjih, klasične vire ogrožanja varnosti pa, kot prej
               rečeno, prepusti oziroma ne prepusti, dopolnjuje z drugimi uveljavljenimi
               mednarodnimi vladnimi organizacijami. V tem oziru Evropska unija še ni dobro
               premislila, kako uporabiti instrument opazovalnega sedeža v Generalni skupščini
               Združenih narodov. Ta je po moji oceni popolnoma neoptimalno izkoriščen in ga je
               treba domisliti. Prioritetno menim, da se mora Unija osredotočiti na zagotavljanje
               stabilne soseščine, kjer mora ponovno vzpostaviti pozitivno navzočnost. Vzhodno
               partnerstvo in Unija za Sredozemlje morata najprej strmeti s pozitivnimi
               gospodarskimi in razvojnimi učinki sodelovanja, torej ekonomska modernizacija, in
               šele nato lahko EU dopolnilno vzpostavlja močnejši in bolj legitimen vpliv kot
               normativna sila. Obratno je namreč poskusila v devetdesetih in v prvem desetletju
               tega tisočletja in žal je tukaj izjemno neuspešno. Turčiji je treba ponuditi bolj
               pragmatičen in jasen dogovor o obliki nadaljnjega sodelovanja, državam in državljanom
               Vzhodnega Balkana pa bolj operativno komunicirati, kaj pomeni perspektiva članstva in
               kako jo uspešno dokončati s pridružitvijo k EU.</p>
               <p>V tem okviru menim, in to je nekako zadnji prispevek, s katerim zaključujem, da je pa
               vseeno treba do zahodnega Balkana nekoliko bolj realistično delovati. Tukaj smo
               slišali zelo veliko normativnih ekspozicij, seveda, naj postanejo člani Evropske
               unije, mladi to podpiramo, absolutno, tudi osebno to podpiram, vendar je način, kako
               Unija trenutno deluje, da bi to dosegla, lahko rečemo neučinkovit, zelo dolgo traja,
               da se kaj postori, ne moremo reči neuspešen. Zato menim, da je treba do Zahodnega
               Balkana v okviru pristopnih procesov začeti izvajati politično pogojevanje mnogo bolj
               dosledno in kadar je to evidentno bolj učinkovito tudi prek strategije trde moči,
               torej negativnih sankcij. Za Zahodni Balkan je treba nujno ločiti tiste učinke
               pogojevanja, ki ogrožajo ideologijo vladnih strank oziroma njihovo ostajanje na
               oblasti, in pa tiste učinke pogojevanja, ki resocializirajo oziroma evropeizirajo
               družbe držav regije. Ti slednji, torej resocializacijski učinki morajo ostati v
               okviru pozitivnih sankcij, tisti prvi pa definitivno ne, jih je pa treba bolj
               zaostriti, kadar je to evidentno. Slovenija lahko ravno interpretacijo o naravi teh
               učinkov in potrebi, kdaj uporabiti negativne in kdaj pozitivne sankcije, kompetentno
               ponuja, mislim pa, da mora pri tem realno prepoznati, da so tudi druge države, ki so
               že mnogo prej razvile zmogljivosti na tem področju, da jim je nesmiselno konkurirati,
               ampak da je bolj pametno razviti sodelovanje, konkretno z Avstrijo in pa zdaj
               pridruženo Hrvaško.</p>
               <p>Še en pragmatičen političen razmislek podajam … Slovenija mora tudi pametno
               razmišljati o tem, da že v času pristopnih pogajanj poskuša sooblikovati nov
               glasovalni grozd v Svetu EU-ja, ki zajema nove države članice Zahodnega Balkana.</p>
               <p>Zaključujem s premislekom o lastni zunanji politiki. Slovenija mora do tega območja
               nadaljevati svojo od leta 1999 zastavljeno zunanjepolitično strategijo specializacije
               in posredništva med regijo in EU, mentorstvo je nekoliko vsiljiv pojem, bi sama
               ocenila ali pa mogoče z vidika diplomacije, ima pa isti namen, tako da me veseli, da
               so ga ostali tudi prepoznali. Vendar pa mislim, da bi pri tem morala Slovenija več
               investirati v izgradnjo zmogljivosti, te niso samoumevne in z zgodovinskim spominom
               in učinki se slabšajo, predvsem tukaj ciljam na neoprijemljive zmogljivosti. Ena
               konkretnih je zagotovo univerzitetno izobraževanje in znanstveno sodelovanje.</p>
               <p>Hvala za vašo pozornost.</p>
            </sp>
            <sp xml:id="SDT7-OZZEU-javna-3-2017-06-15.sp27">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za vaš prispevek.</p>
               <p>Besedo ima gospod Marko Lovec iz Fakultete za družbene vede in pripravi naj se gospod
               Laris Gaiser.</p>
               <p>Gospod Lovec, izvolite.</p>
            </sp>
            <sp xml:id="SDT7-OZZEU-javna-3-2017-06-15.sp28">

               <speaker>DR. MARKO LOVEC:</speaker>

               <p>Ja, hvala za besedo.</p>
               <p>Jaz se bom poskušal držati teh točk. Z Ano sva, kot že rečeno, pripravila odgovore na
               več od teh vprašanj, tukaj bom govoril samo o nekaj vprašanjih zaradi omejitev. Zakaj
               se skušam držati teh vprašanj? Namreč, občutek imam, da če te nekdo povabi na čaj, ni
               dobro, da prineseš s sabo pečenko vseh ostalih frustracij. Ampak dobro…</p>
               <p>Recimo, če začnem s tem vprašanjem petih scenarijev. Zdi se mi, da se skuša
               predstaviti kot nekaj izrazito apolitičnega, ampak to ni, sama ta predstavitev
               scenarijev je zelo politična. Namreč, že samo to, če pogledamo, na eni strani imamo
               prvi scenarij samo trg kot eno skrajnost, ki je nesprejemljiva, zato ker smo
               soodvisni v toliko drugih stvareh, o katerih se moramo pogovarjati, na drugi strani
               pa federalizacija kot druga skrajnost, ki je spet nesprejemljiva, zato ker nismo
               pripravljeni deliti svojih virov in ker se nismo pripravljeni skupaj odločati o vseh
               stvareh. Potem je seveda na sredini kot neka vmesna možnost Evropa več hitrosti, tako
               se ne imenuje tretji scenarij, ampak to v praksi je, ki pa pomeni, da se bodo
               nekateri lahko odločali o več sodelovanja, se pravi, naredimo več, tisti, ki hočejo,
               lahko naredijo več. Seveda je zelo ugoden, zelo udoben ta scenarij, zato ker ni treba
               spreminjati pogodb, že v obstoječih pogodbah te neke možnosti so, in zato ker vsi
               ostali ne bodo uspeli preprečiti tistim, ki želijo sodelovati, da bodo sodelovali, da
               bodo naredili več. Ampak kaj zdaj to pomeni? Če zdaj samo beremo te scenarije, je v
               ozadju neka ta, recimo temu, liberalna medvladna predpostavka, da če bodo države
               postavljene v položaj, kjer se bodo morale same odločiti, ali bojo zraven ali ne
               bojo, kjer ne bo samoumevno, da se vsi odločamo o vsem, da je treba vsak glas
               upoštevati, da bodo postale bolj odgovorne, da bomo s tem okrepili nacionalno
               odgovornost. Ko se o tem govori, se pogosto malo, ne neposredno, misli na vzhodne
               države članice, pa včasih tudi na južne države članice, mi pa pri tem pozabljamo, da
               imamo v Evropi različno velike države, ki so različno razvite, ki imajo različne
               množice in ta pojem skupnega delovanja skupnosti in konkretizacija v mehanizmih
               skupnega odločanja je v resnici manjšim državam, manj razvitim vedno omogočal, da so
               izkoristile ta institucionalni vzvod in so si s tem pomagale. Se pravi, ta vzvod
               skupnega odločanja. Zdaj tega več ne bo, zdaj se tej enotnosti, bodimo odkriti,
               odpovedujemo in seveda to je udobno za velike države, ker velike države članice, kot
               tudi v praksi vidimo, podpirajo tako imenovano Evropo več hitrosti, recimo, Francija,
               Nemčija, Italija so bodo dogovorile o ključnih stvareh, vse ostale pa bodo
               postavljene v položaj <q>»vzemi ali pusti«</q>. Vemo iz pogajalske teorije, to je najslabši
               možen položaj, ko nimaš možnosti, da vplivaš na samo oblikovanje stvari, ko nimaš
               možnosti, da vplivaš na to, ali se bomo premaknili iz sedanjega stanja, se pravi
               statusa quo, nekam naprej. Se pravi, te možnosti soodločanja o tem zdaj več ne bomo
               imeli. Seveda, iz liberalne predpostavke je vse okej, vsak ima pravico biti zraven,
               ne biti zraven, ampak spet pozabljamo, da je ta občutek povezanosti, skupnosti,
               soodločanja zelo pomemben. Ena ponazoritev - vsi vemo, <q>»čigumi«</q> je zelo <q>»fajn«</q> stvar,
               ni pa isto, če ga razstaviš na <q>»čik«</q> in <q>»gumi«</q>. Če daš <q>»čik«</q> in <q>»gumo«</q> v usta, ni
               isto kot <q>»čigumi«</q>.</p>
               <p>Še ena stvar … Evropa več hitrosti, in to lahko vidite že v teh vprašanjih. V teh
               vprašanjih se potem pojavlja, Evropa več hitrosti kot nekaj, ja, seveda, to pa že
               imamo, saj, Evropa je že zdaj več hitrosti, saj nič novega ne bo. Ampak ni res. Če
               smo zelo natančni, če natančno beremo pogodbe, trenutno imamo Evropo približevanja
               hitrosti. Se pravi, jasen cilj, konvergenca, vsi bomo imeli enako težo, enako
               razvitost in tako naprej in zdaj se od tega oddaljujemo. Se pravi, prvič gremo stran
               od te ideje, da bomo vsi enako razviti, da bomo vsi enaki, da bomo vsi soodločali in
               tako naprej.</p>
               <p>Še ena stvar, še ena naslednja točka, ki se mi zdi pomembna. Socialna Evropa … Mogoče
               malo v nasprotju s tem, kar bi pričakovali pri tej točki. Seveda, višji socialni
               trend, višja kakovost življenja je izjemno pomembna, zato da se pridobi nazaj
               zaupanje državljanov v elite, v procese internacionalizacije. Treba je iti nekako
               stran od te politike strahu, pa moramo se prilagoditi globalizaciji, k ciljem večje
               kakovosti življenja. To je nujno, ampak moramo biti zelo previdni. Socialna Evropa se
               lepo sliši, ne smemo pa pozabiti, da so bile ravno južne članice tiste, ki so poleg
               Velike Britanije, v osemdesetih letih nasprotovale socialnemu paktu, socialni Evropi.
               Zdaj, zakaj to? Pa vidimo te zadeve v konkretnih odnosih, ki jih ima recimo Slovenija
               z Avstrijo.  Višji
               socialni standardi v severnih razvitih državah članicah v resnici pomenijo to, da je
               njihova cena dela višja in so potem delavci iz južnih držav članic zaradi tega bolj
               konkurenčni bodisi kot ekonomski migranti, bodisi v smislu selitve industrije na jug.
               Takojšnje izenačevanje standardov je lahko v tem smislu tudi problematično zaradi
               izenačevanja hitrosti razvoja, vidimo vseskozi to razpravo o slovenskih delavcih v
               Avstriji in tako naprej, kar pa seveda ne pomeni, da ne potrebujemo nekih osnovnih
               univerzalnih standardov o dolžini delavnika, o osnovnih socialnih pravicah na eni
               strani in na drugi strani progresivno izboljšavo socialnih standardov v vseh državah.
               Se pravi, tudi na tem področju potrebujemo nek dolgoročen cilj, da se vsi premikamo
               na boljše, da delavci v vseh državah vidijo, da je cilj imeti boljše standarde, ne pa
               nižje standarde.</p>
               <p>Potem še ena zadeva, recimo, evro … Veliko smo že danes slišali o pomenu evra za
               blaginjo in tako naprej. Ampak spet ne smemo pozabiti - evro je bil političen
               projekt, evro ni bil ekonomski projekt, evro ni bil zastavljen na ekonomsko vzdržen
               način. Evro je bil projekt, na podlagi katerega bi severne države članice imele
               dostop na trgu južnih držav članic zaradi enotne valute. Seveda je bil problem, kaj
               pa konkurenčnost, kako bodo južne države članice preživele, no, in v zameno so pač
               dobile kredite v trdni valuti po ceni, po obrestnih merah, po katerih jih z
               različnimi valutami sicer nikoli ne bi. To je v praksi pomenilo, da so v bistvu južne
               države članice zapravljale nek denar severnih držav članic, čeprav so same zanj
               jamčile, za proizvode severnih držav članic. Seveda je ta balon nekaj časa deloval,
               potem pa več ne, pa je bilo treba vrniti kredite. Zdaj smo v tej čudni situaciji, ko
               severne države članice seveda nočejo prerazporediti del svojih virov za jamstvo,
               kakorkoli, da bi jih lahko južne države članice dohitele, hkrati pa južne države
               članice nočejo izvajati nekih zelo radikalnih strukturnih reform, ki bi bile
               potrebne, zato da se v kratkem času uravnoteži javne finance in tako naprej. Tu je
               seveda treba najti neko pot naprej, veliko razprav, nekaj zadev o tem je tudi v
               gradivu, ampak tisto, kar se mi tu zdi najpomembnejše, pa se mogoče tudi včasih
               pozabi, pa je, da je največje tveganje v tem procesu, ko smo pri evru kot pri
               političnem projektu, ne pa pri evru kot ekonomskem projektu, ki seveda pomeni
               konvergenco, evro kot ekonomski projekt pomeni, da so vse države članice približno
               enako razvite in da je dovolj velika mobilnost delovne sile, ki tudi lahko deluje kot
               nekaj, kar uravnoteža, recimo, v Združenih državah je štirikrat večja mobilnost
               delovne sile kot v Evropi in tako naprej, da ne gremo še v druge dimenzije ekonomske
               konvergence. Tisto, kar hočem reči, je, kar je najpomembneje tu in kar se pozablja,
               je, da bi bila največji problem v tem trenutku v resnici še ena kriza, smo pa zelo
               izpostavljeni še eni krizi. Naš trenutni javni dolg je, saj veste, okrog 80 % in tako
               naprej, še ene krize ne bi zdržali. Tudi v smislu debat o demokratični legitimnosti
               evra vidimo, da je bila največji problem za demokratično legitimnost ravno kriza.
               Tudi v Sloveniji so se najslabše stvari zgodile v letu 2013, ko smo imeli neke vrste
               tehnično vlado, tudi izbris podrejencev in tako naprej pod zunanjimi pritiski. Vse to
               se je zgodilo takrat, ko smo imeli tako zožen prostor izbire zaradi te svoje
               odvisnosti in zaradi krize, ki nas je silila sprejemati določene odločitve. Se pravi,
               nujno je treba od političnega k evru kot ekonomskemu projektu.</p>
               <p>Za konec, še zadnja stvar še o Sloveniji znotraj Evropske unije … Zdi se mi, da je
               problem v tem, da je bila pred časom neka predpostavka, da nas bo Bruselj rešil vseh
               domačih problemov. Se pravi, zdaj gremo v Evropsko unijo in Bruselj bo poskrbel za
               vse, kot neke vrste benevolentni vladar bo uredil zadeve v Sloveniji. Pa se mi zdi,
               da je bila to zelo naivna predpostavka, celo nekoliko komunistična, smo prinesli iz
               prejšnjega režima. Ker namreč, to je komunistična ideologija, da moraš samo nekomu
               dati moč, pa bo že on poskrbel, da bo red. Recimo, s krizo pa se nekako obračamo v
               drugo smer - poskrbeti moramo sami zase, braniti moramo svoje interese znotraj
               Evropske unije. V tem smo na nek način tudi  podobnim vzhodnim državam članicam. Ampak kaj se tam
               dogaja? V čem je problem tega nacionalizma? Problem je v tem, glejte, znotraj … V
               obdobju članstva in tudi nasploh v procesu globalizacije internacionalizacije,
               razlike med državljani so se povečale. V vzhodnih državah članicah so se razlike v
               blaginji med različnimi sloji povečali. Tudi v Sloveniji so se izjemno povečale. In
               hkrati so se povečale tudi razlike med posameznimi državami članicami, novimi,
               starimi. Nove članice občutijo, da nimajo enake možnosti vplivati na stvari kot stare
               članice in seveda to povečuje frustracije. V političnem smislu je naravna reakcija na
               povečevanje razlik koncentracija moči in to, vidimo, se dogaja na Madžarskem, vidimo,
               to se dogaja v številnih balkanskih državah, skoraj reakcija politikov na manj virov,
               ki so na voljo zaradi krize, zaradi neenakosti je, da skušajo koncentrirati več moči
               z razlogom, da bodo lahko vsaj nekaj naredili, da bodo lahko navzven močnejši, da
               bodo lahko na znotraj močnejši, kakorkoli. In zdaj si predstavljamo … In Slovenija
               tudi v nobenem smislu ni izjema. In zdaj si predstavljamo, ker zgodba v Sloveniji,
               znotraj EU je tudi zgodba o tem kaj se dogaja znotraj Slovenije. Zdaj si
               predstavljajmo Slovenijo za naprej, ko bo skušala soodločati, slovenske vlade bodo
               skušale soodločati, iskati neko svojo priložnost znotraj EU. Ta priložnost prihodnih
               slovenskih vlad, da so proevropske je izredno omejena. Navzven zakaj zaradi Evrope
               več hitrosti. Evropa več hitrosti pomeni manj priložnosti za prihodnje slovenske
               Vlade. Veliko manj. Veliko manj denarja pri proračunskih pogajanjih, veliko imajo
               možnosti za vplivanje na posamezno politiko in tako naprej. In potem imamo pa na
               drugi strani pa znotraj Slovenije to koncentracijo moči zaradi neenakosti in problem
               je v številnih sistemih, ki so pomembni za demokracijo. Imamo probleme znotraj
               strankarske demokracije, imamo največjo opozicijsko, največjo koalicijsko stranko, ki
               imata obe izjemne probleme z razumevanjem tega kaj je strankarska demokracija. Imamo
               probleme z mediji, imamo probleme s civilno družbo. Se pravi, izjemno se nam oži
               manevrski prostor za neko produktivno proevropsko delovanje. Tako, da v tem smislu
               sem zelo pesimističen. In, kaj pa … Še ena stvar, recimo kolegica Ana je omenila
               izgradnjo lastnih sposobnosti, lastnih kapacitet. Tudi to se mi zdi, da je nekaj kar
               je manjkalo in kar je mogoče dostikrat slišati tudi v pogovoru s predstavniki javne
               demonstracije in tako naprej. Se pravi, nismo dejansko razvijali sistematično kadrov,
               virov, znanja na področju evropskih zadev. Zelo mačehovsko na vseh nivojih se je v
               zvezi s tem obnašalo, tudi univerza sama kot taka ni izjema. Večkrat sem že omenil,
               pa če zaradi nekih političnih razlogov se ukinjajo evropske študije na največji
               univerzi, se pravi mladi se več ne bodo izobraževali v Evropski uniji, tega znanja se
               več ne bo razvijalo in tako naprej in v bistvu se mi postavlja vprašanje, kmalu bo
               predsedovanje, predsedovali bomo Evropski uniji. Kdo v bistvu, koga se bo
               zaposlovalo, da bo to počel? Kdo bo pisal strategije, kdo se bo s tem ukvarjal? Ne
               vem, a bodo to spe teologi? Ja, mogoče pa je dobro, da se teologi, ker v tem primeru
               nam res samo bog lahko pomaga.</p>
            </sp>
            <sp xml:id="SDT7-OZZEU-javna-3-2017-06-15.sp29">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Kot zadnji razpravljavec ima besedo gospod Laris Gaiser. Izvolite.</p>
            </sp>
            <sp xml:id="SDT7-OZZEU-javna-3-2017-06-15.sp30">

               <speaker>LARIS GAISER:</speaker>

               <p>Gospod predsedujoči, dober dan! Gospod predstavnik Vlade, državni sekretar,
               predstavnik komisije, poslanke, poslanci, kolegice in kolegi! Predstavniki
               Ministrstva za zunanje zadeve, dober dan!</p>
               <p>Hvala, da ste nas povabili na to razpravo. Ker sem zadnji imam veliko časa, a ne? <stage>/
               smeh/</stage> Se bom skušal držati znotraj 5 minut, brez zamere.</p>
               <p>Poglejte, danes ste nam predstavili tukaj na kratko pet scenarijev. Če smo danes v
               tej dvorani, če razpravljamo o petih scenarijih meseca junija 2017 pomeni, da imamo
               problem. Drugače ne bi bili tukaj. Nalijemo si čistega vina, vemo, da Evropska unija
               je sredi neke poti, nekega razpotja kjer moramo ji pomagati iti naprej. Evropska
               unija ima problem. Sedaj, jaz se ne želim koncentrirati na cilje, ker zagotovo tako
               kot so rekli nekateri moji kolegi, nihče od teh petih ne bo glavni na končni cilj. Bo
               verjetno ena šesta ali sedma forma, ki jo bomo iznašli medtem, ko bomo šli na pot in
               ta pot je zelo pomembna, kako bomo šli na pot in zakaj. Jaz ne verjamem, da bo Evropa
               federativna Evropa. Zagovarjam zvezo Evrope, sem Evropejec, sem predsednik
               panevropskega gibanja v Sloveniji, torej je jasno kaj si želimo na koncu, vendar
               federativna Evropa je daleč od naše tradicije. Mi nismo in ne bomo nikoli Združene
               države Amerike. Združene države Amerike so združevali ex novo kreirane države, ki so
               potrebovale  lastno
               identiteto in ki so potrebovale povezovanje, da so preživele. Mi povezujemo države,
               ki že obstajajo in ki imajo zelo jasne identitete. Torej, pot je popolnoma drugačna.
               Unija bo preživela, saj tako vsi upamo, če bo enotna tako kot je rekel gospod
               poslanec na začetku, enotna pa bo samo, če bodo temelji stabilni. Tej temelji danes
               niso stabilni, zato smo danes tukaj. Še daleč, da bi lahko kdorkoli, meni reče, da
               sem populist v dobrem smislu, propolisu, v smislu, da mislim, da državljani odločajo
               vse in da se vse dela dobro za državljane. Daleč od tega. Vem, da obstajajo elite,
               vem zakaj so države, vem zakaj obstajajo visoki birokrati. Vendar Brexit nas je
               naučil, da obstajajo državljani. Državljani v trenutku, ko ne začutijo več, da so
               povezani s to Evropsko unijo, ne bodo več podpirali te Evropske unije. To je dejstvo.
               Legitimnost politične institucije, takšna kot je tudi Evropska unija lahko preživi
               samo dokler ta politična institucija odgovarja z zahtevami potrebam državljanom.
               Velja politično povedano, dokler zvestoba je zamenjana za blaginjo in blaginja za
               zvestobo. Tisti, ki so začeli to občutiti, da tega več ni, so začeli rušiti Evropsko
               unijo. In to ne samo državljani. To politiki, to države in potem seveda še nekdo v
               višjih krogih. Bom povedal kam želim priti.</p>
               <p>Polagam vam na srce, predstavniki države in predstavniki komisije, torej Evropske
               unije, vrnite se h koreninam. Piše, ste ga zapisali, so ga zapisali naši predniki v
               vsaki pogodbi, v vsakem dokumentu obstaja ena zadeva, ki nas lahko reši vsega –
               princip subsidiarnosti. Princip subsidiarnosti, od samega začetka piše, v vsakem
               listu naše skupne evropske skupnosti. Nikoli ni bil, bi rekel, ni postal delujoč. Se
               vsi zavedamo, da je to res. Princip subsidiarnosti je tisti princip, ki vrne
               odgovornost človeku. Torej osebi, kot osebi, da se počuti odgovornega za to kar dela
               in kjer živi. Potem lokalne skupnosti, regij, medregijskem povezovanju, čezmejnim
               regijskem povezovanju, šele potem, če želite državi in na koncu Evropski uniji.
               Evropski uniji predamo samo to kar je res resnično potrebno, ker jo želimo
               zavarovati. Ker, kaj se danes dogaja? Vsi vidimo v politiki – kriv je drugi. Kriva je
               Vlada, Vlada reče, ne kriva je Evropska unija, Evropska unija je preobremenjena s
               krivdo, preobremenjena z odgovornostjo. In Evropska unija je in seveda vsi se tega
               zavedamo, bila narejena na temeljih, ki so bili birokracije, visoke birokracije.
               Takrat nihče več v 50. letih ni mogel zaupati politikom in so rekli, dobri birokrati
               bodo to naredili v našem imenu in smo na varnem. Odlično, bilo je super, bilo je v
               redu za takrat v tistih danih okoliščinah. Danes so te tako, kot ste rekli sam,
               gospod predstavnik Evropske komisije, te okoliščine popolnoma drugačne. In ljudje,
               državljani, ko bodo začutili razkroj, bodo začeli nacionalistično ali populistično,
               kakor temu rečete, demagoško, če želite, napadati Evropsko unijo. Še enkrat, princip
               subsidiarnosti, ko gre iz najnižjega nivoja do najvišjega kot prvo vrne odgovornost
               človeku, vrne odgovornost Vladam državnim, tem parlamentu in na koncu razbremeni
               Evropsko unijo. Evropska unija je zato, da bo za nas skrbela za evro, kar je
               skupnega, za, če želite obrambo, za zunanjo politiko, tisto kar je res najnujnejšega.
               To kar državljani ne smejo čutiti je, da Evropska unija odloča o vsem, zato je
               princip subsidiarnosti. Državljan odloča za sebe in je odgovoren za sebe in se
               povezuje med sabo toliko kolikor lahko, potem pa gre počasi po lestvici navzgor. Res
               vas prosim, vrnite se k tem koreninam, tako bomo lahko rešili dejansko Evropsko
               unijo. Rešitev je popolnoma enostavna. Smo jo naredili oziroma smo jo zapisali,
               obstaja in se lahko samo implementira. Dajmo to implementirati.</p>
               <p>Če lahko samo skočim za sekundo na Združeno kraljestvo in na Brexit. Povem vam, da
               evropska oziroma slovensko-panevropsko gibanje je že nekaj časa, od samega začetka
               oziroma pred referendumom kjer smo približno začutili kako bi se lahko stvar obrnila,
                   v kontaktu in
               sodeluje s predstavniki House of lords. V House of lords vsaj je 90 % predstavnikov
               zgroženih nad tem kaj se dogaja in vsi rečejo, dobro, saj vemo. Te unije ne želimo,
               želimo pa Evropo. Torej niso proti Evropi. Bi želeli še ostati, želijo še povezavo.
               Mi, slovensko panevropsko gibanje imamo sestanek s predstavniki House of lordsa konec
               meseca in z njimi delamo na ideji panevrope. Oni so vzeli tisto dobro staro idejo, ki
               so jo podpirali ne samo velikani kot Kalergi ali Otto von Habsburg ampak tudi
               Churchill in na ideji panevrope bomo imeli debato v House of lords in videli, če
               lahko na tem manifestu, ki smo ga napisali leta 1923, najdemo eno podlago za
               sodelovanje z Evropo. In v tem manifestu piše, vse se gradi na subsidiarnosti.</p>
               <p>Hvala, se opravičujem, sem bil čez 5 minut.</p>
            </sp>
            <sp xml:id="SDT7-OZZEU-javna-3-2017-06-15.sp31">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za vaš prispevek.</p>
               <p>Ugotavljam, da nimamo več prijavljenih razpravljavcev, zato sprašujem naša dva gosta
               s strani Vlade oziroma predstavništva Evropske komisije.</p>
               <p>Dr. Zoran Stančič, izvolite, lahko kar s klopi.</p>
            </sp>
            <sp xml:id="SDT7-OZZEU-javna-3-2017-06-15.sp32">

               <speaker>DR. ZORAN STANČIČ:</speaker>

               <p>Hvala lepa gospod predsedujoči.</p>
               <p>Dame in gospodje!</p>
               <p>Jaz bi se zgolj na kratko rad zahvalil za bogastvo različnih pogledov. Na vsak način
               ste potrdili to kar smo na nek način pričakovali tudi z današnjega pogovora in
               razprave o Beli knjigi. Smo na začetku poti, imamo v marsičem različna mnenja ampak
               tako je tudi prav. Prav je, da smo imeli tukaj, v hiši demokracije, tako odprt
               pogovor, ki nam bo na vsak način omogočal, da bomo skupaj, poudarek je na skupaj,
               oblikovali skupno prihodnost. Tako, da še enkrat hvala lepa in za nas je bil ta
               pogovor zelo dragocen.</p>
               <p>Hvala.</p>
            </sp>
            <sp xml:id="SDT7-OZZEU-javna-3-2017-06-15.sp33">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Državni sekretar iz kabineta predsednika Vlade, mag. Igor Mally, izvolite.</p>
            </sp>
            <sp xml:id="SDT7-OZZEU-javna-3-2017-06-15.sp34">

               <speaker>MAG. IGOR MALLY:</speaker>

               <p>Najlepša hvala.</p>
               <p>Tudi z moje strani hvala vsem, prav vsem za vaše prispevke. Kot ste verjetno opazili,
               sem si pridno pisal in zagotovo mislim, da bi bilo treba še podobne pogovore
               nadaljevati, mogoče na kakšno drugo temo, vezano na Evropsko unijo ampak zagotovo
               mislim, da je to prava pot. Če strnem z enim stavkom naše pogovore mislim, da velika
               večina, če ne že vsi, se strinjamo, da potrebujemo generalno več Evrope kot pa manj.
               Seveda na nek premišljen, pameten način ampak pot naprej je več kot zdaj, ne pa manj
               kot zdaj. Tako, da to me po svoje zelo veseli.</p>
               <p>Najlepša hvala še enkrat vsem.</p>
            </sp>
            <sp xml:id="SDT7-OZZEU-javna-3-2017-06-15.sp35">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Tudi v imenu organizatorja se zahvaljujem vsakemu posebej za vsak prispevek, ki ste
               ga dali v ta mozaik razprav o prihodnosti Evropske unije. Odbor za zadeve Evropske
               unije bo naredil magnetogramski zapis o tej javni predstavitvi mnenj in seveda to
               bodo tudi videli predstavniki Vlade.</p>
               <p>V okviru Odbora za zadeve Evropske unije bo zagotovo še kakšna razprava na temo
               prihodnosti Evropske unije ob kakšnih morebitnih srečanjih z Evropskimi komisarji in
               pa Odbor za zadeve Evropske unije bo seveda ostal zavezan ideji in vrednotam Evropske
               unije, ki jih po večini v Sloveniji tudi zagovarjamo.</p>
               <p>Še enkrat najlepša hvala! Najlepša hvala tudi strokovni službi Odbora za zadeve
               Evropske unije, ki je izvedla to javno predstavitev mnenj in s tem jo tudi
               zaključujem in vam želim prijeten dan. <stage type="time">Seja se je končala 15. junija 2017 ob
                  14.20.</stage>
               </p>
            </sp>
         </div>
      </body>
   </text>
</TEI>