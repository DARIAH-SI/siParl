<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-KZPTZČPIEM-redna-15-2016-09-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">FCF6244F316C3026C1257FFB002B403F</idno>
               <idno type="custom" subtype="day">683E6A77361D4161C125806600425A32</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=683E6A77361D4161C125806600425A32</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-KZPTZČPIEM-redna-15-2016-09-14.KZPTZČPIEM" n="15">
               <name>redna seja</name>
               <date when="2016-09-14"/>
            </setting>
         </settingDesc>
         <particDesc>
            <listOrg>
               <org xml:id="SDT7-KZPTZČPIEM-redna-15-2016-09-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-KZPTZČPIEM-redna-15-2016-09-14.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in
                           enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA PETICIJE TER ZA
               ČLOVEKOVE PRAVICE IN ENAKE MOŽNOSTI</stage>
            <stage type="session">15. seja</stage>
            <stage type="date">(14. september 2016)</stage>
            <stage type="chairman">Sejo je vodila predsednica Eva Irgl, predsednica Komisije za
               peticije ter za človekove pravice in enake možnosti.</stage>
            <stage type="time">Seja se je začela ob 9.00.</stage>
            


            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Dober dan in lepo pozdravljeni. Pričenjam 15. sejo Komisije za peticije ter za
                  človekove pravice in enake možnosti. Lepo pozdravljam najprej članice in člane
                  komisije. Sedaj, ko smo se vrnili nazaj po dopustih, če tako rečem in smo že s
                  polno paro v delu in seveda pozdravljam vse vabljene na to sejo. Na seji kot
                  nadomestni člani komisije s pooblastili sodelujejo: namesto Ksenije Korenjak
                  Kramar je z nami g. Tilen Božič, ki ga lepo pozdravljam. Opravičil pa se je g.
                  Tomaž Gantar.</p>
               <p>Prehajamo na določitev dnevnega reda seje. S sklicem seje ste prejeli naslednji
                  dnevni red: <q>»Preživnina kot temeljna otrokova pravica: Otroci kot žrtve kaznivega
                  dejanja neplačevanja ali izmikanja plačevanja preživnine«</q> ter 2. točka <q>»Razno«</q>.
                  Ker k dnevnemu redu seje ni bilo predlogov za razširitev oziroma za umik katere od
                  predlagani točk je določen dnevni red seje kot je bil predlagan s sklicem.</p>
               <p>Prehajamo torej na obravnavo <title>1. TOČKE DNEVNEGA REDA</title> z naslovom:
                     <title>PREŽIVNINA KOT TEMELJNA OTROKOVA PRAVICA: OTROCI KOT ŽRTVE KAZNIVEGA
                     DEJANJA NEPLAČEVANJA ALI IZMIKANJA PLAČEVANJA PREŽIVNINE.</title>
               </p>
               <p>Naj preberem koga smo vabili na sejo. Vabili smo Ministrstvo za delo, družino,
                  socialne zadeve in enake možnosti, Ministrstvo za pravosodje, Varuha človekovih
                  pravic, Vrhovno sodišče, se nam je opravičilo, Vrhovno državno tožilstvo, Skupnost
                  centrov za socialno delo, Inštitut Republike Slovenije za socialno varstvo, go.
                  direktorico mag. Barbaro Kobal Tomc, vabili smo Javni jamstveni preživninski in
                  invalidski sklad Republike Slovenije, Odvetniško zbornico Slovenije, Zbornico
                  izvršiteljev Slovenije, Društvo za nenasilno komunikacijo, Zavod Emma, Pravno
                  informacijski center nevladnih organizacij - PIC, Nevladno organizacijo
                  Preživnina.org, Društvo Ostržek, Stranko Glas žensk Slovenije, Odvetnico
                  Aleksandro Jurak ter g. Matica Munca iz Psihosocialne svetovalnice Akcija.</p>
               <p>S sklicem seje ste prejeli naslednje gradivo: predlog Poslanske skupine SDS za
                  obravnavo točke na seji komisije, ki je bil objavljen 21. 7. 2016 na spletni
                  strani Državnega zbora. In v tem trenutku spoštovane kolegice in kolegi pričenjam
                  z obravnavo te točke in najprej dajem seveda, kot vedno, besedo predlagatelju. V
                  tem primeru bom sama predstavila zahtevo, ki smo jo, kot Poslanska skupina
                  Slovenske demokratske stranke naslovili na Komisijo za peticije ter za človekove
                  pravice in enake možnosti.</p>
               <p>Danes torej obravnavamo izjemno pomembno temo glede plačevanja oziroma
                  neplačevanja preživnin. Vsi se zavedamo, da gre za večplasten problem in glede na
                  to, da v tem Državnem zboru se tako celovita razprava, kot jo nameravamo danes
                  opraviti, se še ni opravila, se mi zdi prav, da smo to temo odprli. V Poslanski
                  skupini Slovenske demokratske stranke smo v zadnjih dveh letih napisali izjemno
                  veliko število tako poslanskih vprašanj, kot
                  tudi nekaj poslanskih pobud v zvezi z neplačevanjem preživnin. Tukaj na začetku
                  naj najprej takoj povem, da marsikdo morda je dejansko v neki težki situaciji, ko
                  govorimo recimo o izgubi službe ali pa o težkem finančnem stanju in v nekem
                  obdobju dejansko ne zmore plačevati preživnine, vendar pa je bistveno več takšnih
                  in o tem nameravamo spregovoriti, ki pa bi preživnino seveda lahko plačevali, ne
                  samo zaradi tega ker jim tako veleva zakon, ampak tudi glede na gmotno stanje, bi
                  seveda lahko to plačevali pa se zaradi skozi različne načine temu plačevanju
                  izmikajo. Tukaj, ko govorimo o tem, da se izognejo plačevanju preživnine, govorimo
                  recimo o prepisu premoženja na drugo osebo, o zaposlitvi in bančnih računih v
                  tujini. Celo prenos stalnega prebivališča v tujino. Delo na črno pa vse do
                  prejemanja dela plač ali drugih dohodkov na roko. Če pogledamo samo izterjavo
                  preživnin Zakon o izvršbi in zavarovanju daje preživninskemu upravičencu vsa
                  pravna sredstva, da lahko iztirja preživnine, vendar pa ko pogledamo recimo
                  kazenski postopek proti neplačniku pa je namenjen največkrat kot neko skrajno
                  sredstvo, saj kazenski postopek najbolj posega v človekove pravice posameznika.
                  Takšen odgovor sem tudi sama dobila na poslansko vprašanje, ko sem ga zastavila še
                  nekdanjemu ministru za pravosodje g. Senku Pličaniču. Izterjava preživnin je vse
                  manj uspešna. To zdaj vidimo skozi različne raziskave. Vlog za izvršbo na sodiščih
                  pa je vse več, kljub spremembi Kazenskega zakonika, ki določa neplačevanje ali
                  izmikanje plačevanja preživnine kot kaznivo dejanje, pa sodišče le redkokdaj
                  preživninskemu zavezancu določi zaporno kazen. Kazenski postopek pa navadno traja
                  več let. Potem imamo tukaj Zakon o zakonski zvezi in družinskih razmerjih, ki
                  določa dolžnost preživljanja staršev do otrok. Tako so starši dolžni preživljati
                  svojega otroka do polnoletnosti, tako da v skladu s svojimi sposobnostmi in
                  zmožnostmi zagotovijo življenjske razmere potrebne za otrokov razvoj. Po
                  polnoletnosti pa so ga starši dolžni preživljati, če se otrok redno šola, vendar
                  največ do dopolnjenega 26-ega leta starosti. Preživnina je torej otrokova pravica
                  katere izterjava je urejena, kot sem že povedala v Zakonu o izvršbi in
                  zavarovanju. Naj tukaj na hitro, ko govorimo o sami zakonodaji, ki je vezana na
                  preživnine, omenim tudi Ustavo Republike Slovenije, ki v 54. členu določa, da
                  imajo starši pravico in dolžnost vzdrževati, izobraževati in vzgajati svoje
                  otroke, medtem ko Konvencija o otrokovih pravicah v 27. členu govori o tem, da
                  eden ali oba starša ali drugi, ki je, ki so odgovorni za otroka nosijo glavno
                  odgovornost za to, da v skladu s svojimi sposobnostmi in gmotnimi zmožnostmi
                  zagotovijo življenjske pogoje potrebne za otrokov razvoj. Zdaj v tem
                  družbenopolitičnem prostoru smo veliko govorili o plačni nedisciplini. Vendar, ko
                  smo govorili o plačni nedisciplini smo zelo malokrat spregovorili tudi o plačni
                  nedisciplini glede neplačevanja preživnine. Tudi na tem področju je plačna
                  disciplina problem, bodisi iz razlogov dejanske nezmožnosti plačevanja preživnine
                  ali pa, recimo temu zaradi nagajanja. Neplačevanje preživnine se povečuje v
                  zadnjih letih, velikokrat pa, največkrat pa z opravičilom, lahko je opravičilo,
                  lahko je pa tudi izgovor, da zaradi finančne in gospodarske krize. Že uvodoma sem
                  omenila, da zagotovo obstajajo posamezniki, ki se znajdejo v zelo težki osebni
                  stiski, krizi, situaciji finančni, izgubijo službo in potem dejansko se lahko
                  zgodi, da neko obdobje ne morejo plačevati preživnine, vendar pa se moramo
                  zavedati, da na drugi strani je drug starš, ki mora vendarle zagotoviti otroku vse
                  tisto kar starši sicer zagotavljajo otroku v smislu  vzgoje, v smislu tega, da jim zadostijo za to kar otroci najbolj
                  potrebujejo. Se pravi, da delujejo v korist otrok. S tem se zelo veliko ukvarjajo
                  nevladne organizacije in v preteklosti je s strani nekaterih nevladnih organizacij
                  že bila dana pobuda za javno objavo neplačnikov preživnin. Morda bi lahko tudi
                  tukaj bila ta točka kjer bi se pogovorili kaj bi lahko takšna objava prinesla,
                  oziroma ali bi bila to tudi nekakšna možnost. Več kot polovica otrok prejema nižjo
                  preživnino kot je povprečna in tudi ta ni visoka, saj znaša dobri 131 eur. Po
                  podatkih SURS-a pa je enostarševska družina ena najranljivejših družin z otroki,
                  kjer je stopnja revščine neprimerno višja, kot to velja za ostale tipe družin. Pri
                  tem gre najpogosteje za materinske enostarševske družine. Tukaj naj navežem na
                  siceršnji problem, ki ga večkrat izpostavljamo tudi na tej Komisiji za peticije
                  ter za človekove pravice in enake možnosti, to je problem nasilja nasploh v
                  družbi. Nevladne organizacije opozarjajo, da je nasilje problem in ko imamo pred
                  seboj Zakon o preprečevanju nasilja v družini moramo vedeti, da je tam jasno
                  definirano izmed vseh vrst nasilja jasno definirano tudi ekonomsko nasilje in jaz
                  osebno sem že večkrat preko poslanskih vprašanj na ministre naslovila vprašanje
                  zakaj v Zakonu o preprečevanju nasilja v družini dejansko ne napišemo, da je tudi
                  neplačevanje preživnine ekonomsko nasilje. Vem, da je bilo kar nekaj sestankov na
                  to temo, verjetno bodo potem lahko iz Ministrstva za delo, družino več povedali.
                  Vedno so se strinjali, da je to problem, ampak v zakon pa to nikoli ni bilo
                  zapisano. Neplačevanje preživnine in izmikanje plačevanju preživnine sta
                  opredeljena kot kaznivi dejanji določeni v Kazenskem zakoniku, ki se kaznuje z
                  zaporno kaznijo do treh let. Število ovadenih zaradi neplačevanja preživnin sicer
                  narašča, pri tem pa največjo vlogo igra verjetno osveščenost. Leta 2014 je eden
                  izmed naših poslancev postavil ministru za pravosodje vprašanje v zvezi s tem in
                  minister je takrat odgovoril, da je dokončni cilj ni kaznovanje neplačnikov z
                  zaporno kaznijo, temveč izpolnitev njihovih materialnih obveznosti do otrok in to
                  si vsi skupaj tudi želimo. Predlagatelji zahteve, torej Poslanska skupina
                  Slovenske demokratske stranke menimo, da bi morale vse pristojne inštitucije, pa
                  tudi mediji, poskrbeti za večjo osveščenost za neplačevanje preživnine pa bi
                  morala veljati ničelna stopnja tolerance, saj so starši dolžni preživljati svoje
                  otroke in skrbeti za njihov celovit razvoj. Zaradi neplačevanja preživnine je z
                  Zakonom o jamstvenem preživninskem in invalidskem skladu Republike Slovenije
                  določena pravica do nadomestila preživnine do katere je opravičen otrok kateremu
                  je bila z izvršilnim naslovom določena preživnina, ki jo zavezanec ne plačuje.
                  Sklad je na dan 15. 6. 2016 izplačal nadomestilo preživnine 3823 otrokom in
                  povprečno nadomestilo preživnine znaša 83,77 eur-a na otroka. Seveda pa se pri tem
                  poraja vprašanje koliko preživninskih opravičencev, ki ostaja brez preživnine
                  sploh dejansko vloži vlogo za nadomestilo preživnine, predhodno pa seveda tudi za
                  izvršbo, kaj šele kazensko ovadbo. Glede na vse to, kar sem do sedaj povedala, pa
                  bomo potem še v razpravi odprli, menimo v Slovenski demokratski stranki, da je
                  obravnava navedene problematike na seji Komisije za peticije ter za človekove
                  pravice in enake možnosti nujna in potrebna zlasti iz vidika osveščanja javnosti,
                  da je neplačevanje preživnine za lastnega otroka družbeno popolnoma nesprejemljivo
                  in zavržno dejanje in da je o njem potrebno govoriti tudi kot o vrsti ekonomskega
                  nasilja v družini, govoriti kar se lahko kaže
                  tudi kot namensko zanemarjanje otroka. Mi smo predlagali ob koncu šest sklepov.
                  Naj jih tukaj tudi preberem.</p>
               <p>1. sklep pravi takole: <q>»Komisija za peticije ter za človekove pravice in enake
                  možnosti se je seznanila s problematiko preživnine kot temeljne otrokove pravice
                  in ostro obsoja njeno neplačevanje oziroma izmikanje plačevanju kot družbeno
                  nesprejemljivo in zavržno. Komisija zato poziva neplačnike preživnin, da redno
                  izpolnjujejo svoje obveznosti do otrok.«</q></p>
               <p>2. sklep, ki ga predlagamo Komisiji v Slovenski demokratski stranki je takšen:
                  <q>»Komisija za peticije ter za človekove pravice in enake možnosti poziva vse
                  pristojne inštitucije, kakor tudi slovenske medije, da pripomorejo k večji
                  osveščenosti naše družbe glede neplačevanja preživnin in se zavzamejo za ničelno
                  toleranco do neplačevanja preživnin.«</q></p>
               <p>3. sklep: <q>»Komisija za peticije ter za človekove pravice in enake možnosti
                  Ministrstvu za delo, družino, socialne zadeve in enake možnosti predlaga, da se v
                  Zakonu o preprečevanju nasilja v družini definicijo ekonomskega nasilja dopolni
                  tudi z vsebino neplačevanja preživnin in drugimi oblikami ekonomskega
                  nasilja.«</q></p>
               <p>4. sklep: <q>»Komisija za peticije ter za človekove pravice in enake možnosti
                  Ministrstvu za delo, družino, socialne zadeve in enake možnosti predlaga, da se v
                  Zakonu o javnem jamstvenem preživninskem in invalidskem skladu Republike Slovenije
                  21. a člen spremeni tako, da bo pravico do nadomestila preživnine imel tudi otrok
                  po 18-em letu starosti, ki se redno šola, vendar največ do dopolnjenega 26-ega
                  leta starosti.«</q></p>
               <p>5. sklep: <q>»Komisija za peticije ter za človekove pravice in enake možnosti
                  Ministrstvu za pravosodje predlaga spremembo Obligacijskega zakonika, ki bi
                  določila, da terjatve iz naslova preživnin ne morejo zastarati.«</q></p>
               <p>In še 6. sklep: »Komisija za peticije ter za človekove pravice in enake možnosti
                  Ministrstvu za delo, družino, socialne zadeve in enake možnosti ter Ministrstvu za
                  pravosodje predlaga, da v roku 6-ih mesecev skupaj z drugimi državnimi organi in
                  civilno-družbenimi gibanji pripravita rešitve in predloge ukrepov, ki bi
                  pripomogli k učinkovitejši izvršbi terjatev iz naslova preživnin, kakor tudi
                  drugih ukrepov, ki bi pripomogli k ureditvi tega področja in o tem poročata
                  Komisiji.</p>
               <p>Toliko naj bo za uvod, kot predlagatelj Poslanske skupine Slovenske demokratske
                  stranke. Preden odprem, oziroma dam besedo vabljenim na to sejo, pa naj povem, da
                  g. Saša Tabakovića nadomešča g. Jani Möderndorfer, ki ga lepo pozdravljam. In
                  sedaj, pravkar pa smo na mizo, tudi jaz, čisto v tem hipu, prejela tudi amandmaje
                  Komisije k točki dnevnega reda, in sicer k sklepu št. 4; <q>»Besedilo sklepa se
                  spremeni tako, da se glasi: »Komisija za peticije ter za človekove pravice in
                  enake možnosti Ministrstvo za delo, družino, socialne zadeve in enake možnosti in
                  Ministrstvo za pravosodje poziva, da se pri spremembah družinske kazenske in
                  zakonodaje s področja izvršb, tako na ravni zakonov, kot tudi podzakonskih aktov
                  skupaj z drugimi državnimi organi in v sodelovanju z zainteresiranimi
                  civilno-družbenimi gibanji vseskozi prizadevata za rešitve, ki bi pripomogle k
                  učinkovitejšemu reševanju problematike neplačevanja preživnin in nadomestil
                  preživnin, in da se še posebej preuči možnost uvedbe pravice do nadomestila
                  preživnine tudi za otroke po 18-em letu starosti, ki se redno šolajo.«</q>«
                  Predlagatelji pa so: Poslanska skupina Stranke modernega centra, Desus ter
                  Poslanska skupina Socialnih demokratov.</p>
               <p>O tem bomo več rekli potem kasneje, ko bomo govorili tudi o samih sklepih.</p>
               <p>Sedaj pa k besedi vabim predstavnike vabljenih na sejo, da nam predstavijo svoja
                  stališča v navedeni problematiki in najprej vabim k besedi Varuha, oziroma
                  namestnika Varuhinje človekovih pravic g. Dolčiča. Izvolite, beseda je vaša.</p>
            </sp>
            <sp who="SDT7:DolčičTone">

               <speaker>TONE DOLČIČ:</speaker>

               <p>Hvala lepa za besedo. Sem pričakoval, da bo kdo od ministrstev uvodničar v tem
                  smislu, ampak vseeno hvala. Bom zelo kratek. Varuh se ukvarja že ves čas delovanja
                  tudi s vprašanji preživnin, neizplačevanja preživnin, preživnin kot otrokove
                  pravice in zato zelo pozdravljamo razpravo, ki ste jo začeli, in se mi zdi, da
                  tudi sklepi nekako ustrezajo temu. Dodal bi, da
                  smo predlog, naj se nadomestilo preživnin uvede kot pravica tudi po 18 letu do
                  konca rednega šolanja, zapisali že v Letno poročilo za leto 2004. Torej, pred
                  12-imi leti smo na ta problem opozorili. Takrat smo bili zavrnjeni z argumentom,
                  da po 18 letu preživnina ni več otrokova pravica, da so 18-letniki odrasle osebe,
                  ki se morajo same pobrigati za svoje pravice. Ta predlog smo potem kasneje še
                  parkrat ponovili, ampak vendarle nikoli ni naletel na odprta ušesa in zelo res
                  srčno upam, da bo tale vaš ali pa naš, kakor koli ga jemljemo, da bo vendarle
                  uspel. Kajti, glede na to, kakšni majhni denarji so pravzaprav, kar smo slišali
                  ravnokar, da je to povprečna, manj kot 100 evrov, 83 evrov je nadomestilo, bi za
                  tiste, ki po 18 letu nadaljujejo redni študij, mislim, da iz vidika države ta
                  strošek ne bil, ne bil prevelik.</p>
               <p>Drugo vprašanje, ki bi ga želel, na katerega bi želel opozoriti, pa je višina
                  preživnin. Slišali smo podatke, in mislim, da so te višine nizke. Mi smo, ko smo
                  delali eno analizo sodnih odločb pred dobrim letom dni ugotovili, da se velika
                  večina teh družinskih sporov ob razvezi zakonske zveze ali pa življenjske
                  skupnosti, da se nekako poskuša razrešiti z sporazumom, z mediacijo, kakor koli že
                  in v tem smislu se stranke dogovorijo, pravzaprav oče in mati se dogovorita o
                  višini preživnine. In upam si trditi, da je v takšnih sporih pogosto ena stranka,
                  ena stran pod velikim pritiskom, da pristane na zelo nizko preživnino samo zato,
                  da se postopek konča. Zato nimam znanstvenih dokazov, ampak rekel sem, upam se
                  trditi, ker vidimo kakšne preživnine sodišče potrjuje. Sodišče ima možnost zavrnit
                  takšen sporazum. To po zakonu ima to možnost, če oceni, da to ni v otrokovo korist
                  in po moji oceni preživnina, ki je, ne vem 40 evrov, 50 evrov, nikakor ne more
                  biti v otrokovo korist, razen seveda, če gre res za izjemne situacije katerih je
                  pa tudi vedno več, torej, da so stranke prejemniki socialne pomoči, da so socialno
                  ogrožene in dejansko v takšnih primerih pa je težko se odločati o višini
                  preživnine. Nevladne organizacije so nas v preteklosti opozarjale zlasti na
                  problematiko izvršbe nepremičnin. Mislim, da tukaj imamo precej možnosti
                  izboljšati to stanje, kajti vemo, da izvršilni postopek je pravzaprav krona vseh
                  civilnih postopkov na sodišču, če sodba sodišča ni izvršena je ravno tako, kot če
                  jo sploh nebi bilo. In ljudje, ko pridejo po dolgih letih do te pravice, do te
                  sodbe nekako potem kar obupajo, ko vidijo koliko ovir se jim spet pojavi pri tem,
                  da imajo v rokah pravnomočno odločbo in da vsi organi rečejo nič se ne da, ker
                  zavezanec nima premoženja, kljub temu, da pa vsi sosedje vedo kakšno premoženje
                  ima, samo kot je bilo že omenjeno, prepisano na kogarkoli pač. Tako da, kot sem
                  rekel podpiramo tole razpravo in pričakujemo, da bomo skupaj našli tudi ustrezne
                  rešitve. Hvala lepa</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj pa dajem besedo državni sekretarki na Ministrstvu
                  za delo, družino, socialne zadeve in enake možnosti, ge. Martini Vuk.
                  Izvolite.</p>
            </sp>
            <sp who="SDT7:VukMartina">

               <speaker>MARTINA VUK:</speaker>

               <p>Hvala lepa spoštovana predsednica, poslanke in poslanci. Spoštovani gostje, naj
                  takoj na začetku povem, da sem jaz prosila predsednico, če sem lahko na koncu, da
                  mogoče se hkrati tudi odzovem na vse predloge ali pa na vse razprave ki bodo,
                  mogoče pa vendarle a ne, me je malo g. Dolčič spodbudil, da je pa prav, da na
                  začetku dam eno uvodno besedo in relativno
                  celovit, sicer zelo strnjen pregled nad ureditvijo preživnin v Sloveniji,
                  nadomestilo preživnin in podobno, potem pa več na koncu, če se bom še odzvala, pač
                  glede na to, kako bodo razprave potekale. Tako da, kot je bilo že rečeno Zakon o
                  zakonski zvezi in družinskih razmerjih je tisti, ki določa vzajemno dolžnost
                  preživljanja med starši in otroci, to pomeni, da so starši dolžni preživljati
                  svoje otroke, kot smo slišali do 18. oziroma, če se šolajo do 26. leta. Hkrati pa
                  to pomeni tudi potem, da so otroci dolžni preživljati svoje starše, razen v
                  primeru, ko starši iz neupravičenih razlogov teh obveznosti do otrok niso
                  izpolnjevali. Višina preživnine se vedno določi individualno, v mesečnem znesku za
                  naprej od takrat, ko je bila vložena tožba za preživnino. Sodišča so tista, ki
                  določajo, lahko pa se starša sporazumeta o tej višini preživnine in potem sodišče
                  o nepravdnem postopku izda sklep. Skratka v vsakem primeru sodišče verificira to
                  preživnino. In ta sodba sodišča ali pa sporazum, torej ta sklep, ki ga potrdi
                  sodišče je tudi izvršilni naslov na podlagi katerega se potem preživnina lahko
                  iztirja. Zdaj, preživnina se tud enkrat letno usklajuje z indeksom rasti cen
                  življenjskih potrebščin. Gre za avtomatizem in če, torej kar je bilo že rečeno,
                  kar je najpomembnejše je pač to, da je možna izvršba. Tukaj bo kolegica verjetno
                  več povedala o samem postopku, ker se je Zakon o izvršbi tudi večkrat spremenil
                  ravno na tem področju. Glede izterjave preživnin je dana tudi prednost, torej prvo
                  poplačilo zato ker smo, pač skupaj ves čas ugotavljali, kako pomembno je pač a ne,
                  in da je preživnina pomemben pač delež za to, da in tudi pomemben dohodek bi moral
                  predstavljati enostarševskim družinam, zato, za vzgojo in varstvo otroka. Naj
                  mogoče uvodoma povem, da izjemno pomembno je izpolnjevanje finančnih obveznosti s
                  strani tistega starša pri katerem otrok ne živi, oziroma mu ni zaupan v varstvo in
                  vzgojo, hkrati pa naj ne izzvenijo vsi ti pozivi glede izpolnjevanja finančnih
                  obveznosti tako, da drugih obveznosti pa ni. Vsak starš ima obveznosti do svojega
                  otroka, a ne, da ga vzgaja, da ga varuje, da skrbi zanj, da ima stike z njim, tudi
                  če mu ni zaupan v vzgojo in v varstvo. To je dolžnost starša in na drugi strani
                  pravica otroka. Tako kot je plačevanje preživnine je tudi kakovostno, kvalitetno
                  preživeti čas z otrokom dolžnost starša, ki jo je potrebno izvrševati. Kar se tiče
                  naprej teh izterjav preživnin. V letošnjem letu je Vrhovno sodišče objavilo
                  prenovljene obrazce za izterjavo preživnin. Tako kot smo se enkrat v preteklosti
                  mi zavezali, smo tudi na naši spletni strani to objavili, tudi obvestili vse
                  centre za socialno delo, tako da je tam možno dobiti te obrazce in vložiti zahtevo
                  za izvršbo. V primeru ko pa tisti starš, ki je dolžan plačevati preživnino, te
                  preživnine ne plačuje, in sicer, če je ne plača zaporedoma 3 mesece in postopek
                  izvršbe pač ni uspešen, ali pa v temu času še ni zaključen, takrat ima pa otrok,
                  upravičenec, pravico do nadomestila preživnine, ki jo izplačuje Javni jamstveni
                  preživninski in invalidski sklad. In ta nadomestila preživnine so izjemno pomembna
                  za nekaj manj kot 4 tisoč otrok. Namreč toliko je upravičencev, ki jim Sklad pač
                  mesečno izplačuje preživnino. Naj povem, da od leta 2004 naprej trenutne terjatve,
                      ki jih ima Sklad do neplačnikov znašajo
                  skoraj 49 milijonov evrov. Kljub pač izterjavam, ki jih tudi Sklad dela za ta
                  neizplačana sredstva, kar pomeni, da vendarle je kar en pomemben delež
                  neplačevanja preživnin in tudi neuspešnih izterjav teh neplačnikov. Hkrati je pa
                  vseeno treba povedati, da imamo približno 45 tisoč upravičencev, torej otrok, ki
                  so stari do 18 let, ki so upravičeni do prejemanja preživnine in od tega jih je 3
                  tisoč 880, če vzamem zdaj podatek za leto 2015 prejemalo preživnino preko Sklada.
                  Torej nekje 8 odstotkov je neplačnikov, tako lahko iz tega sklepamo. Tisti, ki so
                  torej stari do 18. leta, ko so pač upravičeni potem do nadomestila preživnine s
                  strani Sklada. Kar se tiče samega podaljšanja možnosti do izplačila nadomestila
                  preživnine do 26-ega leta, mi imamo primerjalne podatke z drugimi državami, ki
                  kažejo, da je naša ureditev kar med boljšimi, če tako gledamo, ker imajo druge
                  države omejeno obdobje prejemanja te preživnine in pa Švedska ima na primer do
                  dopolnjenega 21. leta, druge države pa manj. Avstrija do 18. na primer, Nemčija pa
                  celo samo do 12. leta. To seveda ni opravičilo zato, da mi nebi razmišljali pač o
                  drugačni ureditvi, vendarle pa je bila ta veljavna ureditev sprejeta na način, da
                  otrok do 18. leta, ko je tudi formalno otrok, ko ni poslovno sposoben, ko je
                  odvisen od svojega zakonitega zastopnika ali zakonite zastopnice, ga je potrebno
                  pač na ta način zaščititi, da je vendarle v zelo kratkem času, torej v teh treh
                  mesecih potem upravičen do nadomestila preživnine, če le te ne plačuje tisti, ki
                  bi jo moral. Nekje do 26. leta se pa smatra potem, ko je otrok vendarle poslovno
                  sposoben in drugo, da je vendarle ta zaščita vendarle nekoliko manjša. Se pa
                  strinjam, da je potrebno pač razmišljati tudi o tej smeri podaljšanja.</p>
               <p>Kar se tiče še Zakona o preprečevanju nasilja v družini. Kot veste, je zdaj zakon
                  vložen v proceduro v Državni zbor. Če sem prav obveščena bo konec tega meseca tudi
                  zakon obravnavan na matičnem odboru tega Državnega zbora. Zakon zdaj v 3. členu
                  bolj jasno in bolj razdeljeno opredeljuje nasilje v družini, posamezne oblike
                  nasilja v družini in ekonomsko nasilje je tam določeno kot ena od oblik in je
                  definirano: <q>» da je ekonomsko nasilje neupravičeno nadzorovanje ali omejevanje
                  žrtve pri razpolaganju z dohodki, oziroma upravljanju s premoženjem s katerim
                  žrtev samostojno razpolaga oziroma upravlja, ali neupravičeno omejevanje
                  razpolaganja oziroma upravljanje s skupnim premoženjem družinskih članov,
                  neupravičeno neizpolnjevanje obveznosti do družinskega člana ali neupravičeno
                  prelaganje obveznosti na družinskega člana.«</q> V tej definicij mi vidimo tudi
                  neplačevanje preživnine. Torej neupravičeno neplačevanje preživnine, kot obliko
                  ekonomskega nasilja. Kot pravim, zakon je v proceduri v Državnem zboru, možno bo
                  pač vlagati amandmaje, ampak vendarle, če bi šli podrobneje naštevati, kaj je to
                  neupravičeno neizpolnjevanje obveznosti pomeni, kaj vsaka posamezna zadeva pomeni,
                  lahko pač ne moremo vseh stvari našteti. 
                  Absolutno pa mi razumemo neplačevanje preživnine kot obliko ekonomskega nasilja in
                  nikoli nismo hoteli tega zamegliti, da nebi bilo to to. Toliko za enkrat.
                  Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Preden dan besedo naprej državni sekretarki na
                  Ministrstvu za pravosodje, ge. Tini Brecelj, naj samo opozorim, kot predlagatelj,
                  da do leta 2004 je za kaznivo dejanje veljalo le izmikanje neplačevanja
                  preživnine, no potem smo pa vendarle naredili nek mini korak naprej na tem
                  področju in smo potem z Novelo Kazenskega zakonika potem opredelili kot kaznivo
                  dejanje že samo neplačevanje preživnine. Je pa res, da v zvezi s kaznivim dejanjem
                  neplačevanje preživnine se je za enkrat vzpostavila še zelo zelo šibka sodna
                  praksa, ampak o tem bo verjetno lahko kaj več povedala ga. državna sekretarka.
                  Izvolite.</p>
            </sp>
            <sp who="SDT7:BreceljTina">

               <speaker>TINA BRECELJ:</speaker>

               <p>Hvala lepa za besedo. Lep pozdrav vsem poslankam, poslancem in vabljenim. Kot ste
                  povedali že vi, ga. predsednica na ministrstvu, oziroma iz povedanega izhaja, da
                  na Ministrstvu za pravosodje vseskozi področju preživnin posvečamo posebno
                  skrbnost. To se kaže tudi v tem, da smo, kot ste omenili, spremenili Kazenski
                  zakonik tako, da je kaznivo dejanje že neplačevanje preživnin kot tako. Zdaj bi se
                  pa konkretno nekako dotaknila, oziroma bolj natančno povedala o predlogu petega
                  sklepa, ki se nanaša na naše ministrstvo. Ta sklep pa, s tem sklepom se predlaga
                  spremembo Obligacijskega zakonika, ki bi določila, da terjatve iz naslova
                  preživnin ne morejo zastarati. Ko sem prejle rekla, da področju preživnin ves čas,
                  torej je nekako na prednostnih mestih, ko spreminjamo zakonodajo iz našega
                  resorja. Naj to utemeljim tudi s tem, da smo že na podlagi dodatnega priporočila,
                  ki ga je ob obravnavi Poročila Varuha človekovih pravic za leto 2013 pripravil
                  Državni zbor, mi to možnost proučili, torej možnost spremembe Obligacijskega
                  zakonika v tej smeri, vendar smo ugotovili, da takšna nezastarljivost, pa bom
                  potem razložila zakaj, nebi v ničemer prispevala k učinkovitejši izterjavi
                  preživnin. Mi vemo, da v bistvu institut zastaranja pomeni, da neka pravica
                  zahtevati prisilno izpolnitev ugasne bodisi zaradi poteka časa ali pa zaradi
                  pasivnosti upravičenca. Zdaj, ko je govora o preživninah je pa veljavna ureditev
                  takšna, da sama pravica do zakonitega preživljanja že po veljavni zakonodaji je
                  nezastarljiva. Zastarajo posamezne preživninske terjatve in vsaka ima zastaralni
                  rok 3 leta. Vendar v izogib temu, da bi preživninski upravičenec posamezno
                  terjatev izgubil, imamo mi v Obligacijskem zakoniku določilo, da do polnoletnosti
                  to zastaranje ne teže, oziroma je zastaranje zadržano. To pa zato, ker je v tem
                  času, torej v času trajanja roditeljske pravice, oziroma do polnoletnosti, obstaja
                  to posebej zaupno razmerje med staršem in otrokom a ne in ni utemeljeno
                  pričakovati, da bo otrok tožil starša, ki ne plačuje na izpolnitev, oziroma da bo
                  to storil, če ne, ob seveda ustrezni pomoči, če tega ne bo storil njegov zakoniti
                  zastopnik. Skratka, če do polnoletnosti je zastaranje zadržano in če ga zakoniti
                  zastopnik ali nekdo drugi preživnine za otroka v tem času ne uveljavlja, lahko to
                  po polnoletnosti stori otrok sam, torej terja izplačilo vseh preživnin za nazaj,
                  čeprav bi, če te varovalke, torej da zastaranje ne teče, vsaka posamična v treh
                  letih ugasnila, torej se to ne zgodi, po polnoletnosti in še tri leta po tem lahko
                  preživninski upravičenec zahteva izplačilo vseh preživnin za nazaj. Menimo, da je
                  to, to praktično pomeni,da v nekaterih primerih imamo mi take postopke še 10 let
                  po polnoletnosti, ne. Torej, tako dolgo se to lahko zamakne, če torej upoštevamo
                     trajanje roditeljske pravice in to zadržanje
                  zastaranja, ki sem ga omenila. Torej štejemo, da imamo z veljavno zakonodajo
                  varovano res dovolj dolgo obdobje. Če bi pa tukaj rekli, da je izterjava preživnin
                  absolutno nezastarljiva, pa pridemo v situacijo, oziroma s tako ureditvijo pa
                  preživnina izgubi svoj namen. Ker namen preživnine je prvenstveno dobivati jo
                  sproti, takrat ko jo dejansko otrok potrebuje za svoj torej razvoj, izobraževanje
                  in vse to kar preživnina pokriva, oziroma v dokaj kratkem obdobju ne, torej da čim
                  prej do nje pride, ne smemo, ne sme preživnina postati nekakšna terjatev ali pa
                  dajatev s katero si nekdo dosti bistveno kasneje v življenju rešuje svojo
                  premoženjsko situacijo, bom kar tako rekla. To pa vendarle ni namen preživnine. In
                  tudi, čeprav podrejeno, ne moremo nekako priti v situacijo, ko tudi preživninski
                  zavezanec bo ves čas v nesigurnosti ali bo otrok za katerega preživnine ni
                  plačeval, zahteval preživnine za vsa leta nazaj, torej bistveno kasneje v svojem
                  življenju. Ampak kot rečeno, ta razlog je podrejen. Bistven je ta, da je namen
                  preživnine v rednem, tekočem preživljanju upravičenca. Dopustno je, kot sem rekla
                  to obdobje v katerem zastaranje ne teče, da se še 3 leta po polnoletnosti lahko
                  vse te preživnine za nazaj dobi. Težko pa, oziroma po našem mnenju k samemu namenu
                  zakaj je preživnina namenjena to, da je pa absolutno nezastarljiva pa nebi
                  pripomoglo, oziroma ta cilj nebi bil uresničen. Zato, kot sem rekla, kljub temu,
                  bom še enkrat poudarila, da dejansko smo področju, posebej skrbi do področja
                  preživnin, tukaj možnosti, da bi spremembo Obligacijskega zakonika karkoli bolje
                  uredili, ne vidimo. Vidimo pa možnosti narediti sistem še bolj učinkovit, ko je
                  govora o izvršbi in tukaj se pa zdaj že, prehajam na šesti sklep. Čeprav smo na
                  področju, torej sodne izvršbe preživnin že veliko naredili. Vi veste, da smo z
                  Novelo Zakona o izvršbi in zavarovanju, Novelo J, podaljšali čas za katerega se
                  lahko v okviru splošne ureditve izvršbe na denarno terjatev dolžnika lahko
                  predlaga izvršba za terjatve iz naslova zakonite preživnine brez ponovne vložitve
                  predloga, predloga za izvršbo, in sicer iz enega leta na dve leti. Prej si lahko
                  imel eno leto tisto obdobje, da ni bilo potrebno ponovno predloga za vsakokratno
                  preživnino vlagati, zdaj je to obdobje enkrat podaljšano, na dve leti. Prav tako
                  smo, je preživnina, to je pa posebej bistveno in tudi lažje razložljivo, postala
                  dejansko, že prej je bila, ampak zdaj je pa brez vseh izjem prednostna terjatev.
                  Torej, tudi pred davčnimi, prej je bila davčna, torej si z davčno lahko posegel na
                  večji del plače dolžnika, sedaj je res preživnina tista, ki je absolutno na prvem
                  mestu. Torej s preživnino se lahko poseže do zneska da zavezancu ostane samo 50 %
                  minimalne bruto plače. Mislim, da je to 396 evrov. Torej, do tukaj se lahko s
                  preživnino poseže. Z nobeno drugo terjatvijo ne moreš iti tako daleč. Tukaj je
                  preživnina absolutno prednostna. Prednostna je tudi, ko je govora o izvršbi na
                  nepremičnine in pri izvršbi na delež družbenika v družbi. Boljši vrstni red
                  poplačila pa je določen tudi v okviru pravne izplačilne prepovedi. Skratka
                  dejansko dajemo na področju izvršbe preživnini pospešek, absoluten. Zdaj kar je pa
                  bilo tudi, kar je pa omenila že kolegica Vukova, dejansko storjeno, da se
                  upravičencem olajša pot,da pridejo do tistega kar jim pripada, je pa tudi ta, da
                  smo sicer, tako bom rekla, že prej se je na sodiščih nudilo pomoč zavezancem pri
                  izpolnjevanju teh obrazcev, sedaj pa je to do konca izpeljano tudi s tem, ker je
                  bil pripravljen, kot sem že rekla, je bilo omenjeno, torej povsem nov enostaven
                     obrazec z vsemi pojasnili, ki ga je
                  pripravilo sodstvo samo. Torej tisti, ki najbolj vedo kaj potrebujejo, da bo
                  izvršba učinkovita. Ta obrazec smo, obe ministrici, ministrstvi objavili na
                  spletni strani in ga res štejemo za to, kar je v tej fazi, torej največjo
                  poenostavitev, ki jo je v tej fazi mogoče, mogoče doseči. Torej, kot rečeno z
                  Zakonom o izvršbi in zavarovanju smo na področju preživnin ves čas, ko noveliramo
                  ta zakon, ki pa itak redno na tapeti, mamo področje preživnin pred očmi. Imeli ga
                  bomo tudi sedaj, oziroma imamo, ko pripravljamo že novo novelo zakona, torej tega
                  istega zakona. Prvenstveno je sicer namenjena Uredbi Bruselj 1, torej
                  implementaciji te uredbe, vendar ves čas tudi razmišljamo kako narediti izvršbo še
                  bolj, še bolj učinkovito. Torej, če strnem. Na področju izvršilnih predpisov so
                  morebiti še možnosti za večjo učinkovitost. Res pa ne vidimo, da bi bila prava
                  pot, da Obligacijski zakonik, oziroma nezastarljivost uvedemo. S tem pa menimo, da
                  pa problema ne rešimo. Toliko uvodoma, pa bom kasneje še dopolnila. Hvala
                  lepa.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj dajem besedo Skupnosti centrov za socialno delo,
                  ge. Sendi Murgel. Izvolitev.</p>
            </sp>
            <sp who="SDT7:MurgelSendi">

               <speaker>SENDI MURGEL:</speaker>

               <p>Hvala za besedo. Lep pozdrav vsem poslankam in poslancem in vsem vabljenim. Ko
                  govorimo o določitvi preživnine, govorimo vedno o razpadu neke zakonske ali
                  zunajzakonske skupnosti kjer so otroci velikokrat na sredini. Ali sporazum, ali
                  odločitev sodišča je velikokrat večja verjetnost, da pride do sporazuma, tako kot
                  je že o tem govoril g. Dolčič. Velikokrat je tudi relativen pritisk na tistem od
                  staršev, ki obdrži otroke v vzgoji in varstvu ne da bi dejansko razmišljali o tem,
                  da sta dejansko oba starša tista, ki sta dolžna, ne samo poskrbeti za vzgojo in
                  varstvo otroka, pač pa tudi za konkretno preživljanje. Vprašanje je seveda, ali je
                  primerno o tem, da sploh govorimo samo o tem, da se določa preživnina, ali je
                  morda vprašanje tudi glede same zavesti, da sta oba od staršev dolžna za svoje
                  otroke poskrbeti. Vprašanje je tudi ali gre za neko skupno starševstvo kjer sta
                  oba dolžna poskrbeti za svoje otroke, ne glede na to, koliko od tega pade na enega
                  ali drugega od starša. Glede na to, da gre za neko dolžnost in odgovornost, ki ni
                  vezana na to, ali gre za neko zakonsko skupnost ali zunanjo zakonsko skupnost
                  staršev. Druga stvar, ki se poraja pri določanju preživnine je seveda ugotavljanje
                  dohodkov. Nekajkrat je bilo že danes rečeno, da se veliko staršev, na katere
                  seveda pade dolžnost plačevanja preživnine, izogibajo, oziroma iščejo načine in
                  možnosti, da bi bila ali sama preživnina določena čim nižje, oziroma, da bi se
                  sploh lahko na kakršenkoli način temu izognili. Po drugi strani imamo pa seveda
                  tudi starše, ki dejansko ne zmorejo plačevanje preživnine. Vprašanje je, na kak
                  način bomo zdaj mi ugotovili te dohodke ali dejansko gre za neko izmikanje,
                  oziroma prirejanje svojih lastnih dohodkov in svoje situacije. Ali gre dejansko za
                  tisto stisko starša, ki posledično pripelje do tega, da bi morala biti preživnina
                  nižja. Seveda pa ta, če temu rečemo neka simbolična preživnina, ki je potem na
                  koncu določena, zaradi seveda ugotavljanja takih ali drugačnih dohodkov enega
                  izmed staršev pomeni, da pa nekdo, ki je dolžan plačevati preživnino, ne glede na
                  njeno višino, je seveda svojo dolžnost opravil. To pa ne pomeni, da če gre, ne
                  vem, rečmo za 20 ali 50 evrov preživnine za otroka, to ne pomeni, da bo v taki
                  vsoti tudi ta otrok plačeval preživljanje svojih staršev, ko le ti tega več ne
                  bodo sposobni. O tem je govorila prej državna sekretarka ga. Martina Vuk, da ne
                  gre samo za to, da so starši dolžni plačevati preživnino, oziroma preživljati
                  svojega otroka, ampak gre za tudi obratno dolžnost in odgovornost plačevati preživnino, oziroma preživljati svoje
                  starše tisti otroci, katere so starši preživljali. Kar pomeni, če je določena neka
                  simbolična preživnina za starše do svojih otrok, ne glede na to bodo morali otroci
                  svoje starše preživljati v njihovi starosti. Seveda pa vsi vemo, koliko danes,
                  kakšni so stroški, če grejo ostareli ljudje v dom za starejše, kadar je treba
                  poskrbeti za njihovo oskrbo, takrat se seveda nikoli ne glede na to, kolikšna je
                  pa dejansko bila neka simbolna preživnina samo zato, da je bila tista dolžnost
                  nekega preživljanja pokrita. Mislim, da bi bilo zagotovo treba tudi o tem
                  razmišljati glede na to, da vseeno enemu izmed staršev, tistemu, ki je otrok
                  zaupan v varstvo in vzgojo, pa mora poskrbeti za to, da se otrok lahko došola, da
                  lahko pride do svojega kruha, ne glede na to, kaka je določana tista druga
                  simbolna preživnina. Zagotovo v sami praksi ugotavljamo, da dejansko resnično gre
                  za več določenih preživnin na podlagi sporazuma, kot pa na podlagi neke določitve
                  sodišča. Ne smemo pa pozabiti, da ne gre za malo število otrok katerim je danes
                  določena preživnina. Na žalost je res, da otroci pri 18-ih letih nikakor še ne
                  dosežejo tega, da pridejo do kakršnega koli poklica, oziroma do zaključka srednje
                  šole, kar pomeni, da pri 18-ih letih približno zaključujejo tretji letnik, oziroma
                  začenjajo četrti letnik srednje šole in menimo, da je prav, da bi se podaljšala
                  vsaj ta možnost nadomestila preživnine, da dobijo vsaj ali do konca zaključene
                  srednje šole, oziroma še naprej, če se šolajo. Seveda pa je to vprašanje seveda
                  spet državnega proračuna, oziroma kaj to naknadno prinese. Menim, da je prav, da
                  razmišljamo o tem, da se dvigne družbena zavest o tem, da sta oba od staršev
                  dolžna za otroke poskrbet, ne samo takrat kadar gre za zakonsko, oziroma za
                  zunajzakonsko skupnost, pač pa tudi takrat kadar le ta razpade. Ne glede na to, da
                  zdaj govorimo o tem, da se določa neka simbolna preživnina od 20 ali pa 50 evrov
                  na mesec. Mislim, da je vsem jasno, da ne glede na dohodke tistega od staršev o
                  katerem govorimo zdaj, ko se določa preživnina, da na ta način zagotovo za otroka
                  ne moremo primerno, oziroma vsaj relativno normalno poskrbeti zato, da bo lahko
                  normalno se došolal, da se ga lahko preživlja. Morda je čas, da se tudi vprašamo,
                  ali je prav, da sploh govorimo o tem, da se določajo konkretni zneski nekih
                  preživnin, ali je pa konkretno vprašanje, da smo dejansko kot starši odgovorni
                  enako za otroke poskrbeti, ne samo v smislu višine finančnih sredstev, pač pa v
                  celoti enako kot takrat, ko smo bili v neki skupnosti. Za enkrat toliko iz moje
                  strani. Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj vabim k besedi Inštitut Republike Slovenije za
                  socialno varstvo, go. direktorico Barbaro Kobal Tomc. Izvolite.</p>
            </sp>
            <sp who="SDT7:KobalTomcBarbara">

               <speaker>BARBARA KOBAL TOMC:</speaker>

               <p>Hvala lepa za besedo spoštovana ga. predsednica, poslanci in poslanke in
                  spoštovani gostje. Vesela sem, da ste nas povabili na to razpravo in tudi sama
                  menim, da je razprava več kot potrebna in zelo dobrodošla v tem času, ko se
                  nenazadnje odpirajo tudi nekateri zakoni, ki se neposredno in posredno vežejo
                  pravzaprav na to področje. Mi smo bili povabljeni na to razpravo zato ker smo po
                  naročilu Ministrstva za delo, družino, socialne zadeve in enake možnosti,
                  Direktorata za družino v lanskem letu pripravili analizo na temo preživnin. In
                  sicer je bila naša naloga, da v primerjavi z drugimi državami, mi smo vzeli za
                  primerjavo Anglijo, Nemčijo in Švedsko, kot različne, kot države, ki izhajajo iz
                  različnih tipov države blaginje, torej blaginjskega sistema. Pogledamo, oziroma
                     analiziramo slovenski sistem preživnin, da na
                  ta način v bistvu opozorimo na nekatere sive lise in predlagamo tudi nekatere
                  morebiti boljše rešitve, ki izhajajo nekako iz primerov iz tujih praks in tudi iz
                  primerov, ki se nekako zaznavajo v naši javnosti. Nekako bi izpostavila zdaj čist
                  na kratko naše ključne ugotovitve, oziroma bi poudarila ključne šibke točke, ki
                  smo jih nekako zaznali sami pri svoji analizi. Moram pa reči, da je bilo danes že
                  pravzaprav zelo veliko povedanega. Tako da mislim, da bom s svojim uvodnim govorom
                  nekako potrdila tudi te zadeve, ki so bile nekako izpostavljene iz prakse. Kot
                  prvo se nam je kot izredno največja šibkost postavila določanje višine preživnine,
                  in sicer iz več vidikov. Prvi vidik, bi rekla je ta, da nikjer nekako ni
                  definirano kaj so pravzaprav potrebe otrok. Tako da to je nekako dikcija, ki jo
                  pogrešamo potem tudi mogoče v kakšnih drugih zakonskih aktih. Da ni določen način
                  izračuna preživnine, kar vodi v nepoenoteno prakso dela centrov za socialno delo.
                  Mogoče bi zdaj že kar dala konkretno nek predlog na tej točki. Ko smo pregledovali
                  tuje prakse, smo ugotavljali, da ima večina evropskih držav, ki smo jih pogledali
                  nekakšen tako imenovani kalkulator, nekakšno pomagalo, ki staršem, delavcem, ki
                  delajo na tem področju, torej v našem primeru centrom in tudi sodiščem, nudijo v
                  bistvu neko pomagalo pri tem kako določiti višino. Zdaj zadeve so različne. Nekje
                  se upošteva samo starost otroka v povezavi z materialnim statusom tistega, ki naj
                  bi plačeval preživnino, nekje pa se upošteva tudi samo gmotno stanje tistega
                  starša pri katerem otrok biva. Tukaj moram reči, da glede na to, se tudi v
                  Sloveniji nekako spregleda določene ranljive skupine otrok. Nekak nimamo nekih
                  posebnih določil za primere sostarševstva. V tujini je to zelo natančno določeno,
                  da recimo, če otrok nekaj dni biva pri drugem staršu, se to nekako tudi upošteva v
                  samo določitev višine preživnin. Da nekako nimamo ravno prakse poenotene v primeru
                  podaljšane roditeljske pravice in v primeru izrečenega ukrepa rejništva in ko gre
                  otrok v rejništvo, oziroma v zavod. Zdaj na splošno bi lahko rekli, da so
                  preživnine pri nas nizke a ne. Večino, torej več kot polovico otrok prejema
                  preživnina, ki je nižja od povprečne preživnine. Zdaj na primer tukaj bi
                  izpostavila primer Švedske. Na Švedskem je preživnina določena kot univerzalna
                  pravica. Vemo, da švedski sistem blaginje pravzaprav govori o tem, da so vse
                  socialne pravice univerzalne pravice. Torej na voljo vsem državljanom. Je pa res
                  recimo, na drugi strani, da je na Švedskem preživnina določena izredno nizko za
                  švedske razmere. Druga stvar, ki je bila danes tudi omenjena je pomanjkanje
                  podpore pri postopkih izterjave preživnin. Danes smo slišali, da je v bistvu, da
                  sta obe ministrstvi pristopili k temu, da sta pripravili obrazce za pomoč pri
                  izterjavi. Vseeno bi pa morda opozorili na to, da poleg obrazca je v bistvu še
                  celostna podpora. Pri tem, da je potrebno, torej po navadi na materi ali pa na
                  očetu, ki poskuša izterjati preživnino veliko dela, da mora zagotoviti ogromno
                  informacij za to. V tujini imamo različne prakse. Recimo, lahko bi pač
                  izpostavili, da v nekaterih državah imamo specializirane inštitucije v bistvu, ki
                  skrbijo za to, da nudijo podporo. Zdaj, to je seveda najbrž precej drag sistem. Ne
                  vem kako bi pravzaprav to šlo nekako v naši državi, pa vendar, še vedno se nam
                  zdi, da je prevelika odgovornost na starših, ki morajo izterjati to preživnino. In
                  najbrž tudi zaradi tega se kar nekaj staršev, predvsem mater kot vidimo ne odloča
                  sploh za izterjavo preživnin in zato danes s podatkom, koliko imamo neplačanih
                  preživnin, pravzaprav ne razpolagamo. Mi imamo v bistvu podatek o tem, kaj
                  pravzaprav dela Jamstveni sklad, ne vemo pa konkretno širine tega področja. Tako kot je bilo danes že večkrat
                  izpostavljeno. Jaz bi mogoče tako malce pogovorno rekla, neplačevanje preživnine
                  ni vedno le v funkciji nekega nagajanja. V bistvu ni vedno, ne gre vedno za neko
                  zavestno odločitev te osebe, ki ne plačuje preživnine. V naši študiji se je
                  pokazalo kar dosti drugih razlogov. In sicer, finančne stiske zavezancev, kot smo
                  danes že rekli. Malomarnost zavezancev, da ne nazadnje pozabi. Zaporne kazni,
                  zdravljenje v komuni, zdravljenje na psihiatriji, odselitev v tujino. Iz tega
                  vidika, kot smo danes slišali, funkcija preživnine je v tem, da se kontinuirano
                  izplačuje zato, da lahko otrok preživi v tistem mesecu bom rekla. Je seveda zelo
                  slabo, da pravzaprav se preživnina ne glede na to, ali je izplačana ali ne všteva
                  v razpoložljiv dohodek matere oziroma gospodinjstva, kar seveda potem pomeni, da
                  je ta družina, enostarševska družina takrat torej upravičena do nekoliko nižjih,
                  bom rekla, socialnih trasferjev, če tako nekako skušam poenostaviti. Mogoče bi
                  izpostavila samo še to, da kot je bilo danes že rečeno, odgovornost otrok. Tudi to
                  je bila ena izmed točk, ki nas je zanimala. In sicer vemo, da pač otroci so po
                  18-em letu, lahko pač sami pravzaprav iztirjajo preživnino, da na drugi strani so
                  torej ti otroci tudi dolžni potem preživljati svoje otroke. Zdaj gospa iz
                  skupnosti centrov je izpostavila, ga. Murgel je izpostavila simbolno višino
                  preživnine. Mi nekako poudarjamo tudi to, da je problematično, da morajo otroci
                  potem dokazovati, da starš, ki bi moral plačevati preživnino, le te ni izplačal.
                  Tega pa ne more narediti, če v bistvu ne izpelje vseh postopkov pri izterjavi. Kar
                  se tiče v bistvu dolžnosti preživljanja, bi mogoče tukaj samo še en zanimiv primer
                  izpostavila, v smislu, ko govorimo o neplačevanju preživnine, da v Nemčiji imajo
                  recimo dolžnost preživljanja med sorodniki v ravni krvni liniji otroci, starši,
                  stari starši. To zdaj bolj kot zanimivost kaj pravzaprav bi to morda tudi pomenilo
                  za naš sistem. Glede na vse povedano smo nekako v naši analizi predlagali nekako
                  dve vrsti spremembi, dve vrsti ukrepov. Ena je ta, ki bi bila nekako mogoče bolj
                  na hitro možna, do katere bi bilo možno hitrejše dostopat, brez večjih stroškov.
                  Nekako predlagamo, da bi bilo potrebno izdelati neke protokole za delo centrov za
                  socialno delo, da bi se ta praksa le nekako poenotila. Da bi bilo fino izdelati
                  tudi neke protokole za odločanje sodišč in osnove za določanje preživnin. Torej
                  ta, nekakšen kalkulator recimo. Mi smo tukaj izpostavili na primer Düsseldorfsko
                  lestvico, ki se uporablja v Nemčiji, da bi pravzaprav imeli neka poenotena
                  izhodišča. Da moramo nekako slediti temu, da nudimo večjo podporo pri postopkih
                  izterjave preživnin. Zdaj vidimo, da prvi korak je bil narejen, ampak še kakšen
                  korak bi tukaj lahko pravzaprav naredili in da bi morali dati nek večji poudarek
                  na te posebej ranljive kategorije otrok. Zdaj dolgoročno bi bilo najbrž smiselno
                  razmišljati o tem, kaj sploh je preživnina, kako, a je definicija preživnine, taka
                  kot je, res uredu. Da bi se določilo neke starostne razrede otrok in da bi pač
                  morda tudi se razmišljalo o tem ali je vloga Jamstvenega sklada morda potrebna
                  kakšne dopolnitve, da bi se ustanovilo kakšen fond kjer bi se pravzaprav
                  zagotavljalo te minimalne preživnine. Ampak to je skratka daljša, rešitev na morda
                  daljši časovni rok. Tako da za enkrat toliko iz moje strani. Morda bi samo še to
                  povedala. V okviru naloge se je izkazalo pač, da je, kot sem rekla, velik problem
                  pri pomoči staršem, pri izterjavi. V lanskem letu je začel, se je, je bil sprejet
                  zakon o brezplačni pravni pomoči, ki je sigurno vplival na to področje,na to, da v bistvu starši lahko pridejo do pravne
                  pomoči, česar mi pravzaprav v nalogi še nismo mogli analizirati. Tako da hvala
                  lepa za enkrat.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj dajem besedo g. Robertu Maroltu iz Javnega
                  jamstvenega preživninskega in invalidskega sklada Republike Slovenije.
                  Izvolite.</p>
            </sp>
            <sp who="SDT7:MaroltRobert">

               <speaker>ROBERT MAROLT:</speaker>

               <p>Hvala lepa za besedo ga. predsednica. Spoštovane poslanke, spoštovani poslanci,
                  ostali gostje. Mogoče bi čisto na kratko orisal mandat, oziroma poslanstvo
                  preživninskega sklada, ki je ustanovljen z namenom poravnave obveznosti iz naslova
                  preživnin v primeru neplačevanja le teh. Poslanstvo sklada je pomagati otrokom, da
                  s pomočjo zakonitih zastopnikov uveljavijo svojo pravico do prejemanja nadomestila
                  preživnine in svetujejo pri odločitvah za uveljavljanje teh pravic. Sklad
                  preživninske zavezance hkrati tudi vspodbuja k plačevanju preživnine, oziroma
                  ureditvi odnosov z otrokovim zakonitim zastopnikom. Zdaj postopek uveljavljanja
                  nadomestila preživnine je tak, da zahtevo za uveljavitev nadomestila preživnine
                  vloži otrokov zakoniti zastopnik na sklad. Nadomestilo preživnine se prizna v
                  naslednjem mesecu od dneva vložitve zahteve, ter se izplačuje do 15. v mesecu za
                  tekoči mesec. Tukaj bi pojasnil, da sklad o vlogah odloča ažurno, hitro, tekoče in
                  brez kakršnegakoli odlašanja. V zvezi z nadaljnjim delovanjem, moram tukaj
                  poudariti, da lahko spremljanje posamezne zadeve, ki se začne z njegovo
                  vložitvijo, traja celo do 18 let, kajti v tem obdobju so okoliščine, ki vplivajo
                  na pravico do nadomestila preživnine večkrat spremenijo, ker lahko preživninski
                  zavezanec poravna določeno preživninsko obveznost za posamezni mesec ali celotno
                  obveznost in potem istočasno pomeni plačilo te obveznosti preživninskega zavezanca
                  ustavitev plačila nadomestila s strani sklada. V nadaljevanju potem sklad vstopi,
                  torej ko sklad izplača nadomestilo preživnine preživninske upravičencu, vstopi
                  sklad v terjatev otroka kot upnika do višine izplačanih sredstev ter prične z
                  izterjavo preživninskih zavezancev pred sodišči. Torej vloži izvršilni predlog s
                  katerim izterja, oziroma zahteva izterjavo dolga skupaj z zakonitimi zamudnimi
                  obrestmi in s stroški postopka. Ta učinkovita izterjava dolžnikov preživninskega
                  sklada je zelo pomembnega vloga, ki se kaže ne samo v prihodkih za delovanje in v
                  izplačilu nadomestila preživnin deloma, ampak tudi v spreminjanju miselnosti
                  preživninskih zavezancev, ki se želijo izogniti plačevanju preživnine. V zvezi s
                  tem moram pojasniti, da so postopki na sodišču zelo dolgotrajni, še posebej je
                  dolgotrajen postopek izterjave. Potem v postopku, ko začne izvršitelj z delom,
                  kajti sklad ima trenutno odprtih na sodišču 8 tisoč 992 zadev. V zvezi s tem želim
                  pojasniti, da sklad v skladu s svojim nalogami želi tudi skupaj z drugimi
                  dejavniki doseči ozaveščenost, da je preživnina, oziroma pravica do preživnine
                  temeljna človekova, oziroma otrokova pravica, zato želimo tudi doseči čim večji
                  delež tistih, ki se bodo zavedali, da se plačilu preživnine za otroka ne morejo
                  izogniti. V zvezi s tem bi želel pojasniti, da je v prvi polovici letošnjega leta
                  sklad izplačal za 3 tisoč 823 upravičencev 1 milijon 891 tisoč 809 evrov, od tega
                  je z izterjavo bilo poplačano v višini 853 tisoč 914 evrov, ostalo pa je bilo
                  zagotovljeno iz proračuna. Glede same učinkovitosti in uspešnosti izterjave želim
                     pojasniti, da je bila izterjava v preteklih
                  letih, do leta 2013 nekje okoli 30 % izplačanih nadomestil, sedaj, v prvi polovici
                  letošnjega leta je bila uspešnost izterjave glede na izplačana nadomestila
                  preživnin dosežena v višini 58 %, kar je rezultat predvsem proaktivne vloge sklada
                  pri izterjavi. Glede same višine nadomestila preživnin želim pojasniti, da višina
                  nadomestila znaša od 1. aprila 2012 dalje enaka, in sicer za otroka do 6. leta
                  starosti v višini 72,46 evrov, za otroka od 6 do 14 leta starosti v višini 79,70
                  evrov in za otroka nad 14-im letom starosti 94,19 evrov. Toliko za uvod. Hvala</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj pa dajem besedo ge. Katarini Bervar Sternad iz
                  Pravno-informacijskega centra nevladnih organizacij. Izvolite.</p>
            </sp>
            <sp who="SDT7:BervarSternadKatarina">

               <speaker>KATARINA BERVAR STERNAD:</speaker>

               <p>Hvala. Lep pozdrav. Izjemno nas veseli, da je bil ta sklic seje opravljen in da
                  smo se danes tukaj zbrali ravno na to temo. Namreč, danes sem tukaj tako v imenu
                  Društva SOS telefon, Društva za nenasilno komunikacijo, kot seveda tudi
                  Pravno-informacijskega centra nevladnih organizacij PIC. Že več letov se ukvarjamo
                  s področjem preživnin in tokrat smo v času javne razprave družinskega zakonika
                  vložili tudi predlog s katerim poskušamo dejansko spremeniti koncept samega
                  določanja višine preživnin in seveda postavitve preživnine na tisto mesto kjer je,
                  seveda, preživnina kot temeljna otrokova pravica, ki naj v prvi vrsti seveda
                  koristi otroku. Namreč vse večkrat se dogaja, da je višina preživnine predvsem
                  rezultat nekih razmerij moči med staršema in ta se določa v obdobju, ko sta starša
                  najbolj ranljiva, bodisi oče, bodisi mama. Čas razveze je po navadi čas, ko se
                  odpirajo izjemno težke čustvene težave in pa seveda, ko imata, predvsem starš, ki
                  bo otroke dobil v varstvo željo, da se postopek čim prej konča. Tako starši,
                  upravičenci, oziroma v 90-odstotkih upravičencev, upravičenke pristanejo na
                  bistveno prenizko preživnino. Mi smo opravljali nek informativni izračun za
                  prvorojenega otroka v povprečni slovenski družini in preživljanje enega otroka bi
                  stalo nekje okoli 500 evrov mesečno. Tukaj smo seveda vzeli pet-letno obdobje,
                  kjer smo potem seveda primerno tudi indeksirali te stroške, kar pomeni približno
                  250 evrov na enega od staršev. Povprečna preživnina v Republiki Sloveniji je pa
                  132 evrov. Se pravi, da imamo precejšnjo neenakomerno, razliko v tem kaj v
                  povprečju bi otrok potreboval in kaj večina otrok, ki jim je preživnina priznana
                  tudi pridobi. Izhajali smo torej iz tega, da se to razmerje moči postavi v nek
                  enak položaj in korist otroka, zatorej predlagamo, da država v družinskem zakoniku
                  zastavi koncept izhodiščne preživnine. Se pravi, da so vsi otroci postavljeni v
                  enak položaj. Ta izhodiščna preživnina se lahko določi s pomočjo zakonodaje, ki jo
                  že imamo. Namreč, Zakon o socialno varstvenih prejemkih določa, da odrasla oseba,
                  ki zaproša za denarno socialno pomoč za prvega otroka dobi pomoč v višini 0,76
                  odstotka minimalnega dohodka. V enaki meri menimo, oziroma na enak način menimo,
                  da bi morala biti odmerjena tudi izhodiščna preživnina. Šele ko bi bil ta koncept
                  postavljen, to se pravi, ta višina določena, bi lahko zavezanec dokazoval zakaj te
                  višine preživnine ne more izplačevati in to na enak način, kot to od njega terja
                  Zakon o socialno varstvenih prejemkih. Torej, da sam dokaže, da se brez lastne
                  krivde ne more vključevati v trg dela ali v program aktivne politike, ne more
                  ustvarjati dopolnilnega zaslužka, ne morem uporabljati nepremičnine na način, da
                  bi jo lahko  uporabljal za plačevanje preživnine
                  in podobno. In seveda na drugi strani obstajajo primeri, ko otrok zaradi nekaterih
                  posebnih, na primer zdravstvenih potreb, potrebuje višjo preživnino ali se o tej
                  višji preživnini dejansko starša tudi strinjata. In menimo edino na takšen način
                  bi se izognili temu, da starša dejansko pri določanju preživnine popuščata ali
                  izvajata moč eden nad drugim, kar je še posebej v partnerskih razmerjih, kjer je
                  prihajalo do nasilja, seveda zelo pogosto. Torej višina preživnine je pogosto
                  odraz razmerja med samima staršema bolj kot kaj drugega. Torej, naš predlog je šel
                  ven tekom javne razprave in je bil podprt s strani več nevladnih organizacij. Gre
                  v prvi korak pri težavah, ki so bile tako seveda s strani Inštituta za socialno
                  varstvo prepoznane, in seveda kasneje imamo težave tudi pri sami izterjavi. Tukaj
                  pa se kaže, da pravica do preživnine dejansko še vedno nekako ni tista, ki jo
                  postavljamo tako mediji in seveda vsi drugi deležniki v ospredje. In neplačevanje
                  preživnine bi moralo biti prepoznano kot neke oblike zavržno dejanje. Namreč, to
                  je izpolnjevanje svojih temeljnih starševskih pravic in seveda povzročanja
                  izjemnih težav na strani tistega, ki otroke ima. Kot sem povedala 90 odstotkov
                  upravičencev je žensk, se pravi upravičenk, kar pomeni, da imamo tukaj bistveno
                  nesorazmerno bolj obremenjene enostarševske družine kjer je seveda mati tista, ki
                  je nosilka te skrbi. Pogosto se dogaja, da mati opravlja dve službi. Seveda in ima
                  veliko večje težave pri nadomeščanju izpadle preživnine, kot bi jo imel zavezanec,
                  da bi seveda ustvaril toliko dohodka, da pokrije preživnino. Toliko iz naše
                  strani. Mi nameravamo ta naš predlog tudi širše predstavljati naprej v postopku
                  spremembe družinskega zakonika in upamo na široko podporo temu novemu konceptu.
                  Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj dajem besedo Glasu žensk Slovenije, ge. Moniki
                  Piberl. Izvolite, beseda je vaša. Še, če lahko vključite mikrofon. Izvolite.</p>
            </sp>
            <sp who="SDT7:PiberlMonika">

               <speaker>MONIKA PIBERL:</speaker>

               <p>Lep dober dan vsem prisotnim v avditoriju. Bom poskušala biti mal kratka. Zelo
                  dobro sem poslušala predhodne govornice in govornike. Deloma sem se strinjala, se
                  naša stranka strinja, v veliki meri pa se ne strinjamo, ker še zmeraj dajejo
                  potuho neplačnikom. Jaz se bom bolj izključno osredotočila na te, ki ne, ki
                  izigravajo vso zakonodajo, pa če bomo mi danes napisali še ne vem kako vrhunsko,
                  so ljudje, ki znajo izigravat. Zato moramo napisati tako zakonodajo katera jim bo
                  to preprečila. Bom govorila o kategoriji ljudi, ki vse svoje premoženje
                  pripisujejo tako, kot delajo naši slavni tajkuni in so nedotakljivi in so pred
                  roko pravice, tako rekoč klošarji, če lahko tako imenujem. In tukaj je enako. Ti
                  se predstavijo pred roko pravice; <q>»nimamo ničesar, ne moremo ničesar dat«</q>, sami pa
                  na veliko luksuzirajo. Imajo račune odprte v tujini, delajo v tujini, živijo sicer
                  doma, in tako naprej. Njihovi otročki pa naj tukaj trpijo in se preživljajo iz
                  sredstev Preživninskega sklada. To je totalno zgrešeno v naši družbi. Preživninski
                  sklad bi moral dati otroku toliko, kolikor mu določi sodišče, ne da dobi
                  miloščino. 73 evrov, ko imate po kategoriji starosti narejeno. 74 in tako naprej.
                  To je absurdno. Vsi vemo, da en otrok potrebuje najmanj mesečno 500 evrov, zlasti
                  deklice. Vemo, da ženska mnogo več potrebuje za osebno higieno kot en moški. In
                  poslušajte, ne si zatiskati oči. Te otroke smo dali v čisto drug položaj. Ti so v
                  nepriviligiranem. Ti otroci predstavljajo za našo družbo kot neko nujno zlo. Tako
                  se družba obnaša do teh otrok. Poglejte, za otroke v rejništvu damo 529 evrov.
                  Mamica, ki pa z otrokom, ali pa oče živi, pa se mora prebijati z miloščino. Ja za
                  božjo voljo, kje živimo. Pa saj nismo v srednjem veku. Živimo v 21.
                     stoletju. In kje so tu otrokove pravice? Mi
                  jih jemljemo, mi ne, naša stranka ne, mi se borimo za njih. Nekateri iz
                  institucij, ne bom jih imenovala, več kot leto kontaktiramo z Ministrstvom za delo
                  in družino in še z drugimi ministrstvi in jim dopovedujemo. Te otroke je treba
                  tudi podpreti ne pa, da jih mi postavljamo v en čisto drugi položaj. Dajmo jih, da
                  bodo enakovredni vsem tistim, ki jih država podpira. Rejništvo pa vemo kaj postaja
                  danes, ena velika, velik biznis. Tem staršem, starim staršem, pa staršem, pa
                  mamicam in tem, pa jih bomo, šli z minimalnimi zneski. Za božjo voljo prosim,
                  dajte zamislite se nad tem in nekaj postorimo in ne jemljimo tem otrokom pravice.
                  Kje je tukaj varuh otrokovih pravic, da bi se za to zavzel? Ga nisem še enkrat
                  slišala, da bi rekel: <q>»Te otroke pa moramo tudi nekaj za njih poskrbeti.«</q> In naj
                  imajo dokler tudi študirajo, naj bo njihova preživnina do smrti izterljiva. Zakaj
                  zopet potuha tem dajemo? A otrok bo pa moral starše podpirati kasneje? A on pa
                  prej njemu ni hotel dati ker se je izmikal, ker je znal izredno dobro luknje
                  zakonske uporabiti. Za enkrat toliko. Hvala lepa.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj dajem pa še besedo g. Maticu Muncu in Psihosocialne
                  svetovalnice Akcija. Izvolite g. Munc.</p>
            </sp>
            <sp who="SDT7:MuncMatic">

               <speaker>MATIC MUNC:</speaker>

               <p>Spoštovana predsednica, spoštovani poslanke in poslanci, kolegi. Delim mnenje, da
                  je to res lepa priložnost pravzaprav za odpiranje tako pereče pa tudi izjemno
                  široke teme. Ne spomnim se, da bi na tem mestu bilo govora o tej temi in danes
                  bomo pač izkoristili to priliko. Se bojim, da bomo nekoliko vsi tulili v isti rog,
                  ampak iz tega ven verjetno lahko tudi pride nekaj dobrega, še posebej, če boste
                  tudi vi na drugi strani presegli svoje strankarske različice, razlike in pač
                  uspeli sprejeti sklepe, ki so v korist dejansko vseh. Žal moje izvajanje ne bo
                  povsem identično. Namreč verjetno ste me povabili zaradi tega, da bi nekaj
                  izvedeli iz prakse, vendar praksa je zelo pestra. In ne bo vse isto kar ste že
                  slišali, namreč treba je vedeti, da je tukaj na področju preživnin veliko več
                  koncev te palce, kolikor pa samo eden. Začel bom čisto na drugem koncu, in sicer v
                  tem, da država včasih želi na vsak način posegati v družinsko življenje tudi
                  takrat, kadar ni potrebe. Ravno včeraj smo bili priča temu, da oseba, ki je še
                  vedno danes na delovnem mestu odloča o tem, katero sadje bo lahko kupila
                  državljanka Republike Slovenije za svojo izredno denarno pomoč, kar je kršitev
                  človekovih pravic. To so pri Varuhu tudi povedal. In na podoben način se poskuša
                  vmešavati v družinsko življenje tudi v primeru razhoda ali pa razveze, zakonske
                  zveze. Žal pravim zaradi tega, ker Slovenija je podpisnica Evropske konvencije o
                  človekovih pravicah, ki v 8. členu pravi, da je pravica do družinskega življenja
                  neminovna pravica in nihče nima pravice v njo posegati, razen iz opravičenih
                  razlogov. Dva judikata Evropskega sodišča za človekove pravice leta 2009 proti
                  Nemčiji in Avstriji sta jasno opredelila, da nestrinjanje drugega starša ne more
                  vplivati na pravico do uživanja do družinskega življenja. Zakaj vam to razlagam?
                  Mnenja sem in tudi pač poslal sem pripombo na Ministrstvo za delo, družino in
                  socialne zadeve, da smo sicer žal v enem čudovitem momentu, zgodovinskem, ko bi
                  lahko družinsko politiko v Sloveniji obrnili v drugo smer. Vendar žal predlog
                  Družinskega zakonika temu ne sledi. Še vedno ljudi ob razvezi in razhodu silimo v
                  tožbe, še vedno jih silimo v to, da se je treba opredeliti kdo je čigav otrok.
                  Čigav otrok je lastnina koga in kdo bo za koga plačeval. Ta doktrina je napačna in
                  danes mi je všeč, da si Sendi omenila ravno vso starševstvo kot izhodiščno
                  doktrino za vse, ki se razhajajo, pa vendarle njihova razmerja nismo tako zelo
                  konfliktna, oziroma nobeden izmed staršev ni storilec kaznivega dejanja v smislu
                  nasilja v družini, zanemarjenja ali kaj drugega. Enostavno se pač ne razumeta več
                  in gresta vsak svojo pot. Kolegica iz PIC-a je lepo omenila. Tako obdobje razhoda
                  zveze je izjemno ranljivo. Ranljivo za vse vpletene, za otroke in tudi za odrasle
                  in žal imamo trenutno na karakter Slovencev na cepljeno kvorulanstvo, ki ga
                  marsikatere inštitucije v Sloveniji spodbujajo. Med drugim tudi določeni
                  odvetniki, med drugim določeni svetovalci in žal tudi na centrih za socialno delo.
                  Kar pomeni, moraš se tožiti. Moraš se tožit za preživnino, moraš se tožiti za to,
                  čigav otrok je. To doktrino bi lahko spremenili z drugačno dikcijo družinskega
                  zakonika, vendar žal v tem predlogu ni tako in seveda iz tega izhajajoče tudi
                  preživnina za moje pojme ni vedno upravičena rešitev. Konkretno pari, ki se pri
                  nas razhajajo imajo pri uveljavljanjusostarševstva izjemne težave. 14 dni nazaj mlad par se je razšel.
                  Mama njena je odvetnica, njena odvetnica, je pripravila lep predlog, ki je bil na
                  vložišču na okrožnem sodišču zavrnjen, ker je pač uradnica, ki je tam rekla, da
                  sostarševstva v Sloveniji ni in da se morata tožiti. Še vedno zelo pogosto
                  srečamo, da pa če je potrebno tudi seveda res ekonomsko včasih je tožba celo, žal
                  absurdno, vendar bolj ugodna. Namreč, če gre zraven tudi za razrez premoženja, je
                  seveda notarski zapis, če je premoženja kar nekaj, drag. Med tem, ko včasih je
                  bolje, da se tožita in pač sodišče po uradni dolžnosti odloči in tega denarja ni
                  treba plačati. To je absurd pravzaprav. Vendar še vedno trdim, da tri četrtine
                  razhodov, zvez, so v bistvu konfliktni v smislu čustvene obremenjenosti, vendar ne
                  gre za storilce kaznivih dejanj, ampak sta pač samo dva partnerja, ki ne moreta
                  več skupaj živeti, imata pa skupnega otroka ali pa več otrok. Država ne promovira
                  sostarševstva in to je škoda. Trdim to tudi zaradi tega, ker danes je bilo
                  omenjeno, da so te tri pravice, ki izhajajo iz razhoda ali pa razveze, torej
                  zaupanje, varstvo in vzgoja, preživnina in stiki, da so ločene. To je res. In
                  pogosto slišimo, da za neplačevanje in preživnine ne smemo izsiljevati stikov.
                  Vendar je res, da je ločena tudi pravica med zaupanjem in preživnino. V zgodovini
                  Slovenije nimamo niti ene sodbe, niti ene sodbe, da bi bil otrok zaupan enemu
                  staršu, medtem, ko izvrševalec premoženjskega dela, torej preživnine bil nekdo
                  drug, pa je to možno. Jemljemo to v paketu. In res, če govorite z ljudmi, ki so v
                  resni stiski, ampak tej čustveni stiski ob razhodu, jih res nekateri zelo močno
                  navijajo v smeri tega, da je pač potrebno tega ali pa drugega partnerja ožeti za
                  denar in je pač to tisti vidik, ki je pač žal vidik razhoda.</p>
               <p>Moram spregovoriti tudi o tem, da ta trenutek smo septembra, kar pomeni, da če ima
                  kdo med vami otroka, ki nima statusa, ga lahko ta trenutek iz svojega lap topa
                  kupite za 100 evrov. Nehajmo se slepiti. Status dijaka dijaka, študenta je
                  kupljiva zadeva v Republiki Sloveniji. Ta trenutek zdajle ga lahko kupite in če je
                  kdo starejši od 18 let in ima ta status, lahko seveda tudi ta oseba, namreč
                  govorimo o tistih, ki se izmikajo sistemu tudi na drugi strani, lahko mirno
                  opravlja delo preko študentskega servisa. Ima pravzaprav veliko več dohodkov kot
                  dolžnik za preživnino, vendar je zaveden v evidenci centra za socialno delo kot
                  nekdo, ki ima status in ki se šola. Toliko. Ravno analiza Inštituta Republike
                  Slovenije za socialno varstvo omenja tudi o tem, da je kar nekaj preživnin, ki so
                  s strani opravičencev neekonomsko porabljene in so tukaj včasih trditve tega, da
                  ta denar gre v neko drugo malho, ne za otroke, seveda včasih tudi opravičene. Sam
                  trdim, da to izhaja iz tega, da naša doktrina napačna. Imamo pač moment, da lahko
                  to doktrino, se pravi, da je skupno starševstvo izhodišče. Imamo ta moment, da
                  lahko, oziroma ga lahko vi poslanci pravzaprav spravite tudi v Družinski zakonik.
                  Potem pa gremo seveda k temu, kar je pa bil verjetno tudi namen sklica današnje
                  seje komisije. Torej za ljudi, ki se izogibajo, oziroma se pravi za tiste, ki so
                  na drugi strani ali ignorantski ali pač namerno se izogibajo plačevanju oziroma
                  svoji preživninski obveznosti. Na nek način recimo, da gre za enega izmed staršev,
                  ki za moje pojme globalno gledano zanemarja svojega otroka ali svoje otroke ali
                  izvaja ekonomsko nasilje, kar je pravzaprav identično. Za moje pojme gre za
                  storilce kaznivih dejanj. Omenjen je bil pregon kaznivega dejanja. Sem mislim, da
                  bo pač kolegica iz Ministrstva za pravosodje kaj povedala tudi o izvrševanju kazni
                  glede neplačevanja preživnin. Sam sem delal v tem obdobju, ko je bila spremenjena
                  novela Kazenskega zakonika, v zaporu, moške zaporu in smo seveda začeli notri
                  dobivati prve moške, ki so bili kaznovani, se pravi na zaporno kazen. Običajno je
                  bila povprečna zaporna kazen eno leto. Šokantno je bilo to, da v naši strokovni
                  skupini je bilo pravzaprav do teh kazni odklonilno stališče mojih kolegov iz
                  družboslovnih ved. Namreč to, kar ste rekli, da je to zavržno dejanje, s čimer se
                  globoko strinjam, ne delijo niti moji kolegi. Jemalo se je to, kot da je to
                  obremenitev pravosodnega sistema, pa zakaj je to treba, pa a sej ta pa ni nič
                  takega naredil, saj samo plačeval ni. Šele zelo podrobno branje sodnih spisov, se
                  je izkazovalo, da gre zgodovino 12-ih ali pa več let, ko so se v tem primeru
                  seveda matere borile za preživnino in da gre za pač profesionalne manipulante in
                  izmikavte, ki so uporabili resnično ogromno tehnik. In nekaj teh tehnik sem se vam
                  odločil, da vam jih danes predstavim. Namreč vedno je veljalo, da so barabe tri
                  korake pred policisti. Kolega Gorenak bo to vedel ali ne? Vem, da bo poskušal.
                  Policija pa represivni organ pa proba slediti temu. Zaradi tega nobena zakonodaja
                  nebo nikoli mogla vodotesno zapreti tega, kar pač ljudje s svojo inventivnostjo
                     poskušajo izvest. In ni pot v zakonodaji. Pot
                  je v naši doktrini. Pot je v naši srčnosti. V tem, da dejansko tudi to, da v
                  zaporu na Povšetovi ljudje, ki delajo, jemljejo take vrste kaznivo dejanje, ki je
                  zame zavrženo, kot minorno, kot bi moralo biti pogojno, to kaže na klimo v naši
                  družbi. Res je, kar se tiče, namreč, zdaj pa, da gremo v te manipulacije. Omenjeno
                  je bilo pač prepis premoženja, ampak poglejmo zdaj. Včeraj sem se postavil v vlogo
                  nekoga, ki bi rad dal izvršbo in sem šel samo od doma preko interneta pa sem vam
                  mislil obrazce prinesti, ampak sem šel samo tako, da pač recimo iščem obrazec.
                  Verjamem, da je obrazec spremenjen, vendar včeraj sem naletele seveda še vedno na
                  to, kar mi pač internet daje in na pet težav, ki bi jih imel, če bi šel na
                  izvršbo. Prva težava je, da bi moral napisati naslov dolžnika. Recimo, da sem
                  mati, ali pa oče, saj je vseeno, ki že osem let sem ločen od svoje žene in pojma
                  nimam kje ta oseba živi. Napisat moram naslov dolžnika. Kje pa vem kje živi. 2.
                  točka, od katerega dne ne plačuje preživnine, oziroma danes je že omenila kolegica
                  Vukova, to pravilo treh mesecev. Pravilo treh mesecev je velika past. Namreč
                  tisti, ki so zelo izkušeni v manipulaciji vedo, da plačam en mesec, pa dva meseca
                  ne plačam, pa ponovno plačam, pa dva meseca ne plačam. Tako se da po domače drkat
                  drugo osebo 15 let. To pravilo treh mesecev absurdno, oziroma še celo več. Jaz
                  lahko plačam en del preživnine, recimo 100 evrov, čeprav sem opravičen za 200
                  evrov, pa vendarle se je tam zabeležilo, da je preživnina bila plačana. Kar
                  pomeni, se pravi, od katerega dne ne plačuje, ogromno, ki prejme ta obrazec se
                  tukaj ustavijo; <q>»Ja pa saj, junija je nekaj nakazal.«</q> Potem je pa julij in avgust,
                  septembra bo spet nekaj nakazal in potem ne bo. 3. točka, zahtevane obresti.
                  Ljudje, navadni državljani imajo pri tem, ko vidijo ta seznam ogromne težave pri
                  tem, ker ne vedo točno, kaj naj zdaj tam notri napišejo. Zahtevane obresti so, se
                  pravi gre za znesek, zdaj je treba pa upoštevati valoriziran znesek CSD-ja, pa
                  točno od katerega dne pa doplačila in je treba to notri pisat eno za drugim.
                  Ljudje se dostikrat pri tem, moje stranke recimo grejo po obrazec, pa se vrnejo,
                  pa hočejo še enega, pa še enega, ker se enostavno zmotijo. Želele sem vam ga
                  prinesti, da vidite koliko je to zapleten obrazec še zdaj, pa ni to, ne mislim, da
                  je to odgovornost ministrstva, ampak dejansko sam sistem izvrševanj, izvršbe je
                  zapleten in ko se piše te posamezne zneske ljudje se motijo in zelo velikokrat
                  odnehajo. Dejansko odnehajo. Vržejo stran, strgajo in rečejo ne grem se tega. 4.
                  točka, ki je najbolj absurdna, banka in račun dolžnika. Jaz še za svojo ženo ne
                  vem kolk ima račun, ker ima to ona na kartici v svoji denarnici, kaj bi šele vedel
                  za svojo bivšo ženo, pri kateri hudičevi banki ima ona račun in kakšen je ta
                  račun. Stranke smo dostikrat, tukaj smo jih prosili, da naj napišejo črtico in
                  napišejo opombo: <q>»Prosimo sodišče, da po uradni dolžnosti pridobi te podatke.«</q>
                  Vendar je praksa različna. Včasih je šlo to skozi, včasih se je zadeva vrnila, da
                  je pač izvršba, da je pač nepopolna in da je treba pridobit, včasih. Praksa je
                  neenotna. Sami razumete, da je to absurdno. Vedeti od bivšega partnerja deset let
                  banko in račun. In seveda 5. točka, se pravi ime izvršitelja v primeru, če bo šla
                  izvršba na premičnine. Tukaj je past. Namreč izvršba na denarna sredstva v redu
                  razumemo, izvršba na premičnine je pa past, ker namreč, če izvršitelj starta svojo
                  dejavnost, pričakoval sem danes tudi izvršitelje tukaj, seveda nastanejo določeni
                  stroški. Dolžnik je zvit in svoje premičnine prepiše na brata, sestro, kogarkoli,
                  starše in je ničla. Kdo plača stroške izvršbe? Mati v takem primeru ker izvršba je
                  bila neizvedena. Ljudje tam potem odklikajo iz seznama izvršiteljev, kar je po
                  svoje tudi absurd vedeti kdo je izvršitelj, kdo ni, koga boš napisal. Ampak čim
                  začnejo tudi izvršbo na premičnine tvegajo to, da bo izvršba neizvedena in v takem
                  primeru bodo stroški izvršbe šli na njihov rovaš. Tega jim pravzaprav nihče ne
                  pove. Dotaknili smo se tega kdo ljudem svetuje. Nihče jim ne svetuje. Svetujejo
                  jim samo na Pravno informacijskem centru edini. Namreč Center za socialno delo se
                  temu področju absolutno izogiba. Ko je podan izvršilni naslov, se ne dotikajo te
                  teme. Pojdite na sodišče in to rešite. V času, v procesu pridobivanja soglasja,
                  ali pa mnenja, oziroma potem kasneje sodbe da. Ko je enkrat izvršilni naslov na
                  Centru za socialno delo ne boste dobili nobenega svetovanja v zvezi z izvršbo ker
                  bodo rekli, pojdite na izvršilni oddelek in se pač tam z nečem bockajte, s
                  čemerkoli. Na Pravno informacijskem centru ljudem svetujejo in potreba po
                  kvalitetnem svetovanju je zelo visoka. Leta 2009 meni se zdi, smo z dvema
                  kolegicama, s kolegico Plutovo in kolegico Ogulinovo točno v tej hiši vložili
                  predlog kako bi se to rešilo. Edina oseba, ki se je temu odzvala je bil pač
                  poslanec Gorenak. Vsi ostali so dobili in zaradi tega danes nisem kopiral svojega
                  predloga ker nima smisla, ker imam občutek, da nekateri ne berete. Tak pok, kako
                  bi s preživninami rešili, nihče ni odgovoril na to. Nikomur se ni zdelo niti
                  potrebno na to odgovoriti.  Jaz mislim, da je
                  nekdo omare polagal s tem papirjem. Med drugim je v tem predlogu bilo tudi to, da
                  je nujna potreba po centralni enoti zavodov, ki bi urejala centralno preživnine.
                  Namreč, trenutno imamo več institucij, en del je sodni del oblasti in potem je tu
                  Jamstveni preživninski in invalidski sklad, ki, moram reči, deluje zelo dobro,
                  namreč ljudje, ki so pripeljali zadevo tako daleč, da so pripeljali do njih, so
                  dobili to, kot je bilo rečeno, sicer žalostno, bedno nadomestilo, vendar so ga
                  dobili. Dobra plat tega je v tem, da ko enkrat postane dolžnik dolžan državi, se
                  država veliko bolj potrudi za izvršbo. Zakaj se mi zdi pomembno, da je to pod eno
                  streho – izvršbe države proti državljanom so kar uspešne, če ste imeli kdaj
                  FURS-ovo izvršbo, veste, da se znajo dobro usesti na vaš račun. Če je to terjatev
                  ena na ena, se pravi, upravičenke ali pa nekoga, ki predstavlja upravičenca do
                  dolžnika, je ta izvršba težja, se pravi, je težje izvedljiva. Zelo dobro je, kadar
                  se država postavi na stališče, da terja od dolžnika denar, in takrat je potem tudi
                  zadeva bolj uspešna.</p>
               <p>Kar se tiče kaznovalne politike, rekel sem, ponavadi smo imeli tri do pet moških,
                  ki so bili kaznovani na zaporno kazen zaradi neplačevanja preživnin, njihove
                  zgodbe pa so bile zelo različne. Vmes so bili tudi gospodje, ki so bili dejansko
                  socialni reveži, ljudje, ki niso imeli ničesar, vendar jih je sistem povozil.
                  Povozil jih je zaradi tega, ker niso imeli v celem procesu pravega pravnega
                  varstva in so sedeli zaporno kazen, dejansko so bili nezmožni, dobivali so,
                  recimo, sredstva 240 evrov na mesec, vendar potem je bila v ozadju izvršba, nekdo
                  jih je terjal, nekaj časa so plačevali, niso mogli plačevati, v končno fazi so
                  bili tudi kaznovani, pri čemer nobeden od teh otrok ni dobil zaradi tega čisto nič
                  več denarja za preživljanje, ampak samo ta gospod je odsedel. Niso bili pa,
                  seveda, kot rečeno, vsi taki.</p>
               <p>Zgodba je zelo kompleksna in zadeva zelo veliko različnih aspektov. Ne pozabiti na
                  to, da je preživnina tudi socialni korektiv. Namreč, če imate izvršilni naslov, se
                  vam to pozna tako pri dohodnini kot pri štipendiji otroka in pri otroškem dodatku.
                  Nihče nikoli ne sprašuje, ali je ta preživnina izplačana, vendar se to upošteva
                  kot neke vrste olajšava. Žal moram na tem mestu reči, da je to ena izmed posledic
                  tako imenovane Svetlikove reforme iz časa Pahorjeve Vlade, ko se je delala popolna
                  mala socialna reforma, za katero bi morali danes na tem mestu priznati, da je
                  popolnoma zgrešena. In bi morali enkrat vsi v imeti dovolj politične volje, tudi
                  na ministrstvu, in reči, ta sistem ne deluje, moramo ga vreči v koš, namreč, dela
                  velikansko škodo ljudem in kopico dela tudi na samem ministrstvu preko pritožb,
                  preko pritožb na odločbe za različne pravice iz javnih sredstev.</p>
               <p>Rekel bi še na splošno, se pravi, tisto, s čimer sem začel, doktrina mediacije bi
                  bila tista, ki bi jo morali uveljavljati. Namreč, moram vam povedati, da veliko
                  staršev prihaja tudi z zelo kreativnimi predlogi, kako bi se preživnino
                  izplačevalo. Kreativni v smislu tega, ker trenutno slovenska zakonodaja sploh ne
                  pokrije. So nekateri, ki bi radi naredili sklad, se pravi, sklad, ki bi ga
                  pravzaprav podarili otroku, pa da se iz tega potem izplačuje, ker so pač
                  premoženjsko tako sposobni. Takega dogovora v bistvu na slovenskem sodišču ni
                  možno doseči, mora biti zapisano, koliko se plačuje na mesec. Sostarševstvo je
                  trenutno narejeno tako absurdno, da je treba preživnino določiti in si, kot češ,
                  oba starša križno izplačujeta, kar je neumnost. Omenjeno je bilo danes, da ta
                  pogajanja na koncu, se pravi, ko bi dosegli nek sporazum in prihaja do
                  izsiljevanja za višino preživnine. To je res. Res je tudi, da je veliko premalo
                  energije vložene v to, da bi se doseglo dober sporazum, dober dogovor. Osebi sta
                  ranljivi, vendar se potem na centrih ta sporazum napiše hitro, dejansko je
                  preživnina zadnja točka in se začne cenkati okoli 20 evrov, gospod pravi 150,
                  dajmo 130, dajmo 120, podpišemo na 110, samo da gre naprej. Kar ni dobro. V
                  procesu razhoda in razveze bi bilo treba na državnem nivoju veliko, veliko več
                  energije vložiti v pravo mediacijo, se pravi, dejansko iskanje skupnih rešitev in
                  upoštevati tudi to številko, ki je bila rečena, recimo, 500 evrov je nekje
                  strošek, povprečen, preživljanja otroka. Pri tem pa pri starejših upoštevati tudi
                  to, da so lahko sami tudi delovno sposobni. Se pravi, sam sicer podpiram predlog
                  za nadomestilo do 26. leta za otroke, ki ne morejo, kjer gre za starše, ki so
                  dejansko zanemarili. Pa prosim, ne spreglejte tega, da imamo veliko manipulantov
                  tudi na strani tega, da dobivajo pravzaprav otroci večje dohodke, kot jih ima
                  dolžnik. In še zadnja kategorija ljudi oziroma razhodov, kjer sta pa oba starša
                  neprimerna, da bi skrbela za svojega otroka, kjer pa država poseže in jih verjetno
                  odvzame.  Če so mladoletni, gredo otroci v
                  rejništvo ali v zavod. Preživninska obveznost ostane, vendar, kolikor vem, v
                  izjemno majhnem procentu, da starši, ki so jim odvzeti otroci, tudi plačujejo to
                  preživnino. Kdo skrbi za te otroke? Te otroke absolutno rinemo v revščino, ker
                  tudi če bi nekdo izpeljal postopek pred Jamstvenim preživninskim skladom, še vedno
                  je to minimalno nadomestilo. Omenjena rejnina ni, rejnina je nekaj popolnoma
                  drugega, rejnina so stroški rejnika, niso vezani na otroka. Se pravi, tista
                  preživnina sta potem dve majhni nadomestili in tako pač delamo enega bodočega
                  reveža. Zadeva se izjemno zaplete, če gre za polnoletnega otroka. Ravno to je bilo
                  zdaj izpred treh tednov, 19 let staro dekle, žrtev nasilja s strani obeh staršev,
                  oba starša pravnomočno kaznovana, živi sama. Vložiti je morala seveda tožbo za
                  preživninsko. Samo velikanski spretnosti odvetnika se je zahvaliti, da je izpeljal
                  pogajanja, drugače bi se ta tožba vlekla verjetno dve do tri leta. Dekle pa je
                  dejansko študentka, ki nima kupljenega statusa, ampak res hoče delati faks, kje bi
                  ona živela – ne more živeti doma, doma sta oba storilca kaznivega dejanja,
                  formalno je polnoletna, kar pomeni, da lahko živi na cesti. In samo spretnosti
                  tega konkretnega odvetnika je zasluga, da je bil sklenjen dober dogovor, v višini,
                  vam lahko povem, ni nobena skrivnost, 450 evrov, kar omogoča temu dekletu ob
                  podpori tega, da bo študirala in delala študentsko delo, da bo lahko samostojno
                  preživela.</p>
               <p>To je to, no, za začetek. To sem vam želel samo povedati, da je zgodba res zelo
                  široka. To sem še hotel na koncu, da moški manj porabimo za kozmetiko - čeprav
                  nisem prepričan, sam kar veliko porabim za svoje stroške -, tako da prosim, spolna
                  diskriminacija v Sloveniji je prisotna tudi na rovaš moških. Zadnja statistika
                  Vrhovnega sodišča glede dodelitve otrok do leta 2012, novogoriško sodišče, 1 %
                  moških. Pa ne mi reči, da smo tako slabi, to ni res! In tu spolna diskriminacija
                  obstaja. 90, 10, kot ste rekli, je posledica tudi razvez in razhodov. Zakaj? Ker
                  so očetje tako slabi starši ali zaradi tega, ker gre za diskriminacijo?
                  Diskriminacija je prisotna in zaradi tega je sostarševstvo za stabilne in trezne
                  ljudi, katerih je tri četrtine razhodov, edina prava pot, žal jih mi silimo v
                  tožbe. V tožbah pa – evo, zdaj pa še od prejšnjega tedna, dve leti sta se
                  tožarila, oba sta dala okoli 15 jurjev, po domače, dvema odvetnikoma, točno na
                  isti točki sta kot leta 2014. Še vedno sta ne ločena, vmes sta bili dve
                  izvedeniški mnenji, ki sta ju debelo plačala, in zdaj lahko sedita na kavi in se
                  gledata, hudiča, saj midva bi se lahko zmenila. Vendar dve odvetniški družbi sta
                  potegnili vsaka po 15.000. Da boste pa še bolj šokirani, bili sta dogovorjeni.
                  Bili sta dogovorjeni, da vzajemno vlečeta denar, kot bi se midva dogovorila s
                  kolegom Janijem, ti boš svoje potegnil, jaz bom svoje, eni dve leti jih bova dobro
                  vlekla, vsak potegne 15 jurjev, v končni fazi bomo pa podpisali nek sporazum. To
                  je tudi eden razlogov, zakaj se strankam odsvetuje, da gredo na mediacijo, ker če
                  bi na mediaciji bil sklenjen dogovor, ni honorarja za odvetnika. In to je celotna
                  družbena klima, v kateri živimo. Mislim, da ste kot poslanci v poziciji, da lahko
                  vsaj delno tu nagovorite državljane in to spremenite. Drugi del je pa potem na
                  ravni medijev in naše osebne srčne kulture, ker še vedno ne velja, da je
                  preživnina zavržena, ampak je kar nekaj, ker bo imel nekdo dejansko za svoj
                  make-up ali pa karkoli. Hvala lepa.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod Munc, za ta prikaz stanja, kakšna je pravzaprav
                  realnost na področju preživnin. Ker ste omenili Zbornico izvršiteljev, naj samo
                  povem, da mi smo jo vabili na to sejo, pa se, žal, našemu povabilu niso
                  odzvali.</p>
               <p>Ugotavljam, da ste vsi, ki ste bili vabljeni na to sejo, lahko podali svoje
                  mnenje. Seveda boste lahko v nadaljevanju potem tudi razpravljali še, če bodo
                  odprta kakšna vprašanja in dodatne dileme.</p>
               <p>Zdaj odpiram razpravo poslank in poslancev. Prvi se je k razpravi prijavil gospod
                  Jani Möderndorfer. Izvolite.</p>
            </sp>
            <sp who="SDT7:MöderndorferJani">

               <speaker>JANI (JANKO) MÖDERNDORFER (PS SMC):</speaker>

               <p>Hvala lepa, predsednica.</p>
               <p>Strinjam se s tistimi, ki ste danes povedali zelo jasno, da pri takih temah
                  pravzaprav ni političnega prestiža opozicije, koalicije, ob kateri bi razpravljali
                  in tekmovali, kaj je kdo naredil oziroma kaj bi bilo smiselno narediti. Sam se
                  moram sicer takoj na začetku strinjati, da ne glede na to, da to je problem in da
                  je prav, da vsakič, ko se spregovori, in nikoli ni dovolj besed izrečenih ali pa
                      predvsem tistih besed v smislu, zato da se
                  pripelje do neke točke razmišljanja oziroma ali je res dovolj poskrbljeno za to,
                  da bi lahko bilo pravici zadoščeno. Ne verjamem, zaradi tega, ker barabe so
                  povsod. In ko ti sprejmeš zakonodajo, se ta hitro znajde in poišče luknje v zakonu
                  in bo našel neke določene rešitve za sebe, zato da nadaljuje tisto, kar je počel
                  prej. Ampak mi lahko kar naprej delamo zakonodajo, ki jo bomo - še posebej ob tem
                  zadnjem prikazu, kako pravzaprav to s teh praktičnih vidikov, kako to poteka. Če
                  se sistematično, načrtno usedemo, bomo na koncu sicer vse to zablokirali, ampak na
                  koncu bomo naredili tako nemogočo zakonodajo in tako blokado, da bomo ugotovili,
                  da se marsikaj sploh izvajati več ne da oziroma da se bo zgodil kontra efekt,
                  tisti, ki bi želeli sprožiti postopek, na koncu niti več začeli ne bodo, ker bodo
                  rekli, da je to preveč zakomplicirano, da je treba najemati odvetnike, če hočeš
                  sploh kakšno stvar izpeljati, in tako naprej. In kar je še bolj grozljivo, žal se
                  moramo sprijazniti, da je 80 % Slovencev funkcionalno nepismenih na naših
                  obrazcih, na naših postopkih, na naših procedurah, razumevanju. Da ne govorim o
                  uradniški logiki, ki pa ima spet popolnoma svoj svet, svoj koncept in za njih
                  velja, saj veste, tisto znano, kar je že pokojni Hudeček pred leti rekel, ne more
                  biti France Prešeren, ampak je lahko samo Prešeren France, zaradi tega, ker oni
                  iščejo po priimku in ne po imenu, in podobno. In zato je razmišljati v smislu, kaj
                  narediti, velikokrat vprašanje, da se vrnemo na izvorni začetek, kaj mi kot
                  družba, z vzorci, z navadami in pogledom in kulturo in vzgojo, delamo za to, da
                  sproduciramo vse to, kar danes imamo na pladnju. Po eni strani – glejte, sam sem
                  pooblaščenec matičarja za sklepanje zakonskih zvez in meni je v resnici vedno
                  grozljivo, kadar moram prebrati samo en delček iz Zakona o zakonski zvezi in
                  družinskih razmerjih, kjer si bosta partnerja pomagala, kadar bosta v stiski, bla,
                  bla, bla in tako naprej, da vas ne morim s temi neumnostmi – nikjer ne omenjamo
                  otroka, nikjer ne omenjamo pravic in obveznosti, če slučajno pride do razklenitve.
                  Nikoli ne govorimo o pripravah na takšno zakonsko zvezo, da se osvestijo ti
                  partnerji, v kakšno skupnost pravzaprav sploh grejo, in da ne grejo skupaj samo
                  zato, ker se imajo radi, in da ne grejo skupaj samo zato, da si bodo kupili
                  stanovanje in imeli familijo, ampak predvsem zato, ker vstopajo v neko resno
                  zakonsko zvezo in z nekim novim človeškim življenjem prevzemajo neko odgovornost,
                  da ne naštevam tisoč razlogov, ki bi jih znali vsi skupaj v tej sobi še zraven
                  našteti, kajti to ni vse, kar govorim. In zato včasih z zakonodajo preprosto ne
                  moremo spremeniti tistega, kar je najbolj pomembno, mislim, da je bilo omenjeno
                  enkrat vmes, to pa je ta srčna kultura, ki jo preprosto človek mora imeti v sebi.
                  Ampak te srčne kulture, žal, največkrat tako na strani otrok, tako na strani
                  staršev dobivamo z nekimi vzorci, to ne pride samo po sebi. Jaz ne verjamem, da se
                  ljudje zlobni rodijo, tega preprosto ne verjamem, ampak jih okolje in družba in
                  situacije spravljajo v situacijo, da počnejo vse te stvari, tako kot je treba. Vsi
                  mi tukaj, če izključim vse, ki se profesionalno s temi vprašanji ukvarjate, v
                  svoji družini, v svojem družinskem krogu ali pa v prijateljskem krogu poznamo vsaj
                  en primer, ki se je tako tragično ločeval in na koncu je trpel otrok. In to vsi
                  vemo in vsak zna povedati svojo zgodbo, kaj in kje se je dogajala krivica in
                  stiska in na koncu je vedno trpel otrok najbolj, ker ta dva, ki se ločujeta, sta
                  preprosto prevzela odgovornost in nenazadnje sta odrasla in rešujeta tako ali
                  drugače, kakor sta od samega začetka tudi gradila svoj odnos. Ne bom zdaj delal
                  psiholoških analiz.</p>
               <p>Če se vrnemo k preživnini, kako v resnici to vprašanje rešiti. Jaz sem prepričan,
                  da tisti, ki bo sistematično današnji magnetogram prevzel, ga obdelal – in tu je
                  naloga ministrstva, da pregleda in preveri in nenazadnje da tudi določene odgovore
                  na določene trditve, ki so bile danes postavljene, da vidi, kako lahko določene
                  stvari spremenimo. Vendar vse, kar bodo predlagali, na koncu še vedno ne bo rešilo
                  tistega, kar moramo opraviti sami – mi moramo kot družba spremeniti določene
                  vzorce obnašanja in pogleda na določene, bom
                  rekel, odnose. Konkretno sodstvo. To, da je že leta, desetletja in nenazadnje
                  stoletje pravilo, da je edino mati tista, ki mora na koncu dobiti otroka, ne
                  izhaja samo po sebi, ampak izhaja iz nekih vzorcev in pogledov, ki jih imamo, češ,
                  da mati bo bolj znala skrbeti in se nekako bolj logično zdi. Potem se dajmo
                  vprašati v sodstvu, danes imamo feminizirane sodnice, da se ne bomo narobe
                  razumeli, feminiziran poklic. In iz naslova tega je vprašanje, če tudi ta pogled,
                  zorni pogled in nenazadnje diskrecijska pravica po zakonu, ko se ženska odloča bi
                  prej dala, ker izhaja iz sebe, otroka materi in ne očetu. Po drugi strani, da ne
                  bom seveda pristranski, je pa tudi odnos moških, da mislijo, da je to žensko
                  opravilo oziroma ženska naloga in tako naprej. Hvala bogu smo v zadnjem času
                  ogromno naredili na tem, da smo tudi s starševskim dopustom in tako naprej in ki
                  je vedno bolj v porastu in vedno več se ga uporablja, seveda, se spreminjajo ti
                  vzorci. Vendar ko se dva razhajata v 99% je otrok pozabljen, ker je travma, ker je
                  bolečina, na eni strani jeza, na drugi strani sovraštvo. Nič takrat ne
                  funkcionira, nobene logike takrat ni in takrat se sprejemajo in vlečejo poteze, ki
                  so najbolj uničujoče za odnos med dvema partnerjema na dolgi in nenazadnje na
                  tisto, kar ugotovita šele čez leta, ko jima otrok pove ali pa celo pokaže na
                  načine, ki so bili celo opisani ali celo izkorišča to priložnost. In potem še
                  tista tretja, zadnja najbolj nevarna stvar, vse to vemo, gledamo, ampak to ni naša
                  stvar in se v to ne vmešavamo, dokler ni sprožen uradni postopek in potem država
                  ureja tako, kot ima to zapisano. Ampak zapomnimo si, država ne more in ne sme in
                  tudi nikoli ne bo zmogla vstopiti v vse postopke, če ne bomo predhodno zelo veliko
                  delali tudi na, žal, jaz sem pristaš preventive, to pa je, da mi spremenimo
                  koncept logike razmišljanja. Mi moramo ogromno narediti ne samo na ministrstvu za
                  delo, družino in socialne zadeve in enakost, ampak tudi na ostalih področjih, na
                  izobraževanju, kjer je treba določene koncepte preprosto spremeniti. In če se v
                  tej družbi enakosti ne bomo priznali na enem koncu, potem tega ne moremo plasirati
                  preko posrednih procesov na drugem koncu, ker bomo delali nekje razlike na enem
                  koncu, potem rečemo, ampak to mora pa veljati na drugem koncu. Saj tisti, ki me
                  razumete ste me razumeli kaj sem hotel povedati. Preprosto je treba to enakost
                  ponotranjiti. Smo sposobni? Smo. Upam, da bom to doživel. Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj dajem besedo gospe Violeti Tomić.</p>
            </sp>
            <sp who="SDT7:TomićVioleta">

               <speaker>VIOLETA TOMIĆ (PS ZL):</speaker>

               <p>Najlepša hvala za besedo, spoštovana predsednica. Slišali smo veliko mnenj,
                  predvsem vas, ki se ukvarjate s to problematiko. Tudi kolega pred menoj je
                  razpravljal. Jaz se bom dotaknila te stvari nekoliko drugače.</p>
               <p>Vsi se strinjamo, da je ta problematika izjemno pereča in da je treba čim prej
                  najti neke rešitve. Podatki kažejo, da je vsaka četrta skupina enostarševska.
                  Najbolj pa je zaskrbljujoče dejstvo, da je ravno stopnja revščine največja pri teh
                  enostarševskih družinah. Če poleg tega upoštevamo, da imamo kar 54.000 otrok, ki
                  živijo pod pragom revščine, da so ti otroci večinoma ne praviloma, ampak recimo
                  večinoma iz enostarševskih, potem nam je jasno, da bi mogoče lažje živeli, če bi
                  se vsaj preživnina redno plačevala. In včasih pozabljamo, da gre ta denar za
                  otroka, ne za tistega partnerja, bivšega partnerja, ki ga sedaj ne maramo.
                  Povprečna preživnina pri nas znaša povprečno nekaj več kot 130 evrov. In tudi teh
                  sredstev ponavadi ne dobijo, vendar na tej razpredelnici me je presenetilo
                  dejstvo, za katerega bi prosila, da mi mogoče pristojni razložite kaj pomeni
                      namreč višina preživnine v evrih in tukaj je
                  do 20 evrov, 845 preživnin. Od 40 do 60, od 20 do 40 – tisoč 647, od 40 do 60 – 4
                  tisoč 268. Zanima me kaj je s preživninami, ki so do 20 evrov? Kdo to plačuje? Kdo
                  živi od tega, ker se mi zdi grozno. Če govorimo, da je preživnina socialni
                  korektiv, potem je to posmeh socialni državi in vsem ukrepom. Naprej bi se
                  dotaknila vedno večje socialne razlike imamo, in če ne bomo izboljšali socialne
                  slike, potem nismo naredili nič in tukaj bi jaz rada od naše Vlade, da nam da neke
                  ukrepe, kjer bi izboljšali socialni položaj ljudi, ker potem bo verjetno tega
                  neplačevanja vsekakor manj, predvsem pa ne teh sramotnih zneskov do 20 evrov, ki
                  pa res bolijo in res bodejo v oči. Ministrstvo za delo se včasih omeni neke
                  akcijske načrte, programe, ampak na žalost ostane pri tem, nimamo novega izračuna
                  minimalnih življenjskih stroškov, nimamo nekih ukrepov, ki jih je ministrstvo
                  zapisalo v več dokumentov in žal moram reči, da smo pa priča ukrepom kako olajšati
                  življenje tistim 10 % najbogatejših, ki jih bo vlada dala 56 milijonov. Te stvari
                  je treba omenjati, če govorimo o socialnih stiskah tistih najbolj šibkih. Žal.
                  Pred dvemi tedni smo v Združeni levici predlagali, da bi podpisali zahtevo za
                  izredno sejo, in da bi s 1. oktobrom lahko prav vsi otroci, ki živijo pod pragom
                  revščine dobili brezplačno kosilo v osnovnih šolah, kajti denar za to ostaja v
                  proračunu. To smo preverili in žal nismo dobili sopodpisov koalicije, tudi
                  predlagatelji iz SDS niso tega podprli in to me zelo žalosti, vendar upam, ker sem
                  optimistična, da to ne pomeni, da podpore pri zakonu ne bomo dobili in potem bomo
                  s koledarskim letom, mogoče s 1. januarjem ta ukrep vendarle lahko speljali.
                  Zanimivo mi je bilo poslušati gospoda Munca. Človek, ki ima res veliko izkušenj na
                  tem področju v praksi, deljeno skrbništvo in sostarševstvo je dobra rešitev,
                  vendar nekako po mojem laičnem mnenju je to veliko odvisno tudi od izobrazbe
                  staršev, zrelosti, od tega kako se znajo dogovarjati in reševati problem in tukaj
                  je potrebno ljudem pomagati. Se strinjam, da je spolna diskriminacija do moških v
                  teku. Večkrat slišim moške, ki so dobri očetje, da jim matere preprečujejo stike z
                  otroci. Na žalost se to razvije potem ta ljubezen, zakon se večkrat razvije v
                  borbo, v sovraštvo in otroci so na žalost orožje, ki ga uporabljajo eden proti
                  drugemu. Otroci so prvič v zelo slabi situaciji, ko se zgodi ločite, zelo težki
                  psihični in potem še čustveni poziciji, ko se starši cufajo za njih in kaznujejo
                  tistega svojega nekdanjega partnerja s tem, hotel si biti sam, no sedaj pa vidi
                  kako to je brez mene, brez moj<gap n="..."/> In tako tudi otroku odrečejo ne samo finančno,
                  ampak čustveno podporo, kar se mi pa zdi najhuje.</p>
               <p>Glede diskriminacije očetov smo doživeli zelo tragično zgodbo na Jesenicah, kjer
                  je najmanjši otrok bil dodeljen materi. Se pravi, mati ni sama po sebi vedno
                  najboljši skrbnik. Ženska sem, vem da je mati zelo pomembna, ampak socialne službe
                  res ne smejo diskriminirati očetov, kajti mnogi so v nekaterih primerih ne, bom
                  rekla, boljši, ampak vsaj enakovredni skrbniki in res je najboljša opcija
                  sostarševstvo, če je možno, da se starša dogovorita o tem.  Skratka, strinjam se, da so rešitve nujno potrebne in predvsem še
                  enkrat poudarjam revščina je en ključnih faktorjev, ki jih res ne smemo
                  podcenjevati. Če se naj vrnem na konkretne številke. Zakonodaja zagotavlja
                  nadomestilo neplačane preživnine preko javnega jamstvenega in preživninskega in
                  invalidskega sklada in iz tega gradiva lahko razberemo, da so zneski na letni
                  ravni, ki jih sklad izplača za ta nadomestila od dobrih dveh pa do skoraj štirih
                  milijonov letno. od leta 2004 dalje pa je znesek ves čas naraščal, kar pomeni, da
                  gre dejansko, ne smemo izhajati iz pozicije, da starši za nalašč ne plačujejo, da
                  se za nalašč skrivajo. Veste velikokrat gre dejansko za stisko. In na eni strani
                  imaš potem čustveno stisko, da za svojega otroka ne moreš poskrbeti na drugi
                  strani pa pritisk države, ki ti ne da možnosti, da bi dostojno živel, vendar
                  pritiska nate, kot smo slišali, zapor nekomu, ki je revež. To ni dober ukrep. Ne
                  morete iz reveža iztisniti nekaj česar ne more. In verjamem, da gre večkrat za
                  hudo čustveno stisko, če za svojega otroka ne moreš poskrbeti. Skratka, leta 2014
                  je sklad izplačal 2,3 milijona evrov, leta 2014 pa že 3,8 milijona in od dolžnikov
                  izterja nekako samo polovico teh sredstev. In tukaj je treba opozoriti tudi na
                  potrebo po ustrezni informiranosti upravičencev. Skratka, v prvi vrsti je treba
                  zagotoviti, da je vsak upravičenec točno seznanjen z vsemi svojimi pravicami in z
                  vsemi informacijami ga je treba oskrbeti kako naj te svoje pravice sploh
                  uveljavlja. In treba je tudi poskrbeti za hitre in učinkovite postopke, ko gre za
                  izvršbe ali izterjave preživnine v primerih kjer je to možno, kajti zakonodajni
                  okvir imamo določen, ampak v praksi pa vemo, da to po navadi ne deluje. Skratka,
                  ministrstva bi se morala bolj ukvarjati s to problematiko in poiskati ustrezne
                  rešitve, ki bodo poskrbele, da otroci in njihovi skrbniki na nek čim bolj
                  enostaven hiter in učinkovit način pridejo do te preživnine. Skratka, ne gre pa
                  spregledati še enega dosti žalostnega dejstva, ki se ga je mogoče tudi kolega
                  Möderndorfer dotaknil prej, je pa ta, da je nekatere rešitve za probleme, ki jih
                  obravnavamo danes, dejansko zajemal Družinski zakonik, ki je padel, zato, ker se
                  je na žalost zreduciral na zgodbo o istospolnih in se je zanemarilo vse dobro kar
                  je pisalo o njem samo zaradi nekega strahu pred istospolnimi pari. To je žal
                  velika žalost, ki je nismo odpravili in žal tudi predlagateljica je bila nekako
                  soudeležena pri tem, pa ne bom nadaljevala. Skratka, grem v same sklepe. Ti sklepi
                  se slišijo zelo lepo, ampak sklepi s katerimi komisija poziva neplačnike na
                  začnejo vendarle izplačevati preživnine in sklepi, ki medijem nalagajo, da
                  poskrbijo za ozaveščanje o tej problematiki, so precej nenavadni. Teh medijev ni
                  tukaj, mi jim ne moremo naložiti, plačnikom ne moremo naložiti, lahko pa si
                  želimo, da bi stvari bile drugačne, vendar to ni potem stvar sklepa o katerem
                  lahko mi tukaj glasujemo in odločamo. Zdi se mi smiseln amandma koalicije k 4
                  sklepu, ki ga bom podprla. Poleg tega dva od tukaj predlaganih sklepov je Državni
                  zbor sprejel že leta 2014. Skratka edini sklep, ki je od teh predlaganih smiseln,
                  se mi zdi zadnji izmed predlaganih, torej da se pristojna ministrstva pozove k
                  pripravi rešitev in predlogu ukrepov na tem področju ter da o tem poročajo
                  komisiji. Skratka tudi to ne bo dovolj, če Vlada ne bo pripravila ukrepov, ki bodo
                  preprečevala revščino in dokler bo še naprej vodila protisocialno politiko bomo
                  priča vse slabšemu stanju. Nalijmo si čiste vina, to so dejstva ne glede na to
                  koliko se tukaj strinjamo in se pogovarjamo o tem.  skratka najhujši problem dejansko je socialna stiska in dokler ne
                  bomo odpravili revščine in poskrbeli za socialno pravičnosti se bodo naši problemi
                  na vseh koncih samo kopičili in skrajni čas je, da se tega zaveda Vlada, pristojni
                  ministri in da k temu pristopijo resno. Če govorimo o ekonomskem nasilju tudi
                  Vlada dela in vrši ekonomsko nasilje nad državljani in to naj se najprej spremeni.
                  Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam, spoštovana gospa Tomič. Morda preden dam besedo naprej
                  gospe Bojani Muršič, ki je naslednja za razpravo glede plačevanja oziroma
                  neplačevanja preživnin, naj samo povem, če bi vsa odprta vprašaja glede
                  istospolnih urejali v Zakonu o istospolnih partnerskih skupnostih, potem verjamem,
                  da bi družinski zakonik tudi z vsemi dobrimi rešitvami bil že zdavnaj sprejet.
                  Sedaj pa dajem besedo gospe Bojani Muršič. Izvolite.</p>
            </sp>
            <sp who="SDT7:MuršičBojana">

               <speaker>MAG. BOJANA MURŠIČ (PS SD):</speaker>

               <p>Hvala lepa, predsednica, za besedo. Spoštovani državni sekretarki, spoštovani
                  vabljeni, kolegice in kolegi!</p>
               <p>Najprej mi dovolite, da pozdravim današnjo razpravo v zvezi s temi preživninami.
                  Posebej bi lahko tudi rekla, da pozdravljam današnje gradivo, ki je zelo obsežno
                  in omogoča tudi kakovostno razpravo kateri smo bili danes že priča. Posebna
                  zahvala pa tudi gre vabljenim gostom, ki so podali izčrpne primere iz prakse s
                  katerimi se po vsej verjetnosti mi kot poslanci nekateri že, nekateri ne soočajo.
                  V Sloveniji v zadnjem času beležimo veliko razvez, posledično s tem je tudi
                  število otrok, ki prejemajo preživnino, bistveno večje kot v preteklosti. Torej
                  eden izmed staršev je dolžan plačevati preživnino drugemu, se pravi za
                  preživljanje njegovega otroka, vendar velikokrat smo žal tudi priča temu, da starš
                  ali je to bodisi mati bodisi oče tega ne storita. Seveda imamo spremenjeno
                  zakonodajo kot je bilo v uvodu s strani državne sekretarke povedano, od leta 2008
                  je to tudi kaznivo dejanje, vendar se sprašujem ali je to dovolj, prav tako je že
                  tudi bilo v prejšnjih razpravah o tem nekaj povedanega. Moram reči, da tudi po
                  vsej tej analizi, ki jo imamo kot gradivo, višine preživnin, ki so določene bodisi
                  na podlagi dogovorov s strani centrov za socialno delo, sodnih odločb, izvršljivih
                  notarskih zapisov, menim, da malokdaj niso primerno določene. Zavedati se moramo,
                  da mora biti preživnina določena v tolikšni višini, da omogoča uspešen duševni
                  razvoj otroka, ki mora zajemati vse stroške življenjskih potreb, stroške bivanja,
                  hrane, oblačil, obutve, vseh stroškov šolskih obveznosti, prav tako pa tudi
                  vzgoje. Torej kljub temu, da je določena neka preživnina in zdaj, če jaz pogledam
                  te naše podatke, ki jih imamo, me je zbodel ta podatek, kot je že Violeta Tomić na
                  začetku povedala, višina do 20 evrov, imam še bolj razdelane, da celo od 4 do 20
                  evrov nekateri posamezniki plačujejo. Sprašujem se 4 evre? O kakšnem znesku
                  govorimo? To še v bistvu ene malice se ne da plačati, ampak to je mesečni znesek.
                  Tako, da tu me resnično zanima kam to pelje, da sploh je to dovoljeno.</p>
               <p>Vsi vemo, da otroci veliko stanejo v osnovnošolskem izobraževanju. Otroci v
                  kolikor nimajo vsaj tistih osnovnih življenjskih potreb zagotovljenih se počutijo
                  prikrajšane in velikokrat se izvaja nad njimi takšno in drugačno nasilje, ne bom
                  ga poimenovala, kar je povsem v nasprotju v korist otroka. Dokler so še otroci pod
                  okriljem staršev še vse zadeve nekako gredo, kajti eden izmed staršev se je
                  zavezal, da bo poravnaval obveznosti ne glede na to ali bo prejel preživnino za
                  tega otroka ali ne, velikokrat imamo pa težave po 18 letu starosti, ko otroci
                  postanejo polnoletni in so dolžni izterjati preživnino sami. Postopki so  dolgotrajni. Pa ne samo dolgotrajni postopki, ti
                  postopki so zelo dragi. Imam podatek, da stroški odvetnikov predstavljajo in
                  izvršitev kar v višini tisoč 500 evrov. Kateri izmed otrok je polnoleten, ki živi
                  v enostarševski družini, seveda je to najbolj ciljno ranljiva skupina, si lahko
                  privošči takšen znesek. Že tudi lahko rečem, da v tradicionalnih družinah se vse
                  pogosteje dogaja, da očetje, ki so dolžni plačevati preživnine, se ne čudijo
                  odgovorne za svoje otroke. Tukaj je vprašanje zakaj. Na svoje otroke gledajo kot
                  privesek matere, ne zmenijo se za njihovo plačevanje, seveda pa tukaj ne gre
                  jemati vseh staršev, tako očeta in mater, ki so dolžni plačevati preživnino,
                  metati v en koš. Nekateri resnično tega ne zmorejo zaradi tega, ker pač bodisi
                  nimajo finančnih sredstev, nekako lahko so tudi različni dejavniki. V bistvu
                  dejavnike, ki pa potencirajo tudi to, da se bodisi oče bodisi mati ne odločita za
                  plačevanje, je tudi kratkotrajna zveza. Mogoče tudi ponovna poroka, novi družinski
                  član je nekako, pa potem tudi odnosi med bivšima partnerjema, nekateri se pa
                  izmikajo tudi s tem, kot je že bilo omenjeno, da se selijo, da iščejo stranpoti,
                  ki so, bom po moje rekla, skrajno nedopustne. Kot smo že rekli, je povprečna
                  preživnina nekje v višini 131 evrov. Teh otrok je nekje, ki prejemajo to
                  preživnino, je okeog 24 tisoč v Sloveniji. Otrok, ki prejemajo preživnino med 80
                  in 120 evrov je nekaj več kot 20 tisoč. Imamo tudi med 40 in 60 evri 4 tisoč 268
                  prejemnikov te preživnine. Mislim, da so to zelo nizki zneski. Imamo sicer pa tudi
                  zelo takšne, ki nekako otroku zagotovijo dostojno življenje, kot je že gospod Munc
                  že na začetku povedal, da je pri enem polnoletnem otroku prišlo do tega, da
                  prejema preživnino nad 400 evrov. To verjamem, da so zelo premožne družine oziroma
                  kdo jih pač<gap n="..."/> Prosim? Oba starša, ki plačujeta, tako, teh je pa 645 v Sloveniji,
                  tako da, tukaj nekje mislim, da je to sprejemljivo.</p>
               <p>Jaz mislim, da bi bilo potrebno pogledati celoten današnji magnetogram vseh
                  vabljenih. Mislim, da so vabljeni podali veliko pomembnih predlogov, ki jih lahko
                  upoštevamo pri pripravi in spremembi te, mogoče tudi zakonodaje. V kolikor pa
                  menimo, da je ta naša zakonodaja dosedanja dobra, potem pa je nekaj potrebno
                  storiti z doslednim izvajanjem te zakonodaje, kajti meni se še vedno zdi previsok
                  znesek, 48 milijonov neplačanih terjatev. To je skrajno nedopustno. Ob tem, da
                  vseh preživnin, ki se ne plačujejo, po tej evidenci tudi nimamo. Torej na podlagi
                  vsega navedenega menim, da so določene preživnine prenizke. Bilo bi potrebno
                  postaviti najnižjo raven od katere se potem lahko glede na višino dohodkov
                  postavijo. Tiste konkretne določi način višine plačila preživnine, torej potrebno
                  je urediti izračun preživnine. Preživnina je torej temeljna otrokova pravica, zato
                  je na nas, da jo spoštujemo.</p>
               <p>Hvala lepa.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Zato smo tudi v Poslanski skupini Slovenske demokratske
                  stranke vložili zahtevo, da se opravi ta razprava na Komisiji za peticije ter za
                  človekove pravice in enake možnosti in kot danes lahko vidimo, je bila ta razprava
                  nujna in dejansko bomo lahko skozi magnetogram potem tudi videli in oblikovali še
                  kakšne dobre sklepe za prihodnje.</p>
               <p>Sedaj dajem besedo gospodu Muncu. Izvolite.</p>
            </sp>
            <sp who="SDT7:MuncMatic">

               <speaker>MATIC MUNC:</speaker>

               <p>Hvala lepa za besedo.</p>
               <p>Dvakrat je bilo omenjeno sedaj kako so te nizke preživnine, pa vam bom tri
                  anekdote povedal. Poslanec Möderndorfer je pravilno začel, malo vi vseeno živite v
                  steklenem stolpu, morate vedeti. Nekateri pa 
                  prehajamo iz temnih plati tega meseca slovenskega. Deset evrov preživnine. Gospod
                  je bil obsojen za uboj na 7 let in v času pripora se je gospa odločila, da se bo
                  od njega razvezala in znotraj tega sta imela tudi razvezni postopek, sodnica ni
                  imela druge možnosti, kot da sprejme ta sporazum 10 evrov, ker namreč gospod je
                  pač v zaporu opravljal delo, se pravi, dobi nagrado 90 evrov. Ta preživnina je
                  plačana. Da ne boste mislili, teh 10 evrov redno plačuje in vendar seveda ta mati
                  ni upravičena do nadomestila, zaradi tega, ker ni nobene izvršbe, ker je ta
                  preživnina pač izplačana. Kdo bo poravnal razliko do 500 evrov, mi nihče ne zna,
                  kolikor je za tega otroka za preživetje, ona se mora znajti sama.</p>
               <p>Drug primer, je pač dečko iz mojega naselja, ki je moral iti na zdravljenje
                  odvisnosti zaradi prepovednih drog na Portugalsko in je sklenil isti dogovor, kar
                  pomeni, pred odhodom, ker se je pač izven zakonska zveza za njegovo partnerko, za
                  hčerko, pač je šla narazen, ona ni želela imeti več z njim, sta sklenila isti
                  dogovor 10 evrov. Sodnica ni imela druge izbire.</p>
               <p>In tretji primer, to je pa dekle, ki sem jo pred parimi dnevi srečal, je četrtič
                  noseča s četrtim partnerjem, ima tri otroke s tremi različnimi partnerji, z vsemi
                  od njih ima sklenjen dogovor za 10 evrov, ker tudi redno plačuje od svoje socialne
                  pomoči 260 evrov, četrti otrok je na poti, je četrti, sama je odvisnica od
                  prepovedanih drog in to je, veste, to je realnost naše Slovenije. To je skrito v
                  teh 845 in to so obrazi revščine. Nas drugi strani sem pa sklenil tudi dogovor,
                  sem že bil zraven pri podpisu, ko je bila preživnina mirno sklenjena za 2 tisoč
                  evrov na otroka, trije otroci, se pravi, gospod je plačeval 6 tisoč evrov, ker mu
                  ni bilo noben problem in to tudi plačuje, je bil dogovor sklenjen v petih minutah
                  in to so pač razlike, ki v naši domovini nastajajo. Kdo bo korektiv teh razlik
                  poskrbel, jaz mislim, da je odgovornost države in teh 500 evrov, kot je bilo
                  rečeno, je, zato je bilo rečeno, ta preživnina, teh 450, oba starša plačujeta, kar
                  pomeni, da to dekle je točno v povprečju. To je tisto kar je zagotovljeno in to je
                  pravilno. In kdo bo pa to razliko poravnal, pa mi nihče ne zna povedati in zaradi
                  tega se mi zdi, da bi bilo dobro, da bi obstajala ena skupna inštitucija. Samo še
                  komentar Violeti glede, mislim glede skupnega starševstva vem, da bodo debate
                  hude, ne gre za izobrazbeni nivo, gre za neko zrelost človeka. Lahko je kmet, brez
                  izobrazbe, z nedokončano osnovno šolo, pa se zna zmeniti, lahko je visoko
                  izobražen pa se še vedno krega s svojim partnerjem do nezavesti, vendar ko se mi
                  ločujemo, se ne ločujemo od otrok, ločujemo se od partnerjev in ločevanje od otrok
                  je tisto kar dela škodo. To skupno starševstvo je sedaj pogosto prikrito, kar
                  pomeni, da pri dogovoru, iskreno, pa vendarle podpiši preživnino in otrok dejansko
                  preživlja ogromno časa pri drugem partnerju, kar pomeni, da potem ona reče, čakaj
                  malo, cel avgust je res bil pri meni, a sedaj naj plačam preživnino. Veste, tukaj
                  delamo spore z ljudmi popolnoma brezveze, ker je popolnoma neživljenjsko, ker je
                  bila celotno oskrba za cele recimo počitnice res na drugi strani, ali pa moram še
                  vedno tistih 200 plačati, ja to pa moraš. Škoda, obremenjujemo sodišča, ko bi se
                  raje ukvarjali z res težkimi primeri, kajti tam kjer je pa potrebna represija, je
                  pri tistih, ki zanemarjajo in tam bi pa morala biti država odločna pa ostra in jih
                  preganjati, ne pa preganjati vseh. Tako da, ali sem pojasnil sedaj od kje to
                  povprečje. Ja, tudi 4 evre smo že videli, ampak to so pač ljudje, ki živijo med
                  nami in verjemite, nekatere od teh preživnin se lepo plačujejo in ni nobene
                  izvršbe.</p>
               <p>Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Hvala tudi vam.</p>
               <p>Sedaj dajem besedo gospodu Brezniku. Izvolite.</p>
            </sp>
            <sp who="SDT7:BreznikFranc">

               <speaker>FRANC BREZNIK (PS SDS):</speaker>

               <p>Najlepša hvala.</p>
               <p>Gospa predsednica, to je, jaz mislim, da je debata, torej seja, ki jo je danes
                  sklicala Slovenska demokratska stranka potrebna. Tisto kar tudi, ko govorimo, o
                  ekonomskem nasilju, vsaj na začetku, jaz mislim, da je potrebno, prvič, v samo
                  središče postaviti otroka. Otroka in to občutljivo obdobje v katerem otrok
                  odrašča. Vse zamujene priložnosti, ki jih otrok izgubi s tem, ko dobi recimo tudi
                  nizko preživnino, so tista, kar pa je dodatna škoda, ki se dela otroku. Sam
                  osebno, pa tudi člani moje, Slovenske demokratske stranke večkrat poudarjamo o
                  enakosti. Enakost je takrat, ko pridemo na svet, ko gremo skozi <stage>/ nerazumljivo/</stage>.
                  To, da imamo vsi enake možnosti glede na svoje zmožnosti, glede na svojo pridnost,
                  pač dosežemo funkcije življenja. Gre za tista odkrita meritokratska načela, ki jih
                  slovenska družba že prej, v prejšnji državi in tudi danes ni znala postaviti.
                  Nizko plačevanje preživnine in tisti standard o katerem smo danes govorili, okoli
                  500 evrov, kaže ravno to. Poglejte, otrok ki tega ne dobi, bodimo realni,  če pogledamo danes, vsaka resna služba te ne
                  sprašujejo samo o tvoji formalni izobrazbi, sprašujejo te o tvojih ostalih
                  značilnosti, ne vem, ali si bil kulturnik ali si bil umetnik ali poznaš glasbo ali
                  znaš drugi inštrument ali znaš več jezikov in vse ostalo, kar ti formalno
                  izobrazba ne more dati. In bolj greste v nekaj, recimo večja multinacionalna
                  podjetja, vse bolj vas sprašujejo kakšno je bilo tisto okolje zraven vas poleg
                  formalne izobrazbe. In za zmanjšanje plačevanja preživnine ti otroci nimajo
                  možnosti v tej adolescenci, da se vzdržujejo ostalih dejavnosti, izven šolskih
                  dejavnosti tudi izven šole. To je ta hendikep največji in ta največji zločin, ki
                  se je zgod nad otroci. Danes stalno bolj ugotavljamo, če povem odkrite zadeve,
                  spremljam tudi to iz okolja slovenskih goric, ki so nekateri neverjetno nadarjeni,
                  starši nimajo možnosti preživljanja, torej dodatnega denarja kjer bi te otroke
                  lahko postavili v institucije, kjer bi te njihove talente, ki so jih prinesli na
                  svet, lahko rečemo dodelali in bi mogoče postavi vrhunski pevci, umetniki, ne vem,
                  poznavalci, poligloti, itn., in ravno v družbi, ki je tako mala, ki ima tudi
                  nenazadnje malo rodnost, mi govorimo o nenormalni manjši demografski sliki in
                  tukaj je bil tudi moj odgovor kolegice iz Združene levice, ki je prej govorila o
                  družinskem zakoniku. Poglejte, družba, ki ima tako malo geografsko sliko, ne
                  verjamem, da ta družba promovira istospolne skupnosti, da je to nekaj in v družbi,
                  ravno tam kjer ni možna rodnost. S tem ravno zaviramo rodnost. Mi moramo
                  spodbujati, da je družina nekaj dobrega, s tem pa seveda ne kršimo pravic
                  istospolnih, ker tudi sam poznam, imam številne prijatelje tudi med homoseksualci,
                  lezbičnimi skupinami in nima nobenih zadržkov glede tega. Ampak tukaj pa vidim,
                  danes imamo osnovni problem, to kar je tudi gospod Munc govoril, prvič da bi
                  morali nek standard narediti, da na otroka bi nekje ta slovenska družba morala
                  zagotoviti vsaj 500 ali 400 evrov. Tudi če je dogovor. Seveda, sodnica ne more
                  vplivati na dogovor za 10 evrov. Vemo kaj pomeni civilno pravno razmerje, vemo kaj
                  pomeni dispozicija pravne volje, da je to načelo civilnopravnih razmerij in v to
                  država kot taka ne more poseči. Tisto kar pa lahko ugotavljamo, mislim kar se bomo
                  tudi danes strinjali, pa je nezmožnost delovanja nekaterih institucij. Ponovno
                  prihajamo na tožilstvo, ponovno prihajamo v sodni sistem kjer se ti dolgoročni
                  postopki, tudi izvršbe vlečejo skozi leta in leta. Danes smo dobili iz prve roke
                  informacije in se tudi strinjamo, da preživninski sklad, ko dobi zahtevke, da
                  deluje dobro, da deluje v najkrajšem časovnem roku, ampak menim pa, da obstajajo
                  nekatere zakonske praznine, ki bi jih morali ugotoviti. Govorili smo morda v
                  nekaterih primerih o prikrškovnem organu. Torej vsaka kazen, poglejte,
                  neplačevanje RTV naročnine, tudi tisti, ki so lahko pod socialnim dnom, jih
                  izterjajo, vzamejo jim celo stanovanje, vzamejo jim celo hiše na podeželju zato,
                  ker niso plačali RTV prispevek. Tukaj pa govorimo o tem, da se nekdo marsikdaj
                  tudi izogiba plačevanju kjer otrok ostane z dolgoročnimi posledicami, ki jih ne
                  moremo danes opredeliti, in so lahko v oblaku, ampak to kar sem jaz na začetku
                  govoril, ni samo, da nekdo ni plača. Problem je, da ta otrok zaradi neplačevanja,
                  zardi socialne stiske enega ali drugega partnerja, pri katerem ta otrok prebiva,
                  ni bil deležen recimo določenih bonitet, aktivnosti kjer bi jih lahko s svojimi
                  predispozicijami, ki jih je imel nekako naredil. Marsikdaj ugotavljamo, svetovne
                  zgodbe tudi glede vrhunskih športnikov, da ga je nekdo nekje našel tudi iz nekega
                  socialnega dna in ga je pripeljal na nek piedestal, svetovni piedestal iz najbolj
                  revnega okolja. Tudi v Sloveniji imamo številne talente in Slovenci kar se tega
                  tiče, moramo priznati, smo fenomen, poglejte, zadnji fenomen je nekaj sekund
                  nazaj, Aleksander Čeferin je postal predsednik OEFA, kljub temu, da to nikakor ne
                  paše. To je lahko ena samozavest tega naroda, da tudi svetovna javnost nam daje,
                  da smo neverjetno športni narod in tudi na ostalih, poglejte, formalnostih v tej
                  družbi ali pa na ostalih področjih moramo zagotoviti, da naši otroci tisto, mali
                  rodnosti, ki jih je, da imajo maksimalno možnost, da razvijejo vse svoje talente
                  in preživnina je en tak socialni korektiv, ki daje neko podlago, da bodo imeli
                  možnost. Jaz tukaj vidim reševanje vsaj izterjava preko davčnih organov, kakorkoli
                  je, nekaterih stvareh delajo veliko krivico do nekaterih pa moramo priznati, so v
                  zadnjem času izredno hitre te izterjave in tukaj neko povezavo med ali narediti
                  neko zakonsko rešitev med  preživninskim skladom,
                  starši na eni strani in izterjavo, ki bi bila učinkovita in v najkrajšem času.
                  Denar, ki bo zagotovljen v najkrajšem času - tisti, ki hitro da, pravijo, dvakrat
                  da -, bo najbolj koristen. Tu bi jaz tudi videl nek zaključek današnje seje, v
                  neki tej fazi, kjer moramo potegniti, kaj bomo delali, torej neke smernice, kaj
                  bomo naredili naprej v parlamentu. Mislim, da je treba, mislim, da se zavedamo, da
                  največkrat je kritika, da moramo govoriti o prihodnosti. Danes Slovenska
                  demokratska stranka daje v tej drugi polovici mandata prvo razpravo o prihodnosti
                  – prihodnost so otroci, prihodnost so otroci, da se jim zagotovi neko osnovno
                  materialno blagostanje, da bodo lahko razvili svoje talente na vseh področjih, ki
                  so jih zmožni. Jaz mislim, da vsak človek v naši družbi ima talent, treba ga je
                  samo poiskati. Seveda je pa treba zagotoviti neko materialno blagostanje. In če
                  imamo denar za marsikatero področje, ki ni tako pomembno, mislim, da so otroci
                  tisto področje, ki je najbolj pomembno za slovensko družbo, za preživetje
                  slovenske družbe. Verjamem, spoštovane kolegice in kolegi, da imamo nek konsenz
                  okrog tega, vidim, da tu ni nekih ločnic med nami. In, predsednica, tudi vam se
                  zahvaljujem za sklic te seje danes. Mislim, da bi moral biti zaključek in dogovor
                  <stage>/ zvonjenje telefona v dvorani/</stage>, da v najkrajšem času najdemo rešitve, kako
                  izterjati tiste, ki se izogibajo, v najkrajšem času<gap n="…"/></p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Jaz bi samo prosila, če lahko telefon izklopite. Izvolite, gospod Breznik.</p>
            </sp>
            <sp who="SDT7:BreznikFranc">

               <speaker>FRANC BREZNIK (PS SDS):</speaker>

               <p><gap n="…"/> kako ugotoviti, na drugi strani pa ugotoviti tudi tiste, ki niso materialno bili
                  zmožni plačati. In morda tudi obstajajo ljudje, ki so v zaporu tudi po krivici,
                  ker niso bili zmožni plačati. Glejte, jaz poznam polno takih primerov. Zahvaljujem
                  se tudi za to, da tu ni ločnice, da so neplačniki samo moški, imamo tudi ženske,
                  in tudi tu vidim nek razvoj družbe, da je po taki razvezi lahko tudi moški tisti,
                  ki lahko kvalitetno skrbi za otroke, če je žena pač tisti slabši partner. Tu vidim
                  rešitev.</p>
               <p>Torej, naj zaključim. Spoštovane kolegice in kolegi, predlagam in apeliram na vse
                  nas, da v najkrajšem času poiščemo neko rešitev, predvsem kar se tiče izterjave
                  preživnin na najbolj učinkovit način. Mi govorimo o slovenskem sodnem sistemu, da
                  ima zaostanke, ali naredimo tako, da gre to mimo sodnega sistema, direktno na
                  prekrškovni organ, direktno potem na davčni organ, ki je izvršilni, da to
                  zagotovimo. Mislim, da bi tako moralo biti, v tej smeri bi morala iti razprava na
                  naslednjih sejah, tudi na drugih odborih, in poiskati nekatere zakonske rešitve.
                  Najlepša hvala za besedo.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Besedo dajem gospodu Tilnu Božiču.</p>
            </sp>
            <sp who="SDT7:BožičTilen">

               <speaker>TILEN BOŽIČ (PS SMC):</speaker>

               <p>Hvala za besedo. Lepo pozdravljeni vsi prisotni!</p>
               <p>Tokrat sem na komisiji, ki je malo izven tistega delokroga, s katerim se običajno
                  ukvarjam, ampak tema danes je seveda izjemno zanimiva. Kar bi mene nekako
                  zanimalo, je predvsem z nekega vidika, glede na to, da je v zadnjem času bilo tudi
                  rečeno, da so bili nekateri ukrepi oziroma z nekim krpanjem dosežene neke manjše
                  izboljšave, pri čemer potem slišim, da tudi, recimo, v primeru, ko se pride do
                  definicije nečesa kot kaznivosti, ni bistvenega premika naprej v izpolnjevanju
                  nekih obveznosti, najbrž postanejo zadeve zrele do te mere, da je treba začeti res
                  razmišljati, kot je rekel gospod Munc, o kakšnih alternativnih modelih ali pa
                  drugačnih prijemih, bi prinesli boljše rezultate. Pri tej temi mislim, da mora
                  biti v središču to, da ne pride do tega, da je otrok talec oziroma ne sme biti v
                  nobenem primeru, pa tudi nobeden izmed udeleženih, ne njegova mati ali oče, glede
                  na to, da se ta ost v različne smeri rada usmerja. Da se nekako omogoči dostojno
                  preživljanje tega otroštva, tudi v luči tega, kot je bilo rečeno, izkoriščanja,
                  iskanja nekih potencialov, razvijanja talentov in tako naprej. In tu zagotovo se
                  mi zdi ena zanimiva zamisel to, da država v določenih primerih vstopi med to
                  kladivce in nakovalce, ki se najde, zaradi tega, ker je vseeno država nek tak
                  robusten sistem, ki to bistveno lažje in bolj samodejno prenese in izvaja, kot to,
                  da v veliko primerih, recimo, predvsem smo tu videli mati, glede na to, da v
                  večini primerov nekako so s tem obremenjene, 
                  morajo vlagati določene obrazce, se boriti po sodiščih in tako naprej, da nekako
                  pridejo do tiste pravice, ki pripada otroku. In se mi zdi, da tu je najbrž kaj
                  manevrskega prostora oziroma velja razmišljati tudi v tej smeri, da bi morda pa
                  država nekaj prej oziroma malo večji del tega tveganja, ki je kar težko in ima
                  hude posledice, prevzela nase. Bilo je tudi omenjeno, veliko zadev oziroma sistem
                  nekako skorajda stimulira k temu tveganju. In kot se lahko reče, nekateri znajo
                  najti problem za vsako rešitev in kapitalizirati na bedi tistih, ki so v tem
                  udeleženi. Ker če je čustveni naboj močan, v takih zadevah ponavadi je, se je
                  težko racionalno in normalno odločati. Se pravi, da si bistveno bolj dojemljiv do
                  tistih, ki ti morda prišepnejo na uho, kako bi bilo pametno se komu maščevati ali
                  pa koga nekako izterjati, na kakšen način, mimo tistega, kar je običajno, in
                  ponavadi najboljše drži in to je dogovor oziroma nek sporazum, ki se ga
                  doseže.</p>
               <p>Nadalje me zanima naslednje, predvsem vprašanje za predstavnike ministrstva,
                  kakšne so možnosti oziroma ali se razmišlja tudi v tej smeri, da bi se prišlo do
                  neke točke, ko se teh plačil in prejemkov ne tako tesno povezuje skupaj oziroma da
                  pride do nekakšne ločitve tega. In podobno, kot imamo v primeru sklada, ki pa
                  sicer nastopi bistveno kasneje, da bi država vstopila v ta odnos, se pravi vmes,
                  kot rečeno, med neko kladivce in nakovalce, in bi potem skušala nasloviti nekatere
                  pereče probleme, eden je, recimo, pritisk na višino preživnin, ko imamo, če sem
                  pravilno razumel, tam do 5.000 oziroma celo najbrž 10.000 otrok prejema malodane
                  vbogajme, ki težko pomaga. Se pravi, da bi se potem prišlo do stimuliranja tega,
                  da bi ta preživnina bila višja, da bi prej, konec koncev, do te prišli, da bi bilo
                  nenazadnje tudi manj te stimulacije k sporom oziroma na nek način skorajda v
                  kakšnih primerih bi lahko to označili kot mesarsko klanje, zaradi tega, ker v
                  večini primerov ne gre za spore, ampak ti spori šele dejansko nastanejo ob takšni
                  in drugačni stimulaciji. Se pravi, ali bi lahko funkcija tega sklada postala bolj
                  univerzalna, se pravi, da bi bil pristojen za to, da sprejema na nek način vse
                  tiste prispevke, zagotovi manjkajoči denar in omogoči, da vsakega tistega v
                  mesecu, ko mora do izplačila priti, do tega izplačila tudi pride. Če pravilno
                  razumem, se je omenjalo neko cifro, da je izterjanih okoli 40 milijonov evrov,
                  verjetno je tudi posledica tega, da morda izterjava ali pa borba za to izterjavo
                  še ni tako učinkovita, kot bi lahko bila, da prihaja do različnih izogibanj in ta
                  izogibanja so državi bolj poznana in znana, predvsem, recimo, če govorimo o kakšni
                  davčni zakonodaji. Da bi pa morda sama usposobila boljši sistem z manj energije,
                  napora in denarja, kot je to potrebno v primeru, da se vsak sam bori s temi mlini
                  na veter. In potem bi določena vprašanja tudi postala nekako bolj nepomembna.
                  Recimo, bilo je omenjeno zastaranje, se pravi, da do zastaranja ne bi prihajalo,
                  kar se mi zdi nekoliko paradoksalno, ker to na nek način lahko pomeni dve zadevi,
                  prvič, da daje na nek način potuho, zaradi tega, ker enkrat, ko je nekaj
                  neskončno, potem ti roki niso več tako tesni, zavzemanje tudi ni tako tesno, da bi
                  čim prej prišlo do realizacije tega. Drugi vidik, ki je morda tu zanimiv in je bil
                  tudi že izpostavljen, kaj pomaga nekomu tisto zadoščenje, recimo, po 15, 20, morda
                  30, 40 letih, da pride do tega denarja, če je dejansko potreba nastopila, ko je
                  bil nekdo otrok in je takrat denar potreboval za svoje aktivnosti oziroma sploh za
                  preživetje. Se pravi, bil je deprimiran na začetku, na koncu bo morda doživel
                  tisto zadoščenje, vendar namena nismo dosegli oziroma tistega, kar smo si
                  zastavili kot cilj.  In bi najbrž tak pristop
                  morda omogočil, da – ker bi na eni strani, se pravi, sistem deloval tako, da bi
                  nekako samodejno bile sprožene vse te izterjave in tako naprej, da bi se do tega
                  denarja prišlo, po drugi strani bi pa tekoče prejemal tisti denar, ki mu pripada -
                  bi pripeljali do tega, da se o takih vprašanjih sploh ne bi spraševali. Da sploh
                  ne bi nastajalo na neki strani tisto sovraštvo, ki pride, češ, aha, tožil me je.
                  In potem vnašamo to v družino oziroma v neke medsebojne odnose, namesto da bi to
                  vsaj na nek način ostalo, vsaj do tistih, ki se temu izogibajo, ostalo brezosebno.
                  Se pravi, da sistem pripelje do tega, da v tistem trenutku, ko nisi plačal,
                  pripelje do tega, da preživnina je plačana, izterjava steče. In ni tistega
                  kolebanja, se pravi, morda se bo pa to, da bom nekoga tožil, da dobim ta denar,
                  prenašalo na odnos med njimi, med otrokom in tistim staršem, ki bo moral to
                  plačati, kako bo na njega gledal. Se pravi, da bi en del, ko je treba vpeljati
                  brezosebnost, ga izkoristil, na drugi strani pa osebnost mora ostati. Danes je
                  bilo omenjenih kar nekaj primerov, ko dejansko pride do tega, da tisti starš, ki
                  to plačuje v neki drugi posebni stiski, zgodbe so različne, kar pomeni, da
                  verjetno jih je po kakšnem kopitu izjemno težko reševati, to je še vedno izjemno,
                  če temu tako rečemo, vrednost tistih služb, se pravi, tako centrov za socialno
                  delo, tudi nekaterih nevladnih organizacij in tako naprej, ki si pri tem vzamejo
                  čas in pomagajo vsem tem, da pridejo do nekih ugodnih rezultatov. Tako gre moje
                  vprašanje res v tej smeri morebitnih alternativnih modelov oziroma rešitev, ki bi
                  bile nekoliko bolj korenite in bi jasneje potem naslovile to, se pravi, učinek na
                  višino preživnine, hitrost pridobitve te preživnine, plačevanja, na drugi strani
                  izterjave in zmanjšanje pritiska na vsakega posamičnega, ki se dejansko za to
                  preživnino bori. Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Besedo dajem gospe Moniki Piberl, na kratko ste želeli še dodati, izvolite.</p>
            </sp>
            <sp who="SDT7:PiberlMonika">

               <speaker>MONIKA PIBERL:</speaker>

               <p>Hvala za besedo.</p>
               <p>Zdaj sem to razpravo tudi s strani poslancev iz Državnega zbora poslušala in me
                  zelo veseli, vidim, da imajo nek posluh. In upam, ko boste v parlamentu
                  obravnavali to tematiko, da boste naše zahteve, naše predloge tudi upoštevali in
                  stopili v bran tem otrokom, ki so danes žrtve svojih nepremišljenih staršev, če bi
                  tako rekla, da se ne zavedajo, da se kopja njunih nesoglasij lomijo na hrbtih
                  nedolžnih bitij. Zato bi lepo prosila, da bi vzeli tudi predloge, ki smo jih mi
                  predlagali, smo jih tudi vsem poslanskim skupinam dali, na to temo glede
                  neplačevanja preživnin, tudi kaj je treba v zakon vnesti, to smo predlagali tudi
                  Ministrstvu za delo in družino. Eden izmed predlogov je bil, da se takim ljudem
                  vzame vozniško dovoljenje, to imajo v mnogih državah, to imajo še celo Makedonci,
                  da ne govorim o Čehih, imajo to Srbi in tako naprej. Na tak način boš te, ki
                  izigravajo sistem, prisilil, da se bodo začeli zavedati, da je otrok tudi živo
                  bitje in da morajo za njega skrbeti. Če tega ne želite narediti, potem dajte,
                  obremenite starše, stare starše, brate, sestre, oni imajo razna podjetja
                  prepisana, bodo hitro potem začeli plačevati. Glejte, mehanizmov je veliko. Potem
                  imamo možnost, da preživninski sklad da, kot sem prej omenila, toliko, kolikor je
                  sodišče določilo. Vsi ugotavljamo, otrok potrebuje minimalno 500 evrov. Glejte,
                  zdaj pa otrok ne dobi ničesar, ker izigrava. Če pa že dobijo iz Jamstvenega
                  preživninskega sklada, pa dobi tam okoli 70, 90 evrov. Ja, kdo mu pa razliko da do
                  500 evrov?! Nihče! Vidite, ta otrok, ki ima starše oziroma očeta in mater
                  takšnega, ki noče plačevati in izigrava zakonodajo, pride dobro skozi. Poglejte,
                  vi ga potem tožite za 80 evrov, recimo, ga ne tožite za razliko, tisto, ki jo je
                  sodišče določilo, ker tudi ne dobi ta otrok tistega zneska, ki ga je sodišče
                  določilo. In to moramo urediti. Zato prosim poslance, stopite skupaj, naj ne bo to
                  glas vpijočega v puščavi, to je glas otrok, ki jih mi zastopamo. Otroci prosijo za
                  vašo pomoč, pa tudi sodstvo in vsa ministrstva, tudi pravosodno, vsi  delajte v korist teh otrok, ker njihovi starši ali
                  oče ali mati izigravajo sistem, sami pa živijo na veliki nogi, naj, naj živijo
                  samo naj se najprej zavedajo, da je otrok tisti katerega so spočeli, da so ga
                  dolžni spraviti do kruha in da tudi dobivajo pomoč dokler ne doštudirajo. Kaj bo
                  zdaj otrok pri 18-ih letih, bo zdaj šel svojega očeta in mater tožiti, se bo s tem
                  ubadal namesto, da bi se ubadal s tem, da doštudira? Ti otroci, eno si zapomnite,
                  si želijo čim prej stopiti na svoje noge in pridno študirajo, da se bodo lahko
                  osamosvojili, da ne bodo več odvisni od tega, od svojih staršev in se ne zavedate
                  kakšne travme ti otroci doživljajo, ko vidijo, da so v podrejenem položaju napram
                  ostalim. Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. No, ravno zato smo danes tukaj, da skušamo najti
                  najboljše možne rešitve, ki bodo šle v korist otrok. Sedaj dajem besedo gospe
                  Barbari Kobal Tomc. Izvolite.</p>
            </sp>
            <sp who="SDT7:KobalTomcBarbara">

               <speaker>BARBARA KOBAL TOMC:</speaker>

               <p>Hvala lepa za besedo ponovno.</p>
               <p>Jaz bi se tudi dotaknila te višine preživnin, ki je bila danes že večkrat
                  izpostavljena, kajti to je zanimalo tudi nas v naši analizi, in sicer kot ste
                  ugotovili približno 1 % otrok, ki imajo tako nizko preživnino. Zanimali so nas
                  vzroki. Zdaj mogoče bi samo rekla na začetku tako. Torej preživnina se določi
                  nekako na štiri načine, eno je dogovor na centrih za socialno delo, drugo je sodna
                  poravnava, temu sledi sodba o določitvi preživnine in nato izvršljiv notarski
                  zapis in prav pri teh slednjih, torej pri izvršljivih notarskih zapisih
                  ugotavljamo, da so te preživnine najnižje, to pa predvsem iz dveh razlogov,
                  notarji nimajo funkcije, da bi preverjali ustreznost dogovora, ampak so tam zato,
                  da potrdijo to kar so se stranke dogovorile. Zdaj včasih gre za primer, ko
                  predvsem matere lahko rečem tukaj pristanejo na vse samo, da sklenejo nek
                  sporazum, kar je bilo danes že večkrat izpostavljeno. To je predvsem v primeru
                  nasilja v družini. Drug primer pri teh notarskih zapisih pa so polnoletni otroci,
                  ki se sami s staršem dogovorijo za nek znesek. Spet gre tukaj dosti za to, da ti
                  otroci nekako popustijo, da dobijo nekakšno žepnino od starša pri katerem ne
                  živijo. Torej, ta izvršljivi notarski zapis je nekako ta prvi dejavnik. Drugi
                  dejavnik so pa fiktivno določene preživnine. Tako kot je bilo danes že večkrat
                  rečeno, ne moremo gledati vidika preživnin skozi prizmo ene osebe, ne moremo reči,
                  da je samo ena staran nekako oškodovana, tudi te fiktivno določene preživnine se
                  dogajajo, kar pomeni, da se starša nekako, če lahko tako rečem, dogovorita, da
                  bosta prikazala nizek znesek zato, da bodo starši oziroma gospodinjstva upravičena
                  do večje pomoči s strani države, torej večjih socialnih ugodnosti. Nenazadnje pa
                  ne smemo zanemariti tudi dejstva, da nekateri dejansko res nimajo, torej ne smemo
                  zapostaviti dejstva, da obstajajo tudi nizke finančne zmožnosti zavezancev, ki
                  nastopijo skupaj še z drugimi težavami kot smo jih danes slišali.</p>
               <p>Mogoče samo še replika na gospoda Möderndorferja, ki je se mi zdi zelo dobro
                  pojasnilo to, da ne smemo delati zakonodaje v tem smislu, če sem vas prav
                  razumela, da bomo izločili vse možne napake, kajti taka zakonodaja bo tako
                  komplicirana, da je ne bo mogoče izvajati. Tako, da nenazadnje smo iskanju krivca
                  namenili tudi Zakon o uveljavljanju pravic iz javnih sredstev, ki je zato v
                  nekaterih točkah v bistvu problematičen in jaz tukaj vidim, da neki nastavki za to
                  so v Družinskem zakoniku, ki je zdaj bil nekako v javni razpravi s temi
                  dopolnitvami, ki smo jih v bistvu nekako vsi, tudi gospa Spica ste jih zelo
                  nazorno predstavila.</p>
               <p>Mogoče samo še za konec še o revščini. Gospod Breznik in gospa Tomić sta
                  izpostavila to problematiko. Jaz bi rekla, da tudi skozi naše študije, ki jih
                  naroča Ministrstvo za delo, ugotavljamo podobno. In ravno to kar ste gospod
                  Breznik rekel, mi smo v lanskem letu naredili eno raziskavo med družinami
                  prejemnicami otroškega dodatka in smo ugotavljali točno to, da tisti otroci, ki
                  dobijo največji otroški dodatek, otroci se ne udeležujejo nobenih plačljivih
                  dejavnosti obšolskih,  izključno tistih, ki so
                  ne plačljivi. Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Na kratko je želel še gospod Marolt. Izvolite.</p>
            </sp>
            <sp who="SDT7:MaroltRobert">

               <speaker>ROBERT MAROLT:</speaker>

               <p>Hvala lepa za besedo, gospa predsednica.</p>
               <p>Mogoče bi čisto na začetku uvodoma še dopolnil gospoda Munca, ker je izpostavil,
                  da se šteje, da preživninski zavezanec ne plačuje preživnine, če ne plača tri
                  mesece zaporedoma, ampak zakon določa še alternativo ali če jo plačuje ne redno,
                  torej v primeru, če v zadnjih 12-ih mesecih dolguje najmanj tri preživnine. Kar se
                  tiče te razprave, pa tudi gospe Piber<stage>(?)</stage>, da bi mogoče odgovoril, da sklad je
                  tukaj samo izvajalec veljavne zakonodaje, tako da sklad izvaja zakonodajo tako
                  glede izplačila kot tudi glede višine nadomestila preživnin in mi to dosledno
                  izplačujemo. Odločanje je, kot sem pojasnil, ažurno v praktično nekaj dneh, ko je
                  vloga <stage>/ nerazumljivo/</stage> odločeno v zahtevku.</p>
               <p>Glede izterjave bi pa izpostavil to. Obseg neizterjanih sredstev teh 48 milijonov,
                  ki se je nabralo, to je skupaj z zamudnimi obrestmi, vemo, da to je že za nazaj za
                  20 let <stage>/ nerazumljivo/</stage> postopki izterjave so se začeli od ustanovitve sklada
                  naprej in je tukaj zelo velik problem to, ker so postopki odprti, sodni izvršilni
                  postopki, sklad ima 9 tisoč odprtih sodnih izvršilnih spisov, so pa problem tudi v
                  praksi, ko dolžniki ne morejo plačati iz takih in drugih razlogov kot je bilo že v
                  današnji razpravi pojasnjeno. Poleg tega moramo povedati, da veljavna zakonodaja,
                  veljavni Zakon o izvršbi in zavarovanju še vedno omogoča dolžnikom zavlačevanje
                  postopkov z vlaganjem številnih pravnih sredstev tako rednih kot izrednih ugovorov
                  pritožb in potem se tudi postopek zavlačuje, dolžnik lahko zavlačuje. In kot je
                  bilo izpostavljeno v praksi potem, ko pride do same izterjave, se pravi, ko pride
                  izvršitelj, ki je določen s strani sodišča izvršiti tega premoženja, premičnega
                  premoženja na naslov kjer je ni bodisi da je skrito ali odtujeno ali preneseno na
                  druge lastnike.</p>
               <p>V zvezi z smo izterjavo bi se samo še dotaknil, da tega, da ima sklad, ki
                  izterjuje sredstva tudi zoper dolžnike invalidskega sklada po drugi zakonodaji, po
                  Zakonu o zaposlitveni rehabilitaciji in zaposlovanju invalidov je pa tam urejena
                  davčna izterjava oziroma izterjava preko Finančne uprave Republike Slovenije in
                  tukaj ima sklad izjemno pozitivne izkušnje, kajti sklad izda odločbo o višini
                  dolga dolžnikov invalidskega sklada in v kolikor, seveda predhodno poskuša sklad
                  še izterjati s pomočjo opomina, in v primeru, če dolžnik ne plača dolga po
                  odločbi, potem sklad preda v izterjavo terjatev na FURS in potem FURS izterja dolg
                  in v tem primeru ni nobenih ugovorov, ni nobenih pritožb in drugega.</p>
               <p>Glede sodne izterjave bi mogoče pojasnil to, da skoraj 9000 sodnih izvršilnih
                  zadev ima sklad odprtih na sodišču, dokumentov iz teh 9000 zadev, se pravi vhodnih
                  in izhodnih dokumentov tako upnikov, dolžnikov, sodišč je pa več kot 300 tisoč. To
                  dokazuje, da ima vsaka izvršilna zadeva povprečno okoli 50 do 60 vlog v sodnem
                  izvršilnem postopku, torej v zadevah s katerimi razpolaga sklad. Samo toliko za
                  informacijo. Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala.</p>
               <p>Preden dam zdaj besedo naprej gospe Dekleva želim tudi sama razpravljati tudi v
                  imenu predlagatelja. Zelo natančno sem poslušala vso razpravo zlasti vabljenih na
                  to sejo, ki se najbolj intenzivno ukvarjate s tem področjem neplačevanja oziroma
                  plačevanja preživnin in danes se je izkazalo, da je bila ta razprava zelo nujna in
                  potrebna in da je prav, da smo se odločili v Slovenski demokratski stranki, da na
                  tej seji komisije opravimo to široko razpravo, kajti danes se je pokazalo kar
                  nekaj odprtih vprašanj, ki bi jih morali bolj detektirati in sta nanje zlasti tisti, ki se s temi vprašanji najbolj pogosto
                  srečujete tudi pravilno opozorili. Ko pride do razpada zveze so otroci vedno nekje
                  na sredini kot je lepo povedala gospa Sendi Murgel prej v uvodu. Podaja se jih sem
                  ter tja, vedno so med dvema odraslima človekoma, od katerih se seveda pričakuje,
                  da se bosta znala sporazumeti in da bosta delovala v korist otrok. Otroci so
                  takrat najverjetneje v izjemno hudih čustvenih stiskah, potem pa se ti starši
                  pogovarjajo o tem ali bi sploh se pravi tisti, ki je zavezanec po tem, da plačuje
                  preživnino ali bo sploh to preživnino plačeval ali je ne bo. Celo pride do takšnih
                  stvari kot ste jih prej omenjali, da se jih posamezniki izogibajo plačevanju
                  preživnine tako, da prepišejo premoženje na drugo osebo, zaposlitve in bančne
                  račune prenesejo v tujino tudi stalni naslov prebivališča prenesejo v tujino itd.
                  Seveda pa ne smemo biti krivični ob tem in dodati, da zagotovo obstajajo tudi
                  takšni posamezniki, ki pa posamezniki morda v nekem obdobju preživnine ne morejo
                  plačevati, ampak zato je tukaj tudi država, da vzpostavi takšen pravičen sistem,
                  da lahko tem ljudem tudi tem posameznikom pomaga. To se lahko udejanja na način
                  kot je bilo prej povedano preko preživninskega sklada, ampak je pa treba vendarle
                  tukaj omeniti čeprav preživninski sklad dobro deluje pa ne bom sedaj govorila o
                  višini preživnine oziroma nadomestila, ampak koliko nepotrebne birokracije je pred
                  tem preden lahko pride nekdo do nadomestila. Tukaj bi lahko nekatere poti,
                  vendarle skrajšali. Danes v razpravi se je za moje pojme odprla tudi zelo pomembna
                  debata vezana prav na to, da se nekateri izogibajo plačevanju preživnine namensko,
                  govorimo o tistih, ki se namensko in ne o tistih, ki ne morejo in ne zmorejo,
                  mislim, da je gospa Murgel ravno ona tudi povedala o tem, da je potrebno
                  ugotavljati dohodke, ampak na kakšen način. Na kakšen način ugotoviti ali gre
                  dejansko za izogibanje plačevanja preživnine, se pravi, da se išče možnosti kako
                  bi se to plačevanje obšlo, ali pa gre dejansko za stisko starša? Ali smo si danes
                  znali na to odgovoriti že do sedaj, mislim da ne. Kako ugotoviti, da gre za
                  dejansko stisko in potem temu človeku pomagati ali pa ugotoviti, da dejansko gre
                  za namensko izmikanje plačevanju preživnine in potem poseči rigorozno v takšen
                  način neplačevanja preživnine?</p>
               <p>Nedvoumno mora družbena zavest o tem vprašanju postati višja. To je mislim, da
                  eden ključnih sklepov lahko tudi, ki je danes lahko cilj te razprave. Kajti,
                  dokler sama starša ne dojameta, da morata delovati v korist otroka tudi, če ona
                  dva sta na nasprotnih bregovih, če tako rečem, sploh, ko gre za izjemne čustvene
                  stiske, potem bomo težko lahko to reševali. Moramo se zavedati, da je to dolžnost
                  staršev in da je to odgovornost staršev. V prvi vrsti se morajo to sami starši
                  zavedati. Če pogledamo pa to, potem določa tudi zakonodaja, ampak kot rečeno se
                  lahko to obide. Ustava o tem govori, različne mednarodne konvencije govorijo o
                  tem. Seveda vsaka država tudi po Evropi ima to na različne načine urejeno. Prej je
                  bilo lepo rečeno, ko je bila narejena primerjava z Švedsko, mislim da je gospa
                  Kobal to povedala, da je tam preživnina določena kot univerzalna pravica. Pri nas
                  pa lahko vidimo, da so te preživnine dejansko precej nizke in bi morali razmisliti
                  o mehanizmu kako te preživnine povišati, zlasti pa, potem izterjati te preživnine,
                  če jih zavezanec, ki je  po zakonu dolžan in je
                  to tudi kaznivo dejanje, če tega ne stori dolžan plačevati preživnino.</p>
               <p>Tukaj se mi zdi, da bi lahko bil neki razmislek, ki ga je podala gospa Katarina
                  Brvar Sternad iz nevladne organizacije, ko govorijo o drugačnem, jaz ne govorim,
                  da je to najbolj primerno, ampak vendarle v razmislek o drugačnem konceptu samega
                  plačevanja preživnine. O tem, da je koncept izhodiščna preživnina. Mislim, da
                  tukaj bi se lahko malce razmislilo o tej pobudi, če sem razumela prav boste vi še
                  s tem nadaljevali in potem na podlagi tega bi lahko zavezanci sami morali oziroma
                  bi morali sami dokazovati, zakaj ne morejo plačevati preživnine. To je eden izmed
                  mehanizmov, ki bi lahko deloval.</p>
               <p>Sicer pa, če pogledamo samo sistem. Tri institucije so, ki se najbolj ukvarjajo s
                  tem področjem, če na grobo rečem, se pravi, centri za socialno delo, ker se dnevno
                  soočajo s temi vprašanji, ker starši pridejo po pomoč, po informacije tudi seveda
                  v primeru preživnine. Potem so tukaj sodišča, ki potrjujejo in tudi odločajo o tem
                  kakšna bo višina preživnine oziroma potrjujejo te dogovore, ki se jih bodi starši
                  sami sklenejo oziroma če je toliko volje, moči in dobrega odnosa to že sami
                  uredijo in potem sodišče to samo potrdi sicer pa seveda s pomočjo centrov za
                  socialno delo, ki tukaj zagotovo opravljajo pomembno delo kot neke vrste mediator,
                  ampak vendarle, če vam ne uspe, potem smo pa spet pri tožbah, ko pa lahko samo
                  preko tožbe pridejo do izterjave, če že izterjave preživnine.</p>
               <p>Tretji pomemben segment je preživninski sklad. Danes smo tudi že ugotovili, da
                  glede na razmere preživninski sklad dela dobro, višina preživnine je pa sedaj
                  druga debata, vsi bi si želeli, da je bistveno višja glede na to, da je povprečna
                  preživnina 132 evrov. Po navadi so te nižje, da ne govorim pri preživninskem
                  skladu še toliko nižje, mislim, da okoli 82 evrov kot sem že prej uvodoma
                  pojasnila.</p>
               <p>Zdi se mi prav, da pogledamo še na nekatere pomanjkljivosti tega sistema, na
                  katere je zelo dobro opozorila in kaže ta analiza, ki smo jo mi dobili. Gospa
                  Kobal, mi smo s strani instituta vašega dobili to analizo in tam ugotavljate, da
                  ni poenotene prakse glede določanja višine preživnine se pravi starši med centri
                  za socialno delo med sodišči in da dejansko bi morali bolj definirati kaj so te
                  potrebe otrok. Če bi bilo to bolj definirano, potem bi lažje argumentirano
                  zahtevali zakaj je neka preživnina mora biti višja.</p>
               <p>Drugi segment, ki pa ga mogoče, mislim da ga niste vi omenili, ampak v analizi je
                  pa ta, da se najbolj kaže problem pri izterjavah preživnin, kjer ni zadostne
                  podpore države. Tako nekako kaže ta vaša analiza. Tukaj je bolj vprašanje to za
                  obe ministrstvi kaj se da tukaj več narediti na tem področju, čeprav vam, da ste
                  že delno odgovorili na ta vprašanja.</p>
               <p>Kar pa zadeva samo, Preživninski sklad spet se vračam sem, saj ste tudi sama
                  omenila gre za fiksno določeno vsoto in ta vsota je navzgor omejena navzdol je pa
                  tista minimalna in tukaj nastane problem. Hvala bogu, da imamo ta sklad, da ne bi
                  kdo pomislil, ampak vendarle je treba tukaj razmisliti, da bi se dejansko
                  naredilo, pomagalo in delalo v korist otroka še dodatno, da bi se ta nadomestila
                  zvišala. 82 evrov, saj ni treba biti doktor financ ali pa ne vem česa, če poznaš
                  razmere v državi, da se s tem praktično ne da zadostiti potrebam, ki jih otroci v
                  šolanju in tudi kasneje imajo.  Jaz sem pred
                  časom vložila pač kot poslanka, ker imam to možnost pobudo, da bi to kaznivo
                  dejanje neplačevanja preživnine, ker to je kaznivo dejanje, dejansko ne bi moglo
                  zastarati oziroma te terjatve, da ne bi zastarale in takrat so mi z Ministrstva za
                  pravosodje odgovorili, da je moj predlog v nasprotju z ustavnim načelom
                  sorazmernosti saj bi s tem prekomerno posegli v pravice posameznika. To je bil
                  odgovor ministra za pravosodje in mogoče tukaj vprašanje za Ministrstvo za
                  pravosodje. Ali dejansko gre tukaj v poseg v pravico posameznika ali oziroma kje
                  so, potem pravice in koristi otrok, ki pa seveda morajo pač imeti možnost, da
                  tisti, ki je zavezanec, da jim plača preživnino, da to preživnino tudi dobijo, se
                  pravi, kje so tukaj koristi otrok in kje je tukaj poseg v pravico posameznika? To
                  me zanima, ker se mi zdi to bistveno vprašanje. </p>
               <p>Še za konec neplačevanje. Danes smo se <stage>/ nerazumljivo/</stage> preživnin je zavržno
                  dejanje in je treba čim več delati na osveščenosti tega, da se družba kot taka
                  začne spreminjati, da je odnos do tega takšen, da v primeru, ko posameznik
                  dejansko ne more plačevati in to dokaže, da se mu pomaga, da država dobi mehanizem
                  in mu pri tem pomaga in obratno, ko vidimo, da se nekdo izmika plačevanju
                  preživnine, da se stori vse, da se do te preživnine, ki je otrokova pravica pride,
                  se jo izterja ne vem kakorkoli, zaradi mene lahko naredijo samo, da do te
                  izterjave pride.</p>
               <p>Tako. Sedaj dajem besedo gospe Dekleva, potem nimam več prijavljenih k razpravi.
                  Se opravičujem, potem je še, sem si zapisala in sem pozabila, še gospa Katarina
                  Brvar Strnad, potem bomo počasi zaključili z razpravo in odločali še o sklepih.
                  Izvolite, gospa Dekleva.</p>
            </sp>
            <sp who="SDT7:DeklevaErika">

               <speaker>ERIKA DEKLEVA (PS SMC):</speaker>

               <p>Hvala za besedo.</p>
               <p>Jaz bi se želela vsem zahvaliti, ki ste se danes te seje udeležili. Dragoceno je,
                  da ste predstavili svoja stališča, da ste predstavili konkretne probleme in
                  nakazali nekateri tudi rešitve. Mogoče danes pogrešam vsaj še dva akterja, če
                  govorimo o otrocih, ki bi po moji oceni morala biti prisotna, če gre za otroke,
                  ampak pustimo to. Načeloma mislim pa, da tukaj ni nekih strankarskih različic, da
                  smo si enotni. Mislim, da se problema neplačevanja preživnin vsi dobro zavedamo in
                  dejstvo, da imamo v Sloveniji okoli 44 tisoč otrok, ki so opravičeni do preživnine
                  in na drugi strani približno 10 % tistih zavezancev, ki te preživnine ne plačujejo
                  je pravzaprav dovolj zgovorno dejstvo, da seveda se o tej zadevi moramo
                  pogovarjati, tako da je sklic seje gotovo dobrodošel in potreben. Prav je, da vsi
                  skupaj iščemo poti, rešitve, ki bodo pripeljale k cilju, cilj pa je, po moji oceni
                  to, da otroci dobijo denar, ko ga potrebujejo in iz tega razloga mi tega petega
                  sklepa ne moremo podpreti, kakšen drugi razlog pa se tudi meni zdi potreben kakšne
                  dodatne obrazložitve, če obstaja.</p>
               <p>Pomembne novosti po moji oceni prinaša tudi novela Zakona o preprečevanju nasilja
                  v družini, ki je neizpolnjevanje te obveznosti opredeljeno kot ekonomsko nasilje
                  kar nedvoumno je in po tej definiciji s bo v tem kontekstu tudi obravnavalo
                  neplačevanje preživnine.  Seveda pa velja bolj
                  kot v kazenske postopke verjetno napore vlagati, tako kot je tudi moj kolega Jani
                  dejal, v preventivo, torej v dvigovanje z zavestjo tam, da je neplačevanje
                  preživnine nedopustno, da je nemoralno in pa nenazadnje kaznivo dejanje. V kratkem
                  bomo v Državnem zboru prepovedali telesno kaznovanje otrok kar je pomembno, pa po
                  moji oceni je mnogo bolj pomembno to, da na ustrezen način rešimo problem
                  preživnin oziroma neplačevanja preživnin. Jaz si danes vsekakor ne bi želela, da
                  ta razprava nekako izzveni, kot da res ni bilo na tem področju narejenega nič.
                  Mislim, da nekateri koraki so bili narejeni v tej Vladi, pa tudi v prejšnjih
                  vladah. Je pa res, da je na tem področju še veliko prostora, zato je prav, da
                  imamo tako sejo, da iščemo rešitve. Danes smo že večkrat slišali, da so preživnine
                  nizke, prenizke. Jaz se s tem strinjam. Preživnina mora zadostovati potrebam otrok
                  in te potrebe niso zgolj, da so otroci siti in pa oblečeni. Preživninska razmerja
                  je potrebno urediti tako, da se ne ogroža otrokove koristi, da se spoštuje
                  življenjske potrebe otroka, da se zagotavlja varstvo šibkejše strani v teh
                  razmerjih in pa seveda zagotavlja ustrezna varovala. Upam in verjamem, da bodo
                  ministrstva upoštevala vse pripombe in predloge, tudi tiste, ki smo jih danes
                  slišali. Meni osebno je všeč predvsem pobuda, da bi se v sklopu jamstvenega sklada
                  ali kako drugače, če sem prav razumela, oblikoval nek fond iz katerega bi se potem
                  krile vsaj minimalne preživnine in se pridružujem tudi razpravi kolega Božiča in
                  potem v tem primeru pa bi veljalo razmisliti tudi o temu, da bi bile terjatve iz
                  naslova, da terjatve iz naslova preživnin ne bi mogle zastarati. Se bom čisto na
                  kratko opredelila še do predlaganih sklepov. Mislim, da prvi in drugi sklep nista
                  problematična. Po naši oceni tretji predlog sklepa pravzaprav je že izpolnjen, za
                  četrti predlog smo dali amandma kjer smo nekako združili četrti in šesti predlog,
                  petega pa seveda iz obrazložitve, ki je bila že podana, ne moremo podpreti.</p>
               <p>Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Tako sedaj dajem besedo še gospe Katarini Bervar Strnad.</p>
               <p>Izvolite.</p>
            </sp>
            <sp who="SDT7:BervarSternadKatarina">

               <speaker>KATARINA BERVAR STRNAD:</speaker>

               <p>Hvala še enkrat.</p>
               <p>Tudi v nevladnih organizacijah si predvsem prizadevamo, da bi bila zakonodaja na
                  tem in na drugih področjih preprosta. Pravo je namreč namenjeno prav vsem
                  državljanom, tudi tistim, ki imajo težave v administrativnih postopkih. Ravno zato
                  je vprašanje bremena, ki ga nalagamo tistemu, ki mora pravico izterjati, vprašanje
                  ki se ga moramo lotiti. Zato predlagamo, da bi šli večji napori v to, kdo je
                  tisti, ki dokazuje, da preživnina ni bila plačana. Naj povem, da nekateri skladi v
                  drugih evropskih državah imajo prakso, da upravičenec ali upravičenka do
                  preživnine zgolj poda izjavo, da ta ni bila plačana in seveda skupaj z vlogo
                  uveljavlja svojo pravico do nadomestila, potem pa je na preživninskem zavezancu,
                  da dokaže, da je bila plačana in seveda, če ni bila, ima sklad potem možnost
                  sprožitve postopka. In tukaj močno podpiramo prakso, ki je vpeljana znotraj
                  invalidskega sklada, četudi, če prav razumem delovanje invalidskega sklada so
                  tukaj zavezanci predvsem pravne osebe. To je precejšnja razlika, zato verjetno
                  bodo potrebni še dodatni ukrepi. Tako, da naš apel kar se tiče same izterjave
                  preživnin je, da se razbremenijo upravičenci. Namreč, če že ne drugega, ti so
                  močno zaposleni s skrbjo za otroka in imajo manj časa, da odgovarjajo ali sprožajo
                  administrativne postopke in postopke za izvršbo, zatorej bi mogoče samo še v
                  razmislek dali in podprli predlog tako preživninskega sklada in pa seveda
                  razbremenitve upravičencev.</p>
               <p>Hvala.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Še gospa Brecelj je želela iz Ministrstva za pravosodje, potem bomo pa počasi
                  prešli na sklepe.</p>
               <p>Izvolite.</p>
            </sp>
            <sp who="SDT7:BreceljTina">

               <speaker>TINA BRECELJ:</speaker>

               <p>Hvala lepa gospa predsednica.</p>
               <p>Samo en odgovor bi podala na  vašo prejšnjo
                  navedbo, torej da ste iz ministrstva za pravosodje dobili odgovor v zvezi z vašim
                  predlogom za nezastarljivost kaznivega dejanja neplačevanja preživnin, torej da je
                  šel nekako naš odgovor v to smer, da bi nezastarljivost tega kaznivega dejanja
                  pomenila nesorazmeren poseg v človekove pravice. Tukaj bi rada podala pojasnilo,
                  da brez dvoma so vsa kazniva dejanja zavržna. Tukaj nobene dileme ni. Je pa v
                  Kazenskem pravu povsod tako, da pa so določena rangiranja in absolutna
                  nezastarljivost pač velja za kazniva dejanja zoper človeštvo, res tista najhujša,
                  genocid. Zato je bil naš odgovor takšen kot je bil. Zakaj pa menimo, da ni
                  potrebno obligacijskega zakonika spreminjati in nezastarljivosti uvajati in s
                  katerimi ukrepi to, torej da do poplačila preživnine vendarle pride v
                  obligacijskem zakoniku že zagotavljamo, sem pa že pojasnila in se ne bom na tem
                  mestu ponavljala.</p>
               <p>Hvala lepa.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala.</p>
               <p>Gospod Munc, zelo na kratko še, ja izvolite.</p>
            </sp>
            <sp who="SDT7:MuncMatic">

               <speaker>MATIC MUNC:</speaker>

               <p>ker ste ravno predsednica omenila kolizijo pravic, jaz bi samo poslance opozoril
                  na to, da ko boste o tem razpravljali, gre za zelo široko polje. Samo anekdotično.
                  Se pravi, polnoleten otrok, ki je ekonomsko sposoben preživeti, vendar je
                  upravičen do preživnine, kontra zakoncu, ki je invalid, katera pravica ima
                  prednost, ker je lahko tukaj preživninska obveznost do polnoletnega zakonskega, ki
                  pa je nezmožen ekonomsko preživeti. Tukaj gremo v, saj pravim, zato prvim, tukaj
                  gre za celostno sistem družinskega prava v Sloveniji ne samo za preživnine do
                  otrok in tukaj bi bila kolizija pravi ponovno težko vprašanje. Večkrat sem
                  zasledil par razpravljajočih, da zelo apelirate na ta represivni del v smislu
                  zaporne kazni. Jaz vam povem, da to ne funkcionira. Ljudje, ki so prestali zaporne
                  kazni niso nič več plačevali, ker so bili to, to je, mislim, da je minister
                  Klemenčič ali je prejšnji minister za pravosodje o tem razpravljal, da gre za neke
                  vrste preventivno kaznivo dejanje oziroma, ki naj bi ljudem preprečevalo kot bolj
                  ali manj grožnje. Moram reči, v praksi je tako, da strankam večinoma, da jim vsaj
                  jaz svetujem, da uporabijo vse, se pravi, tudi ovadbo, kazensko ovadbo, seveda
                  izvršbo in ko je izvršba, da gredo na preživninski sklad, ker je tukaj sama ovadba
                  za večino ne tako izmikajočih, dosti dobra palica. Ne pa razmišljati o tem, da
                  boste ljudem še več vzeli pa, veste, pa vozniške pa ne vem kaj, ker je tukaj,
                  recimo zapornik ne more plačevati, pa če na glavi stoji, preživnine, in tukaj je
                  odgovornost države, da za svoje otroke poskrbi.</p>
               <p>In pa še nekaj, ko sem ravno, samo to glede dviga zavesti. Mislim, da je bilo tudi
                  večkrat omenjeno, mislim, da je med vami tudi nekaj ljudi, ki ste se razvezali in
                  ste mogoče tudi zavezanci, ste lahko zelo dobri vzorni modeli, ki lahko tudi pred
                  mediji nastopite in poveste, da ste v prejšnji zvezi šli narazen in da za svoje
                  otroke redno plačujete in dajete dober zgled državljanom. Žal je pa v tej hiši
                  tudi nekaj takih, ki tega ne počnejo. Moramo biti pač iskreni.</p>
            </sp>
            <sp who="SDT7:IrglEva">

               <speaker>PREDSEDNICA EVA IRGL:</speaker>

               <p>Najlepša hvala.</p>
               <p>Zelo na kratko je repliko želela na gospoda Munca, še gospa Veronika<gap n="..."/></p>
            </sp>
            <sp who="SDT7:unknown-F">

               <speaker>GOSPA ______:</speaker>

               <p>Gospod Monc, jaz sem dobila občutek, da ste vi zelo naklonjen temu, da ne
                  plačujejo preživnin. Oprostite, ker sedaj, ko ste omenil, ko smo mi dali predlog,
                  da se vzame vozniško dovoljenje, to ima marsikatera država, tako da to ni nič
                  narobe, da boste vedeli. In to je zelo učinkovito.</p>
            </sp>
            <sp who="SDT7:MuncMatic">

               <speaker>MATIC MUNC:</speaker>

               <p>Poglejte, jaz sem bil nagovorjen, bom rekel, mislim da je vaše mnenje malo
                  zgrešeno glede tega kaj jaz zagovarjam pa kaj ne. <stage>/ nerazumljivo/</stage> pravico, da
                  imate svoje mnenje kakršnokoli želi<gap n="..."/></p>
            </sp>
            <sp who="SDT7:IrglEva">
               <speaker>PREDSEDNICA EVA IRGL:</speaker>
               <p>Bi vaju samo prosila, da se lahko po seji še dogovorita, pa pogovorita, sedaj bi
                  pa počasi zaključili z razpravo in bi prešli na sklepe, ki sem jih že prej uvodoma
                  prebrala.</p>
               <p>Slovenska demokratska stranka je torej dala šest sklepov. Potem pa imamo predlog
                  amandmaja, kot že rečeno, s strani SMC, Desus in SD in sicer, amandma k četrtemu
                  sklepu. Naj obrazložim, da bomo o vsakem sklepu glasovali posebej, ko bomo prišli
                  do četrtega sklepa, kjer je dan amandma, bomo najprej glasovali o amandmaju in v
                  kolikor bo ta amandma sprejet, potem postane četrti sklep, ki ga je predlagala
                  Poslanska skupina SDS, brezpredmeten. </p>
               <p>Tako torej, če ste za to da opravimo glasovanje, potem bomo sedaj začeli z
                  glasovanjem.</p>
               <p>Najprej dajem na glasovanje prvi sklep in sicer, Komisija za peticije ter za
                  človekove pravice in enake možnosti se je seznanila s problematiko preživnine kot
                  temeljne otrokove  in ostro obsoja njeno
                  neplačevanje oziroma izmikanje plačevanju kot družbeno nesprejemljivo in zavržno.
                  Komisija zato poziva neplačnike preživnin, da redno izpolnjujejo svoje obveznosti
                  do otrok. Takšen sklep dajem na glasovanje. Ne želi nihče obrazložiti glasu.
                  Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Potem imamo drugi sklep. Komisija za peticije ter za človekove pravice in enake
                  možnosti poziva vse pristojne institucije kakor tudi slovenske medije, da
                  pripomorejo k večji osveščenosti naše družbe glede neplačevanja preživnin in se
                  zavzamejo za ničelno toleranco do neplačevanja preživnin. Takšen sklep dajem na
                  glasovanje. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Tretji sklep. Komisija za peticije ter za človekove pravice in enake možnosti
                  Ministrstvu za delo, družino, socialne zadeve in enake možnosti predlaga, da se v
                  Zakonu o preprečevanju nasilja v družini definicija ekonomskega nasilja dopolni
                  tudi z vsebino neplačevanja preživnin in drugimi oblikami ekonomskega nasilja.
                  Glasujemo.</p>
               <p>Kdo je za? <stage>(3 članov.)</stage> Kdo je proti? <stage>(6 članov.)</stage></p>
               <p>Ugotavljam, da sklep ni sprejet.</p>
               <p>In gremo na četrti sklep. Kot že rečeno, najprej bomo glasovali o amandmaju, ki so
                  ga pripravili v Poslanski skupini SMC, Desus in SD in prvi takole: Komisija za
                  peticije ter za človekove pravice in enake možnosti Ministrstvu za delo, družino,
                  socialne zadeve in enake možnosti in Ministrstvu za pravosodje poziva, da se pri
                  spremembah družinskega kazenske in zakonodaje s področja izvršb tako na ravni
                  zakonov kot tudi podzakonskih aktov skupaj z drugimi državnimi organi in v
                  sodelovanju z zainteresiranimi civilno družbenimi gibanji vse skozi prizadevata za
                  rešitve, ki bi pripomogle k učinkovitejšemu reševanju problematike neplačevanja
                  preživnin in nadomestil preživnin, in da se še posebej prouči možnost uvedbe
                  pravice do nadomestila preživnine tudi za otroke po 18. letu starosti, ki se redno
                  šolajo. Glasujemo. </p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>In kot že rečeno, je sklep četrti brezpredmeten, se pravi, o njem ne
                  glasujemo.</p>
               <p>Potem pa peti sklep. Komisija za peticije ter za človekove pravice in enake
                  možnosti Ministrstvu za pravosodje predlaga spremembo obligacijskega zakonika, ki
                  bi določila, da terjatve iz naslova preživnin ne morejo zastarati. Glasujemo.</p>
               <p>Kdo je za? <stage>(3 članov.)</stage> Kdo je proti? <stage>(6 članov.)</stage></p>
               <p>Ugotavljam, da sklep ni sprejet.</p>
               <p>In še šesti sklep. Komisija za peticije ter za človekove pravice in enake možnosti
                  Ministrstvu za delo, družino, socialne zadeve in enake možnosti in Ministrstvu za
                  pravosodje predlaga, da v roku šestih mesecev skupaj z drugimi državnimi organi in
                  civilnodružbenimi gibanji pripravita rešitve in predloge ukrepov, ki bi pripomogli
                  k učinkovitejši izvršbi terjatev iz naslova preživnin kakor tudi drugih ukrepov,
                  ki bi pripomogli k ureditvi tega področja in o tem poročata Komisiji za peticije
                  ter za človekove pravice in enake možnosti. Glasujemo.</p>
               <p>Kdo je za? <stage>(4 članov.)</stage> Kdo je proti? <stage>(6 članov.)</stage></p>
               <p>Ugotavljam, da sklep ni sprejet.</p>
               <p>Opravili smo glasovanje. Zaključujem to točko dnevnega reda in današnjo sejo
                  komisije. Vabljenim na to sejo, ki ste si vzeli čas in prišli sem se še posebej
                  zahvaljujem in vas lepo pozdravljam.</p>
               <p>Imamo pa samo še točko <title>RAZNO.</title>
               </p>
               <p> Če želi še kdo kaj dodati? Če ne, potem
                  zaključujem tudi to točko dnevnega reda, današnjo sejo komisije in vas res lepo
                  pozdravljam.</p>
               <p>Srečno in nasvidenje! <stage type="time">Seja se je končala  14. septembra 2016 ob 12.20.</stage>
               </p>
            </sp>
         </div>
      </body>
   </text>
</TEI>