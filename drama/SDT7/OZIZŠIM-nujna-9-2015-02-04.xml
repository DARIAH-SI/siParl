<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZIZŠIM-nujna-9-2015-02-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C8E932CF7A805C4CC1257DDC003EF34B</idno>
               <idno type="custom" subtype="day">FF109E3F5B821511C1257DE40044A6EF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=FF109E3F5B821511C1257DE40044A6EF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZIZŠIM-nujna-9-2015-02-04.OZIZŠIM" n="9">
               <name>nujna seja</name>
               <date when="2015-02-04"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZIZŠIM-nujna-9-2015-02-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZIZŠIM-nujna-9-2015-02-04.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN
            MLADINO</stage>
            <stage type="session">9. nujna seja</stage>
            <stage type="date">(4. februar 2015)</stage>
            <stage type="chairman">Sejo je vodila mag. Mirjam Bon Klanjšček, predsednica odbora.</stage>
            <stage type="time">Seja se je pričela ob 17.01. </stage>
            


            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Vse članice in člane odbora, vabljene ter ostale prisotne prav lepo pozdravljam.</p>
               <p>Pričenjam 9. nujno sejo Odbora za izobraževanje, znanost, šport in mladino.</p>
               <p>Na seji kot nadomestni član nastopa Marko Ferluga, ki ga pooblašča poslanka Klavdija
               Markež.</p>
               <p>S sklicem seje ste prejeli naslednji dnevni red seje. Imamo eno samo točko – Uvedba
               državljanske in domovinske vzgoje ter etike kot učnega predmeta v srednjih šolah v
               Republiki Sloveniji.</p>
               <p>Ker v poslovniškem roku nisem prejela predlogov v zvezi z dnevnim redom, je določen
               takšen dnevni red, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA UVEDBA DRŽAVLJANSKE IN DOMOVINSKE VZGOJE TER
                  ETIKE KOT UČNEGA PREDMETA V SREDNJIH ŠOLAH V REPUBLIKI SLOVENIJI</title>. Zahteva
               Poslanske skupine Nova Slovenija – krščanski demokrati za sklic nujne odbora, z dne
               27. 1. 2015, ki je objavljena na spletni strani Državnega zbora s sklicem. K tej
               točki dnevnega reda sem vabila: predlagateljico zahteve, naša članica odbora,
               prvopodpisano poslanko Ljudmilo Novak, Ministrstvo za izobraževanje, znanost in
               šport, Varuha človekovih pravic Republike Slovenije, Pedagoški inštitut, Dijaško
               organizacijo Slovenije, Zvezo prijateljev mladine Slovenije, Zvezo tabornikov
               Slovenije, Teološko fakulteto Univerze v Ljubljani, prof. dr. Janeza Juhanta,
               predstavnika Mednarodnega projekta Etične vzgoje na vseh ravneh, Znanstveni svet za
               humanistične vede pri Javni agenciji za raziskovalno dejavnost Republike Slovenije,
               Združenje slovenskih katoliških skavtinj in skavtov, Socialno akademijo, Zavod za
               izobraževanja, raziskovanje in kulturo, Zvezo srednjih šol in dijaških domov, Društvo
               ravnateljev srednjih šol, višjih šol in dijaških domov Slovenije, dr. Marjano
               Šimenca, Pedagoški inštitut, izredno profesorico dr. Marino Lukšič Hacin, SAZU,
               rednega profesorja dr. Jerneja Pikala iz FDV, rednega profesorja dr. Igor Lukšiča iz
               FDV in dr. Mitjo Serdoča iz Pedagoškega inštituta.</p>
               <p>Besedo dajem predlagateljem zahteve za sklic seje, predstavnici <gap n="…"/> Ja, prosim.</p>
            </sp>
            <sp who="SDT7:HainzPrimož">

               <speaker>PRIMOŽ HAINZ (PS DeSUS):</speaker>

               <p>Opravičujem se ampak imam vprašanje kakšni so bili razlogi recimo, da ni povabljena
               Pedagoška fakulteta oziroma pa Filozofska fakulteta Univerze v Ljubljani, glede na
               sestavo, ki je zelo pestra, pa nekaj je tudi takih, ki smo tam diplomirali in po
               nehote človek razmišlja. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Povabila sem tiste, ki so bili na zahtevi. Zahtevo za sklic je dala Poslanska skupina
               Nove Slovenije – krščanski demokrati in sem povabila kar so predlagali. Zdaj bo
               mogoče gospa Ljudmila Novak, ki ji pravkar dajem besedo, kaj več povedala o tem.
               Izvolite.</p>
            </sp>
            <sp who="SDT7:NovakLjudmila">

               <speaker>LJUDMILA NOVAK (PS NSi):</speaker>

               <p>Hvala za besedo. Lep pozdrav vsem.</p>
               <p>Če odgovorim na proceduralni predlog. Mi smo našteli  nekaj možnih inštitucij, ki jih mi vabimo, vi ste
               dodali še nekatere svoje tako da lahko bi še marsikoga povabili ampak mislim, da smo
               kar veliko inštitucij povabili, vseh pa seveda nismo, ni posebnega razloga zakaj pač
               določene nismo povabili.</p>
            </sp>
            <sp who="SDT7:HainzPrimož">

               <speaker>PRIMOŽ HAINZ (PS DeSUS):</speaker>

               <p>Ne bom razbijal škatle, bi rekel moj sosed ampak mislim, da ni korektno. Hvala
               lepa.</p>
            </sp>
            <sp who="SDT7:NovakLjudmila">

               <speaker>LJUDMILA NOVAK (PS NSi):</speaker>

               <p>Seveda je pa seja javna. Upam, da bo prenašana tudi po televiziji, da bo vsa
               zainteresirana javnost sledila razpravi tako da nikakor ni namen bil kakršnokoli
               omejevanje kdo lahko na tej seji sodeluje ali pa ne.</p>
               <p>Najprej sem vesela, da je do te seje sploh prišlo in tudi hvala vsem vabljenim
               gostom, ki se seje udeležujete in sem prepričana, da boste s svojimi bogatimi
               izkušnjami in znanjem pripomogli k osvetlitvi te teme in tudi k sprejemanju končnih
               odločitev. Čeprav aktualne ministrice ni, sta pa tukaj dva bivša ministra, ki bosta
               gotovo tudi marsikaj lahko pridala in seveda tudi vsi ostali iz drugih
               inštitucij.</p>
               <p>Zakaj smo se odločili predlagati to sejo? Nekateri izmed vas ste gotovo bili prisotni
               novembra v Državnem zboru, ko je potekala konferenca o participaciji otrok in
               mladostnikov na pobudo Zveze prijateljev mladine Slovenije, Dijaške organizacije in
               varuhinje človekovih pravic. In prav na tej konferenci so mladi izrazili željo, da bi
               uvedle tudi osrednje šole pouk v zvezi z državljansko domovinsko vzgojo in etiko.
               Takrat večina udeležencev v razpravi je to željo podpirala in na koncu je tudi v
               dokumentu, ki je po tej konferenci izšel, v šesti točki zapisana zahteva konference:
               Zahtevamo, da se v srednjih šolah uvede učni predmet, ki bo omogočal pridobivanje
               znanj in spretnosti za aktivno državljanstvo in demokracijo ter javno nastopanje.
               Torej srednješolci so ugotavljali, da takega predmeta ni, da ga pogrešajo, da so ga v
               osnovni šoli imeli in glede na to, da vedno znova ugotavljamo, da mladi premalo
               poznajo kako deluje država, premalo poznajo državne inštitucije, zelo majhna je
               udeležba mladih na volitvah, ne vidijo smisla v političnem delovanju, prav tako je
               domoljubna domovinska zavest zelo majhna, da ne govorimo o tem kako malo poznajo
               zgodovino sedanje naše države Slovenije, da se bolj učijo o preteklosti, medtem ko
               novejša zgodovina jim je pa v veliki meri neznana, da se sprašujejo kako bi bolj
               učinkovito delovali v obstoječih inštitucijah in vse to torej so razlogi zaradi česar
               bi bilo potrebno, da uvedemo nek tak predmet tudi v srednjih šolah. In tudi ko
               ugotavljamo, da se tudi v parlamentu velikokrat ne znamo argumentirano pogovarjati,
               da je politična kultura na nizki stopnji, da ne znamo drug drugega poslušati,
               argumentirati, da je zadrega v javnem nastopanju, tudi drugje, torej vse to so
               razlogi zaradi katerih bi vendarle kazalo, da resno razmislimo o možnosti uvedbe tega
               predmeta. In če se v osnovni šoli učenci nekako učijo o različnih državnih
               inštitucijah, v tem času srednje šole so že skoraj odrasli, lahko še bolj kritično
               razmišljajo o stanju v družbi, v državi in se pripravljajo tudi na sprejem
               odgovornejših funkcij v kasnejšem življenju. Nenazadnje ko sem pred leti, kot
               evropska poslanka, bila povabljena v mnoge šole in smo se pogovarjali o delovanju
               evropskih inštitucij, moram reči, da je bilo v osnovnih šolah včasih več tega vedenja
               in znanja kot pa v srednjih šolah, ko bi človek pričakoval, da še bolj poznajo te
                  inštitucije.
               Skratka, živimo v globalnem svetu, ko se pojavljajo novi problemi, nove potrebe po
               medkulturnem dialogu, sobivanju, sožitju. In takšen predmet zagotovo bi nudil možnost
               in prostor tudi za te vrste razprav. Ugotavljamo tudi, da je v slovenski družbi
               pomanjkanje etičnih vrednot, da se povečuje tudi nasilje. Torej, o vsem tem bi se
               lahko v okviru tega predmeta pogovarjali.</p>
               <p>To je torej moj uvod. No, še na neko stvar bi opozorila, kar smo napisali tudi že v
               svoji zahtevi za sejo, o čemer smo govorili z raziskovalci s področja humanistike, ki
               pravijo, da slovenska država pravzaprav ne ve, kam želi pripeljati državo, katere so
               naše temeljne usmeritve v zvezi s svojim obstojem, razvojem in prihodnostjo, zato
               tudi financiranje na tem področju je močno okrnjeno. Torej, država nima neke vizije,
               kam pravzaprav želimo državo pripeljati. In ni čudno, da pogosto slišimo vprašanja,
               kot so, kdo nam je ugrabil državo, kam plovemo, kako iz krize, kdo je rešitelj, kaj
               je naloga vsakega državljana, kako povečati udeležbo na volitvah, kako lahko
               spreminjamo razmere v družbi, v državi in tako naprej. Skratka, mislim, da je
               razlogov dovolj, da lahko razmišljamo o morebitni uvedbi tega predmeta. Mi smo dali
               pač predlog, da ministrstvo to možnost preuči in potem o tem poroča Državnemu zboru.
               Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. </p>
               <p>Preden gremo naprej, bi prebrala še dve pooblastili: poslanec dr. Franc Križanič
               pooblašča poslanca Matjaža Nemca in poslanec mag. Branislav Rajić pooblašča poslansko
               Andrejo Potočnik.</p>
               <p>Besedo dajem predstavnici ministrstva.</p>
            </sp>
            <sp who="SDT7:BarleLakotaAndreja">

               <speaker>ANDREJA BARLE LAKOTA:</speaker>

               <p>Dober dan! Hvala lepa za besedo. Sem Andreja Barle, državna sekretarka na Ministrstvu
               za izobraževanje, znanost in šport.</p>
               <p>Argumenti, ki so bili nanizani v zvezi s pomembnostjo vsebin državljanske vzgoje in
               etike, so pravzaprav izven vsakega dvoma. V to zagotovo niso dvomili niti ministri,
               ki so bili na tem mestu na Ministrstvu za izobraževanje, saj je vsak od njih na svoj
               način prispeval k utemeljevanju tega področja. Zato bi zdaj povedala predvsem to, kje
               imamo že te vsebine vključene in na kakšen način so vključene v kurikul. Tudi sicer v
               kurikulu vseh šol, osnovnih in srednjih šol, imamo vsebine državljanske vzgoje
               vključene na tri načine: eno je tako imenovani vsešolski pristop, drugo je
               medpredmetni pristop in tretje kot posamičen predmet. Prav na srednjih šolah moram
               omeniti pa še neko specifiko v kurikulu, ki se ji reče tako imenovane obvezne izbirne
               vsebine. Gre za vsebine, ki so za učenca obvezne, med njih sodi tudi državljanska
               kultura, šola jih pa mora izvesti v enem od štirih let. Ti načini vpenjanja vsebin
               državljanske vzgoje v kurikul odgovarjajo tudi samim dimenzijam, značilnim za
               državljansko vzgojo. In sicer gre za področje vedenja, za področje oblikovanja
               stališč, vrednot in, tretje, spodbujanje k aktivnemu delovanju, kot na primer
               vključevanju v parlament in podobno. V začetku vključevanja tovrstnih vsebin v
               kurikul je bilo kar nekaj zadreg in težav predvsem zato, ker je bilo pomanjkanje
               strokovnih gradiv, s katerimi bi lahko dovolj ustrezno, dovolj dobro podkrepili
               poučevanje državljanske vzgoje. Pa tudi v izobraževanju učiteljev je bilo nekaj, kjer
               smo čutili velik manko. Z različnimi aktivnostmi in projekti v vseh teh letih lahko
               dokažemo, da so bile opravljene številne aktivnosti. Naj omenim samo v zadnjih letih:
               posebne študije, ki so bile narejene na tem področju in pa v letu 2013 mednarodna konferenca na to temo,
               namenjena prav učiteljem. Številne raziskave, ki so bile opravljene na tem področju,
               mednarodno primerjalne analize, kažejo, da poznavanje sistema ni tako slabo, kot si
               ga včasih rišemo ali pa pripisujemo. Slovenski učenci mednarodno primerjalno niso
               tako slabi ali pa ne izkazujejo tako slabega znanja, kot si pogosto izrekamo.</p>
               <p>Na koncu bi rada samo še to rekla, da karkoli bo pokazala današnja diskusija, moram
               opozoriti, da je strokovni svet tisti, ki je pristojen za določanje vsebin, za
               določanje kurikula, torej je tisti, ki določa učne načrte, zato bodo vsa priporočila,
               ki jih bomo danes sprejemali, morala biti obravnavana na strokovnem svetu in na
               strokovnih organih, ki so po Zakonu o vzgoji in izobraževanju odgovorni za to nalogo.
               Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Zdaj dajem besedo še vabljenim, ki jih prosim, da se zaradi magnetograma predstavijo
               z imenom in priimkom ter navedejo institucijo, v imenu katere prihajajo. Mislim, da
               se je prvi od vabljenih javil gospod dr. Jernej Pikalo.</p>
            </sp>
            <sp who="SDT7:PikaloJernej">

               <speaker>DR. JERNEJ PIKALO:</speaker>

               <p>Kot rečeno, Jernej Pikalo, Univerza v Ljubljani, Fakulteta za družbene vede. Nisem
               mislil, da bom tako hitro dobil besedo, ampak v vsakem primeru se vam zanjo
               zahvaljujem.</p>
               <p>Preden začnemo razpravo, bi ta visoki zbor spomnil, da smo v okviru raziskovalnih
               prizadevanj, ki smo jih imeli leta 2010, moja skupina, s katero sem takrat sodeloval,
               je pravzaprav že naredila načrt, osnutek učnega načrta za tretji letnik srednjih šol,
               imenuje se Sodobni svet, in to je bilo leta 2010 tudi predano ministrstvu. Tu notri
               je vse tisto, kar je gospa poslanka govorila, pa mislim, da je zelo dobro zadevo
               zastavila, skratka, vprašanje evropskih institucij, vprašanje globalizacije,
               vprašanje poznavanja institucij, vprašanje poznavanja domačega političnega sistema in
               tako naprej. Tako da osnutek učnega načrta je na ministrstvu in se ga lahko
               pravzaprav kadarkoli vzame v roke oziroma se ga da na strokovni svet, če bi aktualna
               oblast tako tudi želela.</p>
               <p>Zdaj pa naprej, če smem nekaj stvari reči glede same domovinske oziroma državljanske
               vzgoje. Torej, moram reči, da se strinjam. Tudi sam se strinjam s tem, da bi moralo
               biti, glede na izkušnje, ki jih imam na eni strani kot raziskovalec in na drugi
               strani kot tisti, ki je bil včasih odločevalec, da bi v tretji letnik srednjih šol
               bilo prav uvesti ta predmet. Zakaj ravno v tretji letnik? Zaradi tega, ker raziskave
               zelo jasno kažejo – pri mladostnikih in še prej pri otrocih gre namreč za tako
               imenovane koncentrične kroge spoznavanja okolja. In to okolje se spoznava najprej od
               nekega najožjega, torej, družine, razredne skupnosti in tako naprej, in se potem z
               leti to okolje širi. In če pogledate - mi smo takrat delali tudi primerjalne študije
               -, recimo, francoski model poučevanja državljanske in domovinske vzgoje, je tak, da
               se ta koncentrični krog razširi na celoten svet ali pa na neko širšo okolico ravno
               okoli 18. leta, kajti 18-letniki so približno tisti, ki jih začne zanimati tudi ta
               širša, torej globalna, mednarodna dimenzija. Tisto, kar bi morali v tej državi
               narediti, je, da bi v tej logiki koncentričnih krogov – in verjamem, da je v osnovni
               šoli to že tako narejeno, da bi v tej logiki koncentričnih krogov šlo spoznavanje
               lastne domovine, procedur in tako naprej. In temu primerno  bi potem tudi v tretjem letniku, torej, ko so
               dijaki stari okrog 18 let, bilo prav, da bi takrat se spoznali tudi z vsem tem, kar
               je v tem osnutku učnega načrta za tretji letnik srednjih šol tudi že napisano.</p>
               <p>Na kar moramo prav posebej paziti pri tovrstnih zadevah je, da pri tem odnosu do
               patrie, ki je pozitiven odnos, torej odnos do domovine je definitivno pozitiven
               odnos, moramo paziti, da ne bi kakorkoli zdrsnili v kakršenkoli nacionalizem. Da ne
               bi kadarkoli zdrsnili zares, recimo temu, da bi nas kakršenkoli svetovni nazor
               prevladal ali kakorkoli. Narod je vedno bil - in od Benedicta Andersona vemo, da je
               narod zamišljena skupnost, koncept se spreminja, naše identitete so že davno hibridne
               in niso več sublimacija samo ene identitete, in to je tista državna identiteta, in
               države in nacije se seveda pod vplivom globalizacije spreminjajo. Zato je treba te
               naše otroke, če jih sploh lahko imenujemo kot otroke pri 18. letih, poučiti o zadevah
               sodobnega sveta, poučiti o zadevah nekih širših dimenzij. Zame – jaz sem tudi večkrat
               v Državnem zboru to poudaril -, zame je domoljubje tisto Habermasovo domoljubje,
               torej, vztrajanje na demokraciji. Vsakodnevno vztrajanje na demokratičnih procedurah,
               vsakodnevno vztrajanje na demokraciji, to je zame daleč največji patriotizem, ki se
               ga lahko gremo. Kajti samo demokracija in demokratične procedure so tiste, ki nam na
               dolgi rok ob vseh naših različnostih lahko zagotavljajo pozitiven odnos do tega, kar
               imamo, nas učijo upravljati to, kar imamo, in prav je, da to pustimo tudi
               zanamcem.</p>
               <p>Gospa predsednica, na tej točki bom zaključil - lahko bi dolgo o tem – in vam bom
               čisto za vaš arhiv tudi predal ta osnutek učnega načrta za tretji letnik srednjih
               šol, zato da bi mogoče tudi z mojega vidika to zadevo pospešilo in upam, da s tem
               tudi pozitivno vplivalo na rezultat, ne samo te seje, ampak da bi tudi kasneje
               dejansko v srednje šole tak predmet bil uveden. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Želi še kdo od vabljenih besedo? Izvolite. Prosim, da se predstavite.</p>
            </sp>
            <sp who="SDT7:DolčičTone">

               <speaker>TONE DOLČIČ:</speaker>

               <p>Hvala lepa. <stage>(Tone Dolčič, namestnik varuhinje človekovih pravic.)</stage></p>
               <p>Mislim, da se moram že uvodoma oglasiti, zato ker smo nekako posredni krivci za
               današnjo sejo. Kot je že gospa poslanka omenila, dejansko je bila iniciativa, ki jo
               danes obravnavamo, podana na konferenci, in mislim, da je bila to prva konferenca v
               Sloveniji, ki je bila posebej posvečena participaciji otrok. Kot vidim in kar me tudi
               zelo veseli, ni ostalo samo pri konferenci in pri zaključkih, ampak se očitno nekaj
               dogaja naprej, kar je bil seveda tudi naš namen.</p>
               <p>Torej, mi podpiramo razpravo o tej predlagani temi. Kakšna bo vsebina tega predmeta,
               o tem je še prezgodaj govoriti. Vsekakor pa je prav – in to je, se mi zdi, pozitivno
               sporočilo -, da se je Državni zbor kot zakonodajalec odzval na zaključke, ki so jih
               sprejeli mladi. In ti mladi so ob tem sprejeli tudi zaključek, naj se prouči možnost
               znižanja meje volilne pravice na 16 let. To opozarjam zato, ker potem bi ta teza o
               koncentričnih krogih oziroma o poučevanju teh vsebin šele pri 18. letih nekako
               izgubila svoj smisel. Ampak to mimogrede, to bo verjetno problem, ki ga bo moralo
               drugo ministrstvo reševati, pa tudi drug odbor Državnega zbora.</p>
               <p>Želel sem samo še to povedati, da jeseni načrtujemo novo konferenco skupaj z mladimi,
                   kjer bomo poskušali
               ugotoviti, koliko od vseh teh stališč, ki jih je, kot ste videli, kar nekaj, koliko
               je uresničenega in česa ni. In bomo pozvali tudi vsa ministrstva, da se do tega
               opredelijo, da jih ne bo jeseni zadeva presenetila. Jasno pa je, da pričakujemo tudi
               od vseh drugih ministrstev podobno reakcijo, kot jo vidimo na temo domovinske vzgoje.
               Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Želi še kdo besedo? Izvolite.</p>
            </sp>
            <sp who="SDT7:StrahovnikVojko">

               <speaker>DR. VOJKO STRAHOVNIK:</speaker>

               <p>Lepo pozdravljeni! <stage>(Dr. Vojko Strahovnik, Teološka fakulteta Univerze v Ljubljani.)</stage>
               Spoštovana predsednica, spoštovane članice in spoštovani člani, vsi ostali!</p>
               <p>Kratko bom naglasil dimenzijo etike, ki je tudi vključena v tem predlogu, o katerem
               danes razpravljamo. Začel bom nekako širše, pa potem prešel na predlog uvedbe v
               srednje šole.</p>
               <p>Večina izzivov, s katerimi je soočen sodoben globalni svet, je po svoji naravi
               etičnih oziroma vrednostnih, zato tudi odzivi nanje ne morejo biti drugačni kot
               vrednostni in etični. Zato tudi pogosto govorimo o dimenziji globalne etike, ki naj
               bi prav na te izzive odgovarjala. Mislim, da so tako dimenzije etike kot kritičnega
               mišljenja etike kot moralne filozofije bistvene pri izgradnji samostojnega,
               avtonomnega razmišljujočega, kritičnega posameznika kot tudi neke zdrave temeljne
               demokratične družbe. Samo kratko bi spomnil, da so že v beli knjigi iz leta 2011
               jasno zapisali, opisali vse te etične izzive, probleme, od evtanazije, manka
               demokracije in podobno, ampak je potem nek dostavek zraven, ki pravi: <q>"Učenci in
               dijaki bodo to zelo težko razumeli, če ne bodo imeli osnovnih znanj o etiki,
               temeljnih etičnih pojmih in temeljnih etičnih dilemah."</q> Zato se mi tudi zdi pomembno
               pri predlogu tega predmeta izpostaviti dimenzijo etike in moralne filozofije kot
               nekaj, kar nas šele opremlja, da sploh razpravljamo o teh temah, in potem preidemo
               tudi na državljanske dolžnosti in pravice, človekove pravice in ostalo.</p>
               <p>Sam sem kot koordinator dveh mednarodnih projektov, ki se ukvarjata z etiko in
               vrednotami v šoli, dodobra spoznal tudi potrebe učiteljev v našem šolskem sistemu in
               primerjalno z drugimi sistemi. Zato bi tu opozoril na zelo pomembno točko, to je, da
               zgolj uvedba predmeta, nekega predmeta v srednje šole, problema ne bo razreševalo, če
               teh vsebin ne bomo vnašali v izobraževalne poti učiteljev in profesorjev. Naši
               učitelji in profesorji izražajo, da so manj pripravljeni te dimenzije, ta vprašanja
               sploh odpirati. In ko smo jih vprašali, zakaj, so navedli pomanjkanje znanja,
               pomanjkanje usposobljenosti. Tako bi bilo zelo dobro pogledati izobraževalno pot
               nekega profesorja do srednje ali pa osnovne šole, koliko teh vsebin pravzaprav na tej
               poti spozna. Tu ne govorim specifično za, recimo, učitelje, ki v osnovni šoli
               poučujejo domovinsko kulturo ali kaj podobnega, ampak vse. Kajti etični izzivi,
               etični problemi terjajo izrazito medpredmeten oziroma transpredmeten pristop. Zato bi
               predlagal uvedbo tega v te poti. Za to pa so, mislim, potrebne tudi neke sistemske
               spremembe. Se pravi, sprememba ne samo učnih načrtov in kurikulov srednjih šol, ampak
               tudi učnih načrtov in kurikulov fakultet in drugih institucij, ki učitelje
               izobražujejo, ter omogočanje nadgradnje znanja učiteljev in podobnih iz teh
               vsebin.</p>
               <p>Toliko bi na kratko samo na te točke opozoril. Najlepša hvala za pozornost.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Izvolite.</p>
               </sp>
            <sp>
               <speaker>Dr. JANEZ JUHANT:</speaker>
               <p>Janez Juhan, tudi Teološka fakulteta, sem tudi
               član projekta, ki ga je omenil kolega dr. Strahovnik. Nadaljeval bi pri tem, kar je
               gospod kolega Pikalo prej izpostavil, namreč, demokracija. Mislim, da se večina izmed
               nas strinja, da je demokracija utemeljena ravno na etičnih postopkih. To se pravi, če
               etiko razumemo kot človekov vstop v ta svet, kajti ljudje imamo edino to sredstvo, da
               za razliko od drugih bitij, ki so nagonsko naravnana, vendar svoje stvari urejamo
               sami. In to urejevanje je seveda vedno povezano z našim sodelovanjem, z našim
               dialoškim sodelovanjem in zato je seveda vzgoja za  demokracijo sila zahteven proces in to seveda tudi
               stalno doživljamo v naši vsakdanjosti. Vsi se strinjamo, da je to v naši družbi, pa
               tudi v svetu v katerem živimo pomanjkljivo, in zato je seveda maksimalno angažiranje,
               kot je že rekel kolega, v tej smeri izjemno pomembno. Pomembno v tem smislu, da so
               vsi odločevalci etično oblikovani in seveda to pa pomeni tudi v širšem prostoru
               pomembnost etičnega odločanja.</p>
               <p>Pred kratkim sem imel predavanje za profesorje srednje šole in vprašanja, ki so jih
               postavljali so šla tudi v to smer, da opažajo v naši družbi veliki razkorak med tem
               kar poskušajo oni uveljavljati v šoli in v širšem družbenem prostoru. Izrecno so
               navedli vprašanja medijskega posredovanja in tudi širše medijsko politično
               demokracije. Vidijo težavo in nekako razkorak, da se te stvari med seboj ne pokrivajo
               v naši družbi, kar izjemno otežuje profesorjem delovanje v šolskem prostoru. In iz
               tega ravno na podlagi tega, ker je rekel kolega, mislim, da demokracija je pravzaprav
               sila zahteven proces, ki vključuje našo vzgojo doma, kjer pač vsak v svoji družini
               poskuša uveljavljati demokratične principe, ki pa vedno temeljijo, kakor je že
               izpostavil kolega, na vrednostnih temeljih. In seveda čim bolj se ti vrednostni
               temelji demokratično oblikujejo v družini in čim bolj je potem tudi družbeni prostor
               odprt na vseh ravneh, na vzgojnem, na političnem, na medijskem in vseh drugih
               področjih v tej smeri demokratičnega dialoga, če smem to tako označiti, toliko bolj
               je možno pričakovati, da se bodo zadeve primerno odvijale. Zato seveda zelo podpiram
               takšno razpravo in seveda tudi potem kolikor bo mogoče, ne samo na tem nivoju, se
               pravi srednjih šol, ampak kakor kažejo raziskave, v osnovnih šolah, ki smo jih
               napravili tudi v našem projektu, učitelji se čutijo premalo usposobljene, da bi na
               teh etičnih temeljih lahko oblikovali poučevanje in seveda zato menimo, da je
               okrepitev na vseh nivojih tega delovanja izjemno pomembna in seveda zato mislim, da
               je tudi naloga nas vseh, da se za to zavzemamo. Toliko zaenkrat. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Izvolite.</p>
            </sp>
            <sp who="SDT7:CepinMatej">

               <speaker>MATEJ CEPIN:</speaker>

               <p>Hvala za besedo. Socialna akademija. Najprej se vam resnično zahvaljujem za to
               razpravo, poslanski skupini, ki je dala pobudo in tudi vam, da ste jo sklicali.</p>
               <p>Socialna akademija je nevladna organizacija, katere poslanstvo je pomagati mladim in
               odraslim, da postajajo bolj aktivni in odgovorni državljani in zato smo res hvaležni,
               da ste tudi nas prepoznali kot deležnika, ki se ga to tiče. Državljanstvo
               opredeljujemo kot odnos med posameznikom in skupnostjo, kot odnos med individualnim
               in kolektivnim, kot to kaj jaz kot oseba lahko dam ali pa dobim od neke skupnosti. In
               te skupnosti so, tako kot je bilo že povedano, v konceptu koncentričnih krogov lahko
               različne. Lahko je to moja družina, moj kraj, moja občina, moja država, Evropska
               unija ali kar globalno gledano, ves svet. Pomembno je, da med tema dvema entitetama
               poteka dialog, dajanje prejemanje, dajanje prejemanje, da se kri med tema dvema
               entitetama pretaka, da od skupnosti od države od EU nekaj dobim in da sem ji
               pripravljen tudi nekaj dati. Uvedba enega takega predmeta v srednjo šolo je seveda
               eno od orodij za nekaj doseči, ali je to splošna razgledanost ali je to kritično
               mišljenje ali karkoli. Predlagam, da se preden se pogovarjamo o metodah o orodjih,
               pogovarjamo o cilju. Cilj, ki mislim, da bi nam moral biti vsem skupen je, da bi v
               posamezniku, v tem primeru v srednješolcu spodbudili željo in samozavest, da bo
               skupnosti občini, državi, EU svetu dal tisto najbolje, kar ima.  Ali je to na gospodarskem področju, ali je to na
               družbenem področju kot prostovoljec, kot kritičen mislec, kot Citizen Journalist, se
               pravi človek, ki v današnjem svetu, kjer so komunikacije večsmerne nekaj objavi na
               Facebooku, nekaj kritičnega, neko svoje razmišljanje, na nekaj opozori in tako
               naprej. To je, po moje, cilj. Metoda, ki se nam je na socialni akademiji in tudi po
               različnih študijah sodeč izkazala, da je najboljša pri tem, da pomagamo človeku,da
               skupnosti da najboljše kar ima je učenje z delom, <q>"learning by doing"</q>. Se pravi, ko
               ti nekaj narediš v neki mali skupnosti v nekem malem koncentričnem krogu, zato dobiš
               pozitivno povratno informacijo in greš naprej na večji krog, iz malega na večje. Kot
               pravi tudi sveto pismo: <q>"V malem si bil zvest, čez veliko te bom postavil."</q> Torej, ko
               se v nekem malem koncentričnem krogu uspeš potrditi, dobiti povratno informacijo
               pozitivno, da si nekaj naredil. In tukaj je ključni stavek. Takrat greš na večji
               koncentrični krog. In tukaj je ključna metoda učenja z delom. Se pravi <q>"learning by
               doing"</q>, učenje z delom. Tukaj je bilo zelo fino rečeno že na začetku, da imamo tri
               pristope. Vse šolski, medpredmetni in pa na nivoju posameznega predmeta. Mislim, da
               je na to kako dober feedback bodo posamezniki dobili za to, kar so naredili, najbolj
               primeren vsešolski pristop. Se pravi, da šolske kulture oblikujemo tako iniciativa
               posameznika najprej v tem malem okolju, ki je šola, postane resno vzeta in potem
               nagrajena, če je dobra predebatirana in tako naprej. Najboljše okolje, ki se je meni
               izkazalo za to vaditi, pa je civilna družba, sfera civilna družba, sfera v mestnih
               skupnostih, med družino. Saj veste, kako je v družini, smo v nekih vzorcih, pohvalo
               sicer dobiš, ampak kaj širšega od tega ne gre. Med družino, ki je mikro okolje in med
               javno sfero na drugi strani, ki je prevelika za večino naših državljanov ne upajo
               dati neke pobude. Obstajajo mestne skupnosti, skupnosti 10, 20, 30 ljudi, ki delajo
               projekt. Sam sem šel skozi skavtsko taborniško izobrazbo in točno tam sem se teh
               stvari največ naučil. Kako doseči to, da bo najprej to okolje v Sloveniji delovalo?
               Ne vem, če veste, vse nevladne organizacije na mladinskem področju v Sloveniji skupaj
               dobijo milijon 200.000 na leto na javnem razpisu. Predstavljajte si kaj vse v
               Sloveniji, za kaj vse v Sloveniji damo milijon 200.000. Na področju izobraževanja
               odraslih za aktivno državljanstvo je pa v Sloveniji, vsaj po mojih informacijah, pa
               bi bila socialna akademija glavni deležnik, eden od pomembnih deležnikov. Za to
               dobiti 0,00 evrov na voljo za prav izvajanje programov izobraževanja odraslih za
               aktivno državljanstvo po načelu učenje z delom. Najbližji so študijski krožki, ki jih
               koordinira Andragoški center Slovenije, ker je res pobuda prepuščena skupini, imajo
               mentorja, ki vodi proces. Učenje z delom na tem področju se pa potem dogaja samo od
               sebe.</p>
               <p>Opozoril bi še na izrek Paula Freira, znamenitega brazilskega pedagoga: Ni
               nevtralnega izobraževanja. Torej, nevtralno izobraževanje ne obstaja. Nevarnost, ki
               sem jo tudi že danes tukaj slišal je, da zaradi tega, ker nevtralnega izobraževanja
               ni, se dajmo mi ukvarjati samo s postopki, torej samo s procesi. Ta nevarnost
               obstaja. In potem izvotlimo. In, mlad človek pa veste, kako je, on rabi neko
               identiteto, on rabi se z nečim temeljnim identificirati. In če mi zdrknemo samo v
               procese se ga ne bo prijelo, čeprav se strinjam, da je ravno starost konec srednje
               šole najbolj primerna, da se človeka kaj takšnega prime v narekovaju. Zato se mi
               boljša <stage>/ nerazumljivo/</stage> kot ne predstavljati nobenega svetovnega nazora, ker vedno
               karkoli se gremo, vedno en nazor predstavljamo v resnici, predstaviti vse svetovne
               nazore. Predstaviti socialističnega, marksističnega, liberalističnega,
               personalističnega, družbeni nauk cerkve, torej vse svetovne nazore, ki obstajajo
               prikazati in se poskušati iti to, kar sem tudi, jaz nisem na FDV hodil, ampak slišal
               sem, da se pri gospodu Lukšiču tudi delajo te stvari, torej da se na podlagi
               različnih svetovnih nazorov presoja različne družbene dogodke.  In presojanje, refleksija na eni strani
               in pa ta akcija učenje z delom bi morala biti ključna dva elementa tega aktivnega
               državljanstva, da bi človek iz sebe za skupnost iztisnil najbolje, kar ima. Hvala
               lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo dajem Matiji Krope Lenarčič.</p>
            </sp>
            <sp who="SDT7:KropeLenarčičMatija">

               <speaker>MATIJA KROPE LENARČIČ:</speaker>

               <p>Najlepša hvala. <stage>(Matija Krope Lenarčič, prihaja iz Dijaške organizacije
               Slovenije.)</stage></p>
               <p>Najprej bi rad povedal, da skupki te konference oziroma na splošno tema, o kateri se
               je pogovarjalo, je prišla z naše strani, tako da smo na nek način, pa se ne bi zdaj
               rad hvalil ali karkoli, mi bili tisti pobudniki, ki smo dali to naprej. Pač, nekako
               vidimo, da dejansko vse srednje šole oziroma na splošno države v Evropski uniji že
               imajo tak predmet v srednjih šolah. Zato smo tudi mi videli neko pomanjkanje v
               Sloveniji, da bi dijaki pridobili to znanje, da bi pridobili neko državno zavest,
               narodno identiteto, vedenje o zgodovini, njeni kulturi in tako dalje. Zato se nam to
               zdi dobro.</p>
               <p>Če se malo dotaknem predmeta na splošno in naših videnj. Mi smo gledali iz tega
               principa, da mogoče bi se dalo razpravljati tudi o tem, da ne bi šli dejansko v
               predmet, ampak bi šli v neko obvezno izbirno vsebino, ki bi, na primer, trajala, na
               pamet govorim, karikiram zdaj, enkrat na teden po eno uro, da ne bi bilo na koncu
               ocene, ampak bi bilo <q>"opravil"</q>, <q>"ne opravil"</q>. To se mi zdi tudi zanimivo, da bi to
               pogledali, ker zdaj uvedba nekega novega predmeta bi, tako kot so že povedali prej
               predstavniki, prizadela tudi profesorje, ki jim primanjkuje tega znanja. Mislim, da
               bi to bilo vredno pogledati. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p><stage>/ izklop mikrofona/</stage> Hvala. Izvolite, dr. Lukšič.</p>
            </sp>
            <sp who="SDT7:LukšičIgor">

               <speaker>DR. IGOR LUKŠIČ:</speaker>

               <p>Spoštovana predsednica, najlepša hvala za<gap n="…"/> <stage>/ izklop mikrofona/</stage> Torej, sem se zahvalil
               – za tiste, ki gledajo – predsednici za vabilo. Seveda pozdrav vsem poslankam in
               poslancem, državni sekretarki in vsem, ki so danes tu zbrani in smo zbrani z
               interesom, da razpravljamo na temo današnjega sestanka.</p>
               <p>Kadar se razpravlja o šolstvu na pobudo ene od strank - in v tem primeru je podpisana
               celo predsednica stranke, vemo, da gre za resno zadevo, zato sem, da bi malo
               razelektril, pripravil nekaj vložkov, ki bodo temo, ki je lahko zelo zatežena, zlasti
               v slovenskem prostoru, postavil ali pa osvetlil s kakšnega drugega zornega kota.
               Najprej, zakaj to predlaga Nova Slovenija. Glejte, Slomšek leta 1842 pravi takole:
               <q>"Ker premoženja ni bilo, sta jo toliko bolj skrbno učila,"</q> namreč, Blažeta in Nežico,
               <q>"zvesto bogu služiti, pridno delati in se greha varovati. To je pravo blago."</q> Torej,
               ker premoženja ni bilo. Torej stranka, ki se zavzema za razprodajo slovenskega
               premoženja, nas zdaj navaja na vprašanje etične vzgoje. To je bolj za hec.</p>
               <p>Druga stvar<gap n="…"/> <stage>/ oglašanje v ozadju/</stage> Glejte, potem imamo tu vprašanje, ki je vezano na
               spor fakultet. 1794 je Kant napisal tekst z naslovom Spor fakultet. Tam gre za
               vprašanje, za kaj je kakšna fakulteta pristojna. Obstajajo tri zgornje fakultete,
                   teološka, pravna
               in medicinska, in ena spodnja, filozofska, ki se ukvarja s svobodo modrijanjenja,
               torej svobodo razmišljanja. Zakaj je to pomembno? Zaradi tega, ker vsaka razprava o
               predmetih, uvajanju predmetov v šolo, je zmeraj tudi razprava, katera fakulteta bo
               matična, katera fakulteta bo dajala učitelje za ta predmet. In to se izkaže potem
               znotraj univerze in seveda tudi znotraj Slovenije kot velika in pomembna razprava, na
               katero običajno nismo takoj pozorni. Tu bi rad zdaj opozoril na tisto, kar je gospod
               Primož Hainz opozoril, zakaj je bila vabljena od fakultet samo teološka fakulteta, ne
               pa tudi druge. Torej, treba je vedeti, veste, da ta razprava o tem, kaj je
               državljanska vzgoja, ima dolgo brado, ki je, recimo, na Slovenskem dolga že od 1770,
               ko je Marija Terezija razglasila Šolo za politikum, torej stvar države in ne samo
               stvar cerkve. Tu je potem dolga zgodba. Jaz ne bom šel v to, kako je ta zgodba tekla,
               zlasti potem v času francoske osamosvojitve, kjer so pristojnost dali županom, pa
               potem leta 1869, ko je pristojnost šla več na državo, tudi šolstvo in tako naprej,
               kar se je na Slovenskem tudi dogajalo.</p>
               <p>Naslednja zadeva, na katero bi rad opozoril, je vprašanje stroke, ki jo tu zastopam,
               in to je politologija. V raziskavi, ki ste jo tudi, se mi zdi, dobili kot gradivo, iz
               leta 2009, in je kolega Šimenc tudi tu prisoten, opozarja na to, da državljanska
               vzgoja ni šolski predmet, podoben, na primer, matematiki, fiziki, kemiji in tako
               naprej, da ima enotno paradigmo, ki jo v različnih državah le z relativno majhnimi
               spremembami transponira v šolski predmet in njegov učni načrt. Državljanska vzgoja v
               ozadju nima enotne znanosti, čeprav tam najdemo številne discipline, na primer,
               politično filozofijo, politologijo, sociologijo in etiko. Jas sem sem prišel navijat
               predvsem za politologijo. Mislim, da je politologija prva poklicana k temu, da
               sodeluje pri pripravi kurikuluma oziroma za skrb za demokracijo, državljanstvo in
               državljansko vzgojo. Namreč, politologija je bila leta 1880 na Columbia College –
               danes je to Columbia University – uvedena ravno zaradi tega, ker so v ZDA ugotovili,
               da priseljenci iz monarhij in avtoritarnih držav kvarijo njihovo predstavo o tem, kaj
               je demokracija in kaj je republika. Torej, da je treba vzgojiti ljudi, se pravi,
               učitelje, profesorje, ki bodo naprej poučevali mladino o demokratičnih načelih.
               Podobno, 1895 London School of Economics and Political Sciences s podobno nalogo.
               Potem, zelo pomembna naloga pri denacifikaciji Nemčije, kjer so s konceptom
               <q>"politische bildung"</q>, torej politično vzgojo, omiko, bistveno poskušali
               denacificirati Nemčijo, in s tem se tudi vzpostavi nemška politologija. 1961 se v
               Sloveniji ustanovi Šola za politične vede, ki je danes znotraj Fakultete za družbene
               vede.</p>
               <p>Tu imamo potem celo razpravo o politični kulturi. Od 1797, se pravi, prej sem omenjal
               Kanta in Spor fakultet, tu imamo zdaj Fridricha Schlegla, ki je napisal uvod v Kantov
               Večni mir in kjer prvič uporabi pojem politične kulture, kot tistega pojma, koncepta,
               ki pomeni za politiko dvigovanje na višjo civilizacijsko raven. Torej, znotraj tega
               je gotovo za Državni zbor ali za ta odbor ključno vprašanje, ki je gotovo tudi
               politično vprašanje, in usmeritev je, kakšnega  intelektualca hočemo mi v tej državi. Ali je to samo
               strokovnjak, ali je to tudi dober državljan in dober človek? Jaz mislim, da smo šli v
               90-ih letih preveč v to smer strokovnjaštva. Mi smo iz vseh fakultet, kjer smo imeli
               po pet predmetov skupnih, se pravi, predmet, ki je poučeval o političnem sistemu, o
               ekonomskem sistemu, družbenem sistemu, se pravi, sociologija, potem je bila obramba
               in še filozofija. Ti predmeti so šli ven, ker so bili <q>"kao"</q> ideološki, čeprav niso
               imeli nič zveze s podaljšanjem, samoupravljanjem, temeljem <stage>/ nerazumljivo/</stage> iz
               srednjih šol. Tudi v srednjih šolah smo svoje čase imeli predmet tako kot ga ima
               vsaka država. Jaz sem imel štiri otroke v štirih različnih šolah na različnih
               stopnjah in vsepovsod imajo tudi državljansko vzgojo. Nekje celo tako, da se v enem
               razredu piše tedenska poročila o tem, kako otroci razumejo glavni problem svojega
               okolja, države, ZDA in sveta. To je dejansko to, kar je prej kolega rekel na neki
               način <q>"learning by doing"</q>, se pravi, da ti spremljaš svet, se o tem pogovarjaš kako
               tudi drugi vidijo svet torej sošolci in učitelji in imaš tukaj neko predstavo, ki je
               bistveno drugačna kot recimo, če jo samo po učbeniku delaš. To je vezano na
               politologijo.</p>
               <p>Naslednja zadeva. To, kar smo dobili v gradivu in je vezano na to, kar je gospod
               namestnik varuhinje za človekove pravice, se pravi, ta razprava, ki je bil povod na
               neki način pa zaključki iz te razprave, ki so bili povod za to današnjo debato. Tukaj
               sem si ob tem, kar se pridružujem temu, da je to seveda bistveno širše razumevanje
               stvari kot je podano to v predlogu, kjer se koncentriramo samo na predmet.</p>
               <p>Tukaj bi rad opozoril na nekaj. Poglejte, <q>"learning by doing"</q>. Leta 2006 je vlada dva
               dijaka izključila iz Sveta srednjih šol in dijaških domov, ki sta bila člana sveta.
               Dijaki ugotavljajo, dva člana sveta šole iz dijaške skupnosti nista dovolj. 2006 je
               bilo to vrženo ven, 2009 smo to dali nazaj in Nova Slovenija je takrat glasovala
               proti. Tudi SDS je glasovala proti. Rad bi povedal to in to sedaj na gospoda, pardon,
               ki ste iz socialne akademije apeliral, brez tega, da mi gradimo politične in druge
               strukture, v katerih bodo dijaki lahko aktivni nam nobeden dodaten predmet ne bo
               reševal problema politične kulture. Ob teh dve dijakih, okoli katerih je gotovo sedaj
               konsenz, nobeden tega ne spreminja, težko bo seveda to povečevati, ampak je treba
               zgraditi neko strukturo in to strukturo ne potrebno sfinancirati. Ta milijon 200, ki
               ga je gospod izpostavil je absolutno premalo denarja za to, da bi mi imeli strukture
               znotraj katerih se lahko mladina socializira. Jaz mislim, da je iz teh njihovih
               predlogov jasna skrb, ali pa tako jaz razumem, da bi oni radi imeli družboslovje, da
               bi radi imeli politično znanost, na osnovi katerega bi bolje razumeli procesi in
               pridobivali znanja za orientacijo v družbenem in političnem prostoru. Sedaj, kar
               zadeva razmerje do etike. V njihovem osnovnem tekstu ni etike, je državljanska in
               domovinska vzgoja. Zakaj se mi zdi, da ni treba, da je etika zraven. Zaradi tega, če razumemo
               politiko v aristotelovskem smislu, se pravi, da je to delo za najvišje dobro, to se
               pravi, polis je skupnost, ki teži k dobremu, ki je najvišje od vsem, torej etika je
               tukaj notri subsumirana. Jasno je, da je etika tudi v vsaki profesiji, ali veste,
               medicinska etika je last na medicini in je s tem, ko si ti dober zdravnik te
               subsumira na to, da deluješ in razumeš medicinsko etiko. Jaz nisem za to, da
               nadomeščamo etična ravnanja z moraliziranjem in namesto, da bi izgrajevali močne
               politične strukture. Tisto, kar nam manjka je izgradnja močnih političnih struktur,
               ki jih je treba tudi sfinancirati. Etika namesto političnega dela, ki pomeni predvsem
               samo vzgojo skupnosti za dobro vseh in vsakega posameznika nam pri tem ne bo kaj
               dosti pomagala.</p>
               <p>V začetku vidim, da ste se razburili, zaradi tiste pripombe, jo jemljem nazaj, tako
               da ne bo povzročala pretiranih reakcij. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Izvolite, gospa Ljudmila Novak.</p>
            </sp>
            <sp who="SDT7:NovakLjudmila">

               <speaker>LJUDMILA NOVAK (PS NSi):</speaker>

               <p>Če ste dobro poslušali razpravljavce, sta se vsaj dva pohvalila, da je na njihovo
               pobudo prišlo do tega, da smo mi predlagali to točko dnevnega reda tako namestnik
               varuhinje človekovih pravic kot predstavnik dijaške skupnosti, torej na njihovo
               pobudo. Ker sem pa tudi sama 20 let delala v srednjih šolah in mislim, da dijake te
               starosti dobro poznam, tudi zaradi tega sem to resno vzela in predlagala kot točko
               dnevnega reda, ker se mi zdi, da tako dobro, pametno pobudo, ki je tudi potrebna
               uvrstimo na dnevni red in o tem razpravljamo.</p>
               <p>Kar ste vi razpravljali, ne bom polemizirala, ampak mogoče samo eno stvar. Mislim, da
               močna politična struktura ne zadošča za boljšo družbo, ker to ugotavljamo iz dneva v
               dan, ker prav zaradi pomanjkanja vrednot, etičnih vrednot, etičnega ravnanja se je
               slovenska država znašla v tako veliki krizi. Ker je prevladala korupcija,
               klientalizem in še marsikaj drugega in smo marsikaj zamudili na tem področju. Lahko
               bi imeli precej manj zakonov ob večjem spoštovanju etičnih vrednot in potem tudi
               privatizacija ne bi bila nujno potrebna, če se ne bi na tem področju manipuliralo,
               kradlo, itd.</p>
               <p>Pojasnila sem, zakaj sem predlagala, ker sem vzela pobudo zelo resno, ker se mi zdi
               potrebno o tem razpravljati in sem vesela razprave dr. Pikala, ki je že celo
               predstavil, da je on na tem področju že nekaj naredil, tega sem vesela, da so bile že
               ideje, da se je sistematično delalo na tem. Bi morda samo omenila patriotizem in
               nacionalizem. Seveda je včasih tanka črta med tema dvema pojmoma oziroma kako to
               razumemo. Prepričana pa sem, nekdo ki ima rad svojo državo, svoj narod, svojo
               kulturo, svoj jezik, svoje korenine bo znal spoštovati tudi druge, zato mislim, da s
               patriotizmom vsekakor ni nič narobe, prej obratno. V Sloveniji ga imamo premalo,
               premalo domoljubja, premalo državnih proslav, premalo proslav v šoli, ki bi to
               poudarjale in zato je tudi šibka narodna zavez in domoljubje tudi pri naši
               mladini.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Sedaj pa besedo dajem gospa Klečina. Izvolite.</p>
            </sp>
            <sp who="SDT7:HačinaJana">

               <speaker>JANA HAČINA:</speaker>

               <p> Pozdravljeni. Spoštovana predsednica. Članice in člani odbora. Spoštovani gostje.
               Zahvaljujem se za vabilo in možnost, da predstavim  tudi stališča, nekatere poglede Zveze prijateljev mladine
               Slovenije. Kot je bilo danes že rečeno, je bila konferenca, ki jo omenjate in ob
               koncu katere smo zapisali ta stališča, te predloge. Konferenca, ki smo jo skupaj
               organizirali, Dijaška organizacija, Varuh človekovih pravic in Zveza prijateljev
               Mladine Slovenije. Šlo je za izjemno dobro sodelovanje že pred samo konferenco in
               tudi po zaključku. In kakor je že namestnik varuhinje, gospod Dolčič omenil, tudi smo
               se dogovorili za nadaljevanje za sodelovanje v prihodnje. Gospa Ljudmila Novak,
               poslanka, je na tej konferenci javno se zavezala, da bo njihova politična stranka
               storila vse, in tudi ona sama osebno, da se nekatera priporočila konference tudi
               udejanijo oziroma da se sproži javna razprava. Mi smo v Zvezi prijateljev mladine
               Slovenije zelo zadovoljni, da se javne osebe, poslanci in poslanke, tudi pred mladimi
               in udeleženci takšne konference o participacije otrok in mladostnikov zavežejo in da
               potem seveda to tudi udejanijo. Ta predlog je eden od mnogih predlogov, ki jih imamo
               zapisane in teh je nekaj čez, skorajda 50 in vsak od njih je pomemben in zahteva
               dober premislek in tudi odziv, tako strokovne javnosti kakor tudi politične
               javnosti.</p>
               <p>Ko govorimo o izobraževanju za aktivno državljanstvo in demokracijo ter javno
               nastopanje, kakor smo zapisali, seveda lahko mislimo tudi na izobraževanje za
               demokratično državljanstvo ali pa izobraževanje za človekove pravice ali pa govorimo
               lahko o domovinski vzgoji, lahko uporabljamo več pojmov, več besednih zvez. Bistveno
               pa je, da gre za izobraževanje, da gre za usposabljanje, ozaveščanje, informiranje,
               za razvoj različnih praks, aktivnosti, dejavnosti, katerih cilj je pridobivanje
               tistih znanj, spretnosti, razumevanje, kompetenc mladih ljudi, da bi v družbi seveda
               lahko imeli aktivno vlogo, da bi poznali svoje pravice, se zavedali svojih
               odgovornosti, se aktivno zavzemali in borili in uveljavljali svoje pravice. Dejstvo
               je, da imamo v Sloveniji čez tisoč zakonov, dejstvo je, da mnogi ljudje pridejo tudi
               do Varuha človekovih pravic ali do drugih pritožbenih organov prekasno in seveda, ko
               že ni več možnosti, da bi svoje pravice lahko pravočasno in učinkovito uveljavili.
               Večkrat lahko ugotovimo, da je temu tako tudi zato, ker ne poznajo temeljnih, nimajo
               temeljnih informacij o delovanju, o strukturi družbe, o pristojnostih posameznih
               institucij in tako dalje.</p>
               <p>Danes sicer govorimo o uvedbi predmeta v srednjo šolo. Ampak kakor ste že omenjali te
               koncentrične kroge gre pravzaprav za to, da ta znanja, spretnosti in vedenja
               pridobivamo skozi vse življenje, da gre za vseživljsnjski proces, da gre za formalno
               in neformalno izobraževanje, da gre za izobraževanje v institucijah, in kakor ste že
               omenili, v civilni družbi, zunaj tega prostora institucionalnega izobraževanja  in da vsa ta polja niso povezana.
               Zato predlagamo v Zvezi prijateljev mladine Slovenije, da poleg razprave o samem
               predmetu ali drugačnih oblikah uveljavljanja ciljev tega izobraževanja z demokratično
               državljanstvo in za človekove pravice predlagamo ali predlagate Vladi Republike
               Slovenije ali Ministrstvu za šolstvo, ustreznim organom, oblikovanje nacionalnega
               odbora za izobraževanje za človekove pravice oziroma nekega osrednjega telesa, ki se
               bo ukvarjal z vsemi temi številnimi vprašanji, ki jih danes vsekakor ne moremo
               razgrniti in se z njimi poglobljeno ukvarjati. Gre tudi zato, da konec koncev,
               omenjali ste izobraževanje pedagoških delavcev. Mi nimamo dovolj didaktičnega
               gradiva. Mi nimamo niti gradiva, ki ga je že pripravil Svet Evrope, potem
               Organizacija združenih narodov, druge mednarodne organizacije. Ta gradiva niso
               prevedena v slovenski jezik. Skratka, mi nimamo v slovenski jezik niti prevedenih
               priporočil odbora, ministrov Sveta Evrope in drugih dokumentov iz tega področja.
               Posvečeni, ki to študirajo, ki spremljajo to poznajo, vendar bi morali imeti danes
               tudi na mizi vse te dokumente, da bi vedeli, da je država tudi zavezana in obvezana z
               mednarodnimi zavezami storiti več za to, da se v srednjih šolah in tudi na drugih
               ravneh uveljavi to izobraževanje za demokratično državljanstvo. Zaenkrat toliko. </p>
               <p>Moram pa seveda samo še, če dovolite, izpostaviti to, ko sem omenjala formalno in
               neformalno izobraževanje, da znotraj tega neformalnega izobraževanja zunaj institucij
               Zveza prijateljev mladine kot nevladna organizacija že 25 let spodbuja in nudi oporo
               otroškim parlamentom in da država za te programe ne daje finančnih sredstev in da si
               s pomočjo donacijskih in drugih sredstev pomagamo, da vodimo te programe, kar je
               pravzaprav nesprejemljivo. Pridružujem se mnenju, da pravzaprav mladinske
               organizacije, nevladne organizacije in tiste, ki se zunaj institucionalnih okvirov
               ukvarjamo s temi vprašanji ne dobimo dovolj podpore od države. Najlepša hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Besedo dajem predstavniku tabornikov.</p>
            </sp>
            <sp who="SDT7:PugeljTadej">

               <speaker>TADEJ PUGELJ:</speaker>

               <p>Lep pozdrav. Hvala lepa za besedo. Prihajam iz Zveze tabornikov Slovenije. Mladinske
               organizacije, ki na nek način prispeva k tistemu o čemer se danes pogovarjamo, torej
               k avtonomiji mladih, k temu, da mladi postajajo odgovorni, angažirani, ne nazadnje
               tudi solidarni. To, da smo danes tukaj v parlamentu in da imamo priliko na nek način
               predstaviti svoj pogled ali se na nek način umestiti v ta prostor kaže na to oziroma
               je to na nek način demonstracija tega o čemer danes tukaj govorimo. Civilna družba,
               pogovarjamo se o teh stvareh, poskušamo priti do skupnega konsenza. Najprej bi se
               obrnil oziroma želel izraziti razmislek o tem, da Zveza tabornikov in taborniki na
               nek način nismo pristojni, da razmišljamo o tem oziroma nismo niti kompetentni niti
               pristojni, da razmišljamo o tem ali bo to predmet v srednji šoli ali ne bo predmet v
               srednji šoli. Verjetno so to inštitucije, Ministrstvo za izobraževanje, ki ima tudi
               svoje organ in tukaj bi težko kakršnokoli mnenje o tem dal.</p>
               <p>Bi pa na vsak način rad izpostavil to, da so to vsebine, ki jih mladi v različnih
               starostnih obdobjih razvijajo. Tukaj ne gre za to, da ko si star 18 let obrneš
               stikalo in sedaj si avtonomen, odgovoren, angažiran oziroma na nek način  aktivni državljan tako da
               v bistvu v taborniški organizaciji to poteka na zvezen način in mislim, da je to tudi
               pomembno razumeti, da je to proces, ki ga je treba na tak način gledati, od osnovne
               šole seveda do srednje šole, tudi fakultete in tudi odraslega obdobja. Nenazadnje
               aktivni državljani moramo biti celo življenje, ne samo v nekem določenem obdobju, pa
               je to zdaj osnovna šola ali pa srednja šola. Torej znanje je na vsak način pomembno
               in potrebno. Tisto kar taborniki naredimo oziroma izkoristimo je ta komplementarnost,
               ker to znamo pri mladih oziroma mladim dati v roke. Oni v bistvu postanejo, ne znajo
               biti aktivni državljani ampak postanejo aktivni državljani oziroma postajajo. Gre za
               proces. In težko je v tem trenutku razmišljati o tem, da je šola tista, ki jim bo to
               dala, razen seveda če bo šola postala nek drugačen prostor, neko drugačno okolje in
               seveda bo razvila neke druga orodja s katerimi bo možno to udejanjati in živeti. Brez
               tega je nesmiselno oziroma je smiselno v tej meri, da rečemo skupek vseh, ki delamo
               na tem področju, je tisto kar prinese rezultat. Šola bo dala znanje, v šoli bodo
               vedeli, da obstajajo določene strukture recimo znotraj Evropske unije. Pri tabornikih
               oziroma drugih organizacijah, kjer pa to živimo in delamo, bodo pa razumeli kaj
               pomeni sprejemati odločitve, bodo razumeli kaj pomeni na nek način poslušati drugega,
               različna mnenja upoštevati oziroma delovati demokratično, delovati konstruktivno
               recimo na nek način. Tako da jaz mislim oziroma mnenje na nek način, ki je povezano z
               delovanjem organizacije je tako, da je vsekakor to pomembno in potrebno razvijati v
               slovenski družbi, da je vsekakor tega premalo. Mogoče ne samo v slovenski družbi,
               mogoče tudi v evropski, težko je govoriti, da je tu samo Slovenija na nek način
               depriviligirana. Ampak tisti trenutek ko se lotimo tega, si nastavimo ogledalo ali pa
               poglejmo kaj je tisto kar mladi vidijo ko vstopajo v ta demokratični svet. In kako
               naj kot avtonomni, torej samozavestni stopajo v to polje, če ni zaupanja v šolski
               sistem, če ni zaupanja v inštitucije, če ni zaupanja v Slovenijo in ta brezup
               dejansko je največja cokla možnosti, da to aktivno državljanstvo razvijamo. Mladi so
               aktivni ampak tam, kjer oni vidijo svoje priložnosti in tam, kjer vidijo, da tista
               njihova aktivnost prinaša rezultate. Tako da na nek način bi želel to izpostaviti,
               opozoriti verjetno konstruktivno k temu predlogu relativno malo ampak mislim, da
               moramo na ta primer ali problem gledati veliko širše kot pa samo s tega vidika ali
               bomo to uvedli v šolo srednjo ali pa ne bomo. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo dajem gospodu dr. Juhantu. Izvolite.</p>
            </sp>
            <sp who="SDT7:JuhantJanez">

               <speaker>DR. JANEZ JUHANT :</speaker>

               <p>Lepa hvala.</p>
               <p>Vesel sem te razprave v celoti, čeprav vsem bil nekoliko žalosten ob razmišljanju
               prejšnjega kolega Lukšiča, predvsem zaradi tega in sem vesel, da ste se potem
               upravičil, pa tudi nekaterih drugih stvari, ki jih ne bi rad polemično izpostavljal,
               bi pa rad vsaj eno stvar izpostavil. Glejte, mislim, da ni mogoče družbe graditi na
               tem, da naredimo močne institucije. To me spominja na čase, ki jih ne želimo
               ponavljati in mislim, da je najbrž tudi razprava, ki smo jo pravkar slišali,
               pokazala, da moramo obirati druge tone.</p>
               <p>Tudi kot predstavnik Teološke fakultete bi rad izpostavil, glejte mi smo ravno ta
               projekt, prvo etos, sedaj pa etika z mednarodnimi partnerji razvijali in ga še
               razvijamo ravno v tem namenu, da bi se lotili sodobnih problemov. In glejte, sodobni
               problemi so pa nekaj drugega kakor so bili problemi pred 100 ali 200 leti. Danes
               imamo globalni prostor, imamo med seboj različne religije, ki so si nekako blizu in
               to povzroča tudi velikokrat težave in zato seveda se zelo strinjam s predgovornikom,
               ki je izpostavil, da moramo na tej  izzive predvsem tudi mladim ponuditi neka pota po katerih bomo etično
               razreševali ta vprašanja. In seveda kot prvo, in vesel sem tudi te razprave tukaj,
               tudi če ne bo pripeljala ampak upam, da bo pripeljalo do tega predmeta, bo pripeljala
               vsaj do tega, da se pogovarjamo o teh problemih, predvsem zaradi mladih, ker želimo,
               da bi vstopali bolj gotovo v ta svet in v ta svet ne bodo vstopali, če bodo imeli
               tudi še tako <q>"pošlihtane"</q> ustanove ampak če bodo imeli ljudi, ki so etično osveščeni,
               ki so dialoško odprti in ki so pripravljeni na svojih vrednostnih temeljih in to je
               prej kolega iz Socialne akademije izpostavil. Mi vedno vstopamo z vrednostnimi
               temelji drug do drugega. Gre le za to, da te vrednostne temelje poskušamo dialoško
               izpostaviti, da smo pripravljeni v tem smislu tudi odgovarjati na izzive in seveda
               vsako zapiranje pred dialoškostjo vodi v zadeve, ki jih nočemo imeti, to se pravi v
               zadeve terorizma, v zadeve konfliktov, sporov, ki jih želimo ravno z etičnim
               osveščanjem, s pripravljenostjo na sodelovanje premagovati. In mislim, da je tudi za
               slovenski prostor izjemno pomembno. Glejte, prejšnji francoski predsednik Sarkozy je
               rekel, ko so se začele te dileme okrog Islama v Franciji, je rekel, da je Francija
               vendarle katoliška država. Seveda to lahko zelo različno interpretiramo ampak zavedal
               se je, da pravzaprav tudi laična Francija potrebuje neke vrednostne temelje in jaz
               osebno, spoštovane in spoštovani, si želim, da bi se tudi mi v Sloveniji začeli
               pogovarjati na tem temelju. Jaz nisem za to, da me ne bo kdo napačno razumel, da bi
               naredili Slovenijo katoliško ali kakršnokoli drugačno ampak želim pa, da bi se vsi
               vprašali na kakšnih temeljih bomo mi gradili prihodnost te naše države in mislim, da
               seveda imamo neke vrednostne temelje, ki izhajajo tudi recimo iz kantovske
               filozofije, ki je bila omenjena in če Kanta prav razumemo, on je ravno na teh
               temeljih, na izročilih Evrope razumel, da razsvetljenski duh deluje in vodi človeka,
               ki spoznava tudi svoje globoke temelje. Seveda imamo tudi, če hočete, budistične pa
               seveda pri nas vedno bolj tudi islamske temelje v naših kulturi, ampak zato seveda se
               moramo tudi vprašati kaj je pa Slovenijo naredilo katolištvo in kako to izgleda
               danes, kaj to nekomu pomeni recimo in na nek način se sprašujem, ljudje pošiljajo
               otroke k verouku krščanskemu, na drugi strani pa v družbi nekako tega ne priznavajo
               kot neki družbeni temelj. Se pravi, spoštovane in spoštovani, dajmo se odkrito začeti
               pogovarjati kaj je tisto pravzaprav kar vodi naše življenje. Jaz sem za to, da ima
               seveda, in tudi ne more biti drugače, da ima vsak tu svojo pot, vendar ta pot je samo
               dialoška, je v tem, da spoštujemo drug drugega in da upoštevamo tudi različne
               temelje. In mislim, da je to tudi nujnost nekako na univerzi, je nujnost tudi v naši
               politiki in tudi sedanji premier, kot veste, spoštovane članice in člani njegove
               stranke, se zavzema za te etične temelje in mislim, da o tem se moramo pogovarjati,
               to je nujnost, če hočemo, da bomo to družbo nekako uredili in nobeno, če hočete samo
               institucionalno urejevanje, tega ne bo storilo, če ne bomo mi vsak iz svojega
               vrednostnega temelja odprti drug do drugega, pripravljeni odkrito in odprto o teh
               stvareh razpravljati in seveda tudi pomagati mladim, da bodo v svojih zelo zahtevnih
               dilemah današnjega časa v tem našli določene rešitve. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. 
               dajem gospe Nives Počkar, izvolite.</p>
            </sp>
            <sp who="SDT7:PočkarNives">

               <speaker>NIVES POČKAR:</speaker>

               <p>Lepo pozdravljeni, Nives Počkar, predsednica Slovenskih srednješolskih ravnateljev.
               Govorila bom v imenu vseh, zato ker sem povabilu na ta odbor izvedla anketo med
               svojimi kolegi ravnatelji. Bi pa rada mogoče povedala, da tudi predlagatelj ne ve
               točno kaj v naših šolah poučujemo. Ta in vse ostale vsebine so absolutno potrebne,
               dejstvo pa je, da jih v šolah že imamo, v gimnazijskem programu 35 ur, pri obveznih
               zbirnih vsebinah, predmet se imenuje državljanska vzgoja, pri NPI, to je nižje
               poklicno izobraževanje, dveletni program pri predmetu družboslovje, pri SPI pri
               zgodovini in SSI, to je srednje strokovno izobraževanje, pri premetu geografija in
               zgodovina, a gimnaziji pri vseh ostalih predmetih, kot so filozofija, sociologija,
               geografija in zgodovina neposredno in seveda tudi posredno pri vseh ostalih
               predmetih. V bistvu za nek dodaten predmet trenutno v našem predmetniku ni prostora.
               Naši prvošolci imajo 13 predmetov po 7 do 8 ur na dan in logično je, da si potem
               želijo domov in se doma v svojem ožjem okolju udeležujejo nekih drugih
               aktivnosti.</p>
               <p>Dejstvo pa je, da je treba razmisliti ali bomo imeli predmet in bo imel nekdo
               domovinsko vzgojo 1 in bo imel potem iz tega popravni izpit. Predmet uvesti ni tako
               enostavno kot si mogoče nekateri predstavljajo. To je en moment.</p>
               <p>Drugi moment je pa to, da bi lahko mogoče na med predmetnih povezavah naredili mnogo
               več. Da bi na med predmetnih povezavah povezali te vsebine na vseh ostalih predmetih
               in neko rdečo nit izoblikovali, da bi lahko obiskovali državne inštitucije, da bi
               lahko večkrat zapeli slovensko himno ob različnih praznikih, da bi lahko več poudarka
               dali na slovenske simbole ampak to je v bistvu treba začeti že dosti bolj zgodaj kot
               pri 16 letniku, pubertetniku, ki je že v bistvu opravilno sposoben. Tako da smo
               ravnatelji proti uvedbi novega predmeta, zato ker te vsebine so že. Mislimo pa, da
               boste morali srednjim šolam bolj zaupati, kot jim, zato ker vsak naš strokovni javni
               uslužbenec te vsebine mora in jih posreduje na neposreden način po svojem
               posredovanju.</p>
               <p>Kar je gospod Juhant rekel, da kažejo neke ankete. Moram povedati, da učitelji javnih
               šol dopolnjujejo svoje znanje na Filozofski fakulteti, na Pedagoški fakulteti, na
               Zavodu za šolstvu, na Centru za poklicno izobraževanje, ne poznam pa primera v koliko
               številnem se izobražujejo na Teološki fakulteti. Mogoče, če bi bil tukaj predstavnik
               Zavoda za šolstvo, ki oblikuje katalog izobraževanja za učitelje, bi bil odgovor na
               dlani. Vendar vseeno z apelom predvidno. Morate vedeti, da imamo v naših šolah
               ogromno tujcev, moramo vedeti, da imamo ljudi, ki se niso asimilirali pa v Sloveniji
               že dolga leta živijo in da je treba zelo previdno tudi z samimi vsebinami
               državljanske vzgoje. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo dajem gospodu Marjanu Šimencu. Izvolite.</p>
            </sp>
            <sp who="SDT7:ŠimencMarjan">

               <speaker>MARJAN ŠIMENC:</speaker>

               <p>Hvala lepa za povabilo. Hvala lepa za besedo.</p>
               <p>Sam pobudo pozdravljam. Razumem jo kot pobudo v prid znanju, v prid kritičnemu
               mišljenju, v prid etični refleksiji. Zlasti pa to pobudo pozdravljam v sodobnem času,
               ko je šola predvsem deležna očitkov, da je preveč potrošila, da preveč porabi, da
               mora bolj varčevati. In zlasti pobudo k večji participaciji mladih pozdravljam v času
               ko pravzaprav brezposelnost mladih, se pravi zelo drastična izključenost mladih iz
               družbe narašča. V tem kontekstu se mi zdijo take pobude zelo pomembne, ker morda malo
               razširijo naš spekter pozornosti.</p>
               <p>Ob enem bi pa rad opozoril na nekaj momentov in tukaj bi se lahko navezal na svojo
               predgovornico. Prvi moment so mednarodne primerjalne raziskave. Na področju
               državljanske vzgoje je pedagoški inštitut, od koder prihajam, izvedel nekaj
               mednarodnih primerjalnih raziskav, ki kažejo, da znanje naših učencev ne zaostaja z
               znanjem učencev drugod po svetu, da tudi njihov odnos do lastne države ne zaostaja z
               odnosom učencev do lastne države drugod po svetu. Pokazal pa je tudi,  da pravzaprav nekih zelo
               enostavnih dejstev politične pismenosti ne poznajo ampak očitno v tem niso nobena
               izjema. Govorim o učencih 8 razredov slovenskih osnovnih šol.</p>
               <p>Druga stvar na katero bi rad opozoril je, da je slovensko srednje šolstvo, ta upper
               secondary razčlenjeno, da obstajajo zelo različni tipi srednjih šol, dvoletni,
               triletni, štiriletni programi, gimnazije, ki se med seboj dovolj razlikujejo tako da
               če bi govorili o uvedbi predmeta, bi morali verjetno uporabiti plural, bi morali
               uporabiti množino. Različni predmeti za različne tipe višjih srednjih šol.</p>
               <p>Druga stvar na kateri bi morali biti pozorni je pravzaprav tradicija slovenskega
               šolstva, kjer so se nekateri predmeti skozi zgodovino oblikovali in kjer imajo ti
               predmeti pravzaprav profilirano vsebino. Ne pomeni, da je ta vsebina nesprejemljiva,
               ne pomeni, da je predmetnih nespremenljiv, vendarle se teh stvari ne da spreminjati
               čez noč. In drug moment je gotovo mednarodni kontekst in če si pogledamo recimo samo
               področje na katerega se bolj spoznam, gimnazije, boste opazili, da če si pogledamo
               evropske gimnazije, da je predmetnih dovolj tradicionalen in da se predmetov ne uvaja
               kar tako na novo in da predmeta državljanske in domovinske vzgoje in etika tako ali
               tako nimajo nikjer po svetu, to je unicum, da imamo predmet s tako dolgim imenom in s
               tako malim številom ur, kjer je ime skoraj daljše od vsebine predmeta in da takega
               predmeta nimajo v gimnaziji. To so preprosto dejstva, ki jih je smiselno upoštevati,
               kot je treba smiselno upoštevati, da je sama državljanska vzgoja nekaj kar je zelo
               strukturirano in se dogaja na različnih ravneh. Naj opozorim recimo na eno
               klasifikacijo, ki opozori, da ena je stvar posameznega državljana ali on spoštuje
               zakone, si prizadeva biti dober državljan, druga plat je koliko se vključuje v
               družbo, koliko deluje v družbi, tretja plat pa je koliko je pravzaprav zainteresiran
               za politično. Nek ameriški avtor pravi takemu tipu državljanstva k pravičnosti
               usmerjen državljan, ki poskuša se pravzaprav angažirati tudi za to, da bi bili zakoni
               posamezne države boljši. In ko govorimo o državljanski vzgoji je smiselno imeti v
               mislih vse te register državljanske vzgoje, zlasti zaradi tega, ker je ena pravzaprav
               največjih slabosti državljanske vzgoje v Sloveniji ta, da imajo slovenski državljani
               odpor do političnega, da politično vrednotijo negativno. In žal pač tudi inštitucija
               v kateri se danes nahajamo, pa pravzaprav tudi mi učitelji, ne prispevamo k temu, da
               bi se ta odnos kaj bistveno spremenil in ta odnos se mi zdi ena največja ovira do
               tega, da bi bili slovenski državljani vsaj v nekem pomenu besedice državljanstva bolj
               angažirani.</p>
               <p>In samo še zadnja opomba, opomba glede etične refleksije. Res je, da pravzaprav ta
               moment ta tradicija, ki je dolga, ki pozna številne modele, ki pozna specifične
               vsebine, da je ta tradicija v slovenskem šolstvu manj močno zastopana in da tudi
               predmete v osnovni šoli, ki je samo dve leti po eno uro na teden, ne more vključiti
               veliko tega. Tako da to področje bi bilo smiselno obogatiti. Ob enem bi pa rad
               opozoril na nek moment na katerega zdaj niso moji predgovorniki opozorili, da se
               sfera etične refleksije, da se sfera refleksije v vrednotah navezuje na humanistiko
               in da to ni stvar nekega avtonomnega področja ampak da se literatura, da se umetnost,
               da se filozofija pravzaprav že tisočletja ukvarjajo s temi vprašanji in da je ko
               poskušamo bogatiti to področje, smiselno razmisliti kako to področje močneje navezati
               na sfero humanistike in kako sferi humanistike dati bolj osprednje mesto v našem
               šolskem sistemu. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Izvolite.</p>
            </sp>
            <sp who="SDT7:StrahovnikVojko">

               <speaker>DR. VOJKO STRAHOVNIK:</speaker>

               <p>Zelo kratko samo. Dve točki bi izpostavil, ker mogoče nisem bil dobro razumljen.</p>
               <p>Najprej na kolega Lukšiča bom argumentiral zakaj politologija ne more biti tista
               osnova, ki bi tukaj pristopila in zakaj je etika nujna. Zato ker je etika disciplina
               znotraj moralne filozofije, bistvo moralne filozofije pa kritično mišljenje. Njegova
               prva točka s katero je začel  je bila zmota relevance, to kar učimo študente filozofije
               v prvem letniku, <stage>/ nerazumljivo/</stage>, se pravi, argument, ki ga je podal je bil popolnoma
               napačen. Njegova nadaljnje izvajanje je tudi šlo v smeri, da se je opiral na
               Aristotela in Kanta, dva eminentna etična misleca, ki sta se zavedala, da je to
               temelj in da brez tega ne moremo. Seveda pa z etiko in moralno filozofijo nimamo v
               mislih moraliziranja, to sta dve posamični stvari.</p>
               <p>Še kratka točka kolegici, ki je govorila v imenu združenja ravnateljev. Mene včasih
               zmoti ta formulacija naši učitelji ali pa kdorkoli morajo in poznajo in učijo. Javni
               uslužbenci tudi morajo poznati kodeks etike, jaz namreč izobražujem tudi za etiko na
               Upravni akademiji pa na fakulteti, morajo poznati in poznajo. Praksa pa od tega
               odstopa, večina kodeks ravnanja javnih uslužbencev sploh ne pozna, ne zna našteti
               niti ene vsebine. Seveda pa morajo poznati, tako kot učitelji tudi morajo poznati te
               vsebine in jih vnašajo. Jaz verjamem, da jih v veliki meri vnašajo, ampak se
               vprašajmo, sam sem dal skozi izobraževalni pot profesorja zgodovine, omenili ste
               predmet zgodovino v osnovni ali srednji šoli, v vsej tej poti nisem v tej smeri
               študija spoznal posebnih etičnih vsebin ali etične refleksije ali pa moralne
               filozofije. Sprašujem se, od kod te vsebine poznajo? Seveda dodatna usposabljanja so
               na voljo in upam, da jih tudi koristijo. Žal, nimamo tukaj relevantnih predstavnikov,
               da bi dobili podatke koliko se jih udeležujejo. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Izvolite, še enkrat.</p>
            </sp>
            <sp who="SDT7:CepinMatej">

               <speaker>MATEJ CEPIN:</speaker>

               <p>Socialna akademija.</p>
               <p>Zanimiva so se mi zdela stališča, da ne močnejše politične strukture ne bodo naredile
               bolj aktivnih držav, zgolj močnejše politične strukture ne bodo naredile bolj
               aktivnih državljanov in da zgolj predmet ne bo naredil bolj aktivnih državljanov in
               jaz se s tem strinjam. Kar bo naredilo bolj aktivne in odgovorne državljane so
               peskovnike, se morda sliši čudno, ampak peskovniki, kjer bodo mladi lahko ustvarjali.
               Kaj je koncept peskovnika? Tukaj imaš pesek pa naredi. Tak peskovnik, če se smem,
               mogoče se zdi čudno, ampak je za mene ta seja. Jaz sem prvič na seji parlamentarne
               odbora participiram, se učim, dobim feedbacke in s tem upam, da na naslednji bom pač
               še več dal naši narodni skupnosti. Podobno, ne vem, z gospodom Shakerjem se spomnim,
               koliko je bilo šest let nazaj, smo ga predlagali za predsednika Mladinskega sveta
               Slovenije, to je bil za tebe najbrž tudi peskovnik, danes si poslanec in lahko še več
               prispevaš k tej naši skupnosti kot si takrat? Vse je eden koncept peskovnikov, kjer
               ti ustvarjaš, dobiš povratno informacijo in greš naprej v širši koncentrični krog.
               Tukaj je glavna vloga učitelja. Ali je učitelj steklenica, vir znanja, kjer ti moraš
               to popiti in boš znal in boš dobil dobro oceno, ali je učitelj mentor, ki te opazuje,
               ko ti delaš gradove in pač s teboj stopa v dialog, ko ti te gradove delaš? Zdi se mi,
               da je veliko lažje to doseči v procesnem tipu kurikula kot v učno snov ali pa učno
               cilju, ki žal še vedno prevladuje v slovenskem šolstvu. Zato še enkrat več poudarek
               civilni družbi, ki zna bolje za enkrat, nič ne rečem, da v prihodnosti ne bo tako, za
               enkrat še vedno zna civilna družba v Sloveniji bolje ustvarjati te peskovnike za
               formacijo aktivnih državljanov kot šolski sistem, nič pa ne bi škodil tak predmet, ki
               bi seveda lahko bil podvržen raznoraznim manipulacijam kot smo že do sedaj videli, da
               bi obstaja bitka za ideologijo tega predmeta, ampak najverjetneje, če bi bil vsaj
               približno dobro zastavljen ne bi nič škodil.</p>
               <p>Menim, da bi bilo potrebno res spodbujati ta pluralizem in ne izključevanje kot je
               rekel že enkrat duhoviti dr. Aleš Maver: <q>"Pustimo in Božičku in Miklavžu in dedku
               mrazu, da vsi trije živijo, da se nam ne bo še enkrat zgodilo, da bomo enega ali dva
               od njih ubili, ampak da bodo vsi trije živeli."</q> To je ta pluralizem, ki ponovno ga je
               malo lažje, zaradi same narave akterjev dosegati v civilni družbi, nič pa ne škodi
               tudi  šolski predmet na
               to temo.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Sedaj pa prehajam na razpravo članov in članic odbora ter ostalih
               prisotnih. Prvi ima besedo kolega Miha Kordiš. Izvolite.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Hvala za besedo.</p>
               <p>Danes se pogovarjamo in tako se udi nenazadnje glasi naziv predlagatelja o uvedbi
               državljanske in domovinske vzgoje ter etike kot učnega predmeta v srednjih šolah v
               RS. Glede na vse razprave in glede na smer, v katero so intervencije krenile bi rad
               izpostavil, da obstaja zelo velika razlika med državljansko dimenzijo tega o čemer se
               pogovarjamo in domovinsko dimenzijo tega o čemer se pogovarjamo. Veliko je povedanega
               ravno o tej državljanski dimenziji, poznavanja delovanja države EU kako spodbujati
               aktivno državljanstvo itd., kar so lepe stvari, s katerimi se težko kdo ne strinja.
               Mislim, kdo se ne bi strinjal z aktivnim državljanstvom in da moramo imeti kar se da
               veliko, visoko raven participacije? Ampak tukaj pa pridemo v zadrego. Utemeljitev in
               sklic predlagatelja izdaja neko drugo ambicijo in tudi diskusija to izkazuje, da je
               mogoče v tej ambiciji uspeva in to je pa ta domovinska dimenzija. Skozi neke pojme, s
               katerimi se lahko vsi poenotimo, za katere lahko vsi stopimo kot je to na primer
               državljanska vzgoja želijo pritisniti naprej in spraviti v javno izobraževanje skozi
               ta predmet neke svoje ideološke konstrukte kot je to pač neka ideologija slovenstva
               ali še huje, tukaj nekje se najde notri formulacija krščanskih vrednot in to je zelo
               problematično. Tega fokusa in te ambicije se moramo zavedati v tej razpravi preden
               sploh glasujemo o čemerkoli. To ni samo problematično, to je tudi precej nevarno in
               to mislim, da je treba tukaj razgaliti in nasloviti na neke te zadeve, ki se
               pojavljajo v priloženemu gradivu in to bi rad v tem trenutku tudi storil.</p>
               <p>Že v prvi vrstici v prvem odstavku gradiva, s katerim se soočeni se najde
               formulacija, da je slovenski narod naravna skupnost posameznikov in potem naprej v
               tem istem gradivu sledijo tudi iz tega na to naslanjajoče se izpeljave o tem kako je
               potrebna domoljubna vzgoja, ljubezen in spoštovanje do domovine, kulturne dediščine,
               krščanske vrednote itd., mislim da je treba to enkrat za vselej tudi v tej hiši
               poudariti in povedati, da narod oziroma bolje nacija ni naravna skupnost posameznikov
               od boga dana, ki je tukaj na neki grudi zemlje večno in nekako mistično s kulturnimi
               vezmi zvezana, ampak je ustvarjena. Gre za neke družbene, umetne procese, če tako
               hočete, ki so stvar 19. stoletja in tega se je potrebno zavedati, ker to pušča
               globoke posledice o čemer se mi danes pogovarjamo, čisto v smislu državljanska vzgoja
               ja, domovinska vzgoja pa postane problematična.</p>
               <p>Za začetek lahko pogledamo kako so se pa te nacije in moderne države oblikovale in po
               navadi tako čez palec začnemo to zgodbo pri Francoski revoluciji. Kaj se je zgodilo s
               Francosko revolucijo je, da se je oblikovala politična skupnost. Oblikovala se je
               nacija kot jo poznamo, ampak ta nacija se ni oblikovala na podlagi, ne vem,
               identifikacije z gričem <stage>/ nerazumljivo/</stage> ali s francoskimi bagetami niti se ni
               oblikovala na neki etnični podlagi, skratka, sedaj pa mi vsi govorimo francosko, smo
               po svoji kulturi nekako francoski, ker to tudi faktično ne državi, takrat kar se
               jezika niti kulture tiče ni obstajalo nič kaj takega kar danes pojmujemo kot
               francoska kultura, še posebej je pa tukaj šlo z sekularom proces. Skratka, na delu je
               bila neka politična dimenzija. Ko so se ljudje zbrali skupaj in s takih in drugačnih
               razlogov in so se odločili, sedaj imamo mi tukaj francosko državo, francosko
               monarhijo, ampak  mi ne, če
               nočemo več monarhije. In sto strmoglavili kralja in razglasili demokratično republiko
               in na tak način se je začelo oblikovanje nacije. Jezik je v tem procesu igral zelo
               pomembno vlogo, ampak to vlogo ni igral v tem kulturnem smislu, kot se ga danes
               razume in kot o njem danes govori predlagatelj, ampak se je razumel v funkcionalnem
               in v političnem smislu. Skratka, vsi moramo znati govoriti francosko, zaradi tega, da
               bomo lahko debatirali o skupnih zadevah, zaradi tega, da se bomo lahko odločali o
               skupnih zadevah, ker se sicer drugače ne moremo. Ampak zelo nedolgo po tem velikem
               prevratu francoske revolucije je prišlo do jezikovnega in kulturnega obrata. Ta jezik
               in ta kulturna dimenzija je začela delovati samostojno. Se pravi, je dobila neko
               vrednost sama na sebi. Takratno vodstvo francoske države je šlo v polno ideološko
               ofenzivo, če hočete. Šlo je v proces ustvarjanja od zgoraj navzdol neke homogene,
               kulturne in jezikovne tvorbe, ki bi mu danes rekli francoski narod. Razlog tu je
               precej preprost, ne zaradi tega, ker bi bilo to ne vem kako domoljubno dejanje, ampak
               s francosko revolucijo je padlo poprejšnje ideološko vezivo in ideološko tkivo
               družbe. Ključna legitimacija takrat se je glasila nekje v liniji gospod in bog. Pač
               vlada nam kralj po neki božji milosti, po neki od boga podeljeni pravici. Pač s
               francosko revolucijo je ta zgodba padla in vladajoči razredi zaradi tega, da bo
               obdržali zgodbo skupaj, zaradi tega, da so poskušali nekako povezati ljudi in jih
               prepričati, da ne vkorakajo pred njihove palače in jih odnesejo ven, ker so pač
               vladajoči razred, ostali so tu podrejeni, so morali izumiti nek drugačen tip tega
               tkiva. In to tkivo je bila ideologija naroda, katero tudi privzema kot čisto
               neproblematično tudi predlagatelj. No, in potem je šel ta proces naprej. Z valovi
               francoske revolucije so sprožili nacionalna gibanja po celotni Evropi. Ampak ta
               gibanja so bila že po definiciji, ni šlo samo oziroma sploh ni šlo za to, da
               formirajmo neko državo, neko politično tvorbo na podlagi tega, da je ta tvorba nekako
               naravna ali da je v njenem zametku kakršnokoli etično poreklo <stage>/ oglašanje iz klopi/</stage>
               Tri minute, na koncu sem. <stage>/ oglašanje iz klopi/</stage> Bom zaključil, ampak to se mi zdi
               zelo pomembno ozadje nekih zgodovinskih družbenih procesov, ki so sploh pripeljali do
               tega, da se danes pogovarjamo o državljanski in domovinski vzgoji. Brez tega znanja,
               brez tega vedenja ne moramo kredibilno razpravljati o tem.</p>
               <p>Ampak če grem naprej, bom zelo hitro zaključil. Ta nacionalna gibanja niso imela
               nikakršne veze z nekim etničnim in kulturnim poreklom, ampak so bila bistveno
               progresivna. Bila so demokratična, bila so sekularna in zahtevala so socialno državo.
               Skratka, te narodne države so imele po njihovem integralnem prepričanju in idej
               takrat vse t dimenzije. In kako zelo gre pri vprašanju naroda oziroma nacije za nek
               družben proces in za nič naravnega, da gre pri narodih oziroma nacijah za neko umetno
               ustvarjanje si lahko pogledamo, recimo, na primeru združitve Italije. V trenutku, ko
               se je Italija združila, to je bilo v 60. letih 19. stoletja je italijansko oziroma
               čemur bi danes rekli italijansko govorilo samo 2,5% ljudi. Skratka, samo 2,5% ljudi
               bi se klasificiralo po ideologiji italijanstva, na primer za to, da so tu državljani
               in pripadniki tega naroda. Mogoče to še najbolje povzema izjava enega izmed takratnih
               italijanskih državnikov, pa se sedaj žal ne spomnim njegovega imena, da so ustvarili
               Italijo, ampak ustvariti moramo še Italijane. Skratka, bila je neka politična tvorba,
               potem je šla ta zgodba nazaj v formacijo neke kulturne in jezikovne hegemonije, ob
               tem med drugim piše Hobsbawm v Nacijah  in nacionalizmih po letu 1750 oziroma vsaka napol resna razprava na to
               temo vključuje take podatke. Kakšno je vprašanje jezika in kulture pač predvsem iz
               lingivstičnega vidika, kako je ta proces hegemonizacije, unimifikacije potekal in
               kako so se vile te debate pa lahko pogledate v Obrazih jezika od Andreja Skubica, pač
               kako je ta zgodba potekala pri nas.</p>
               <p>Skratka, če zaključim. Kar potrebujemo je sekularna vzgoja v razsvetljenskem smislu
               za opremljanje državljank, državljanov v sodelovanju v političnih procesih, v
               procesih odločanja in ne nekega aparata za ubijanje ideoloških konstruktov in
               ideologije neke religije in to v sklopu nekega javnega izobraževanja.</p>
               <p>Začel sem sedaj ta historiat s francosko revolucijo. Mogoče je prav, da ga s to
               francosko dimenzijo tudi končam. Francoska trobojnica, kaj simbolizira francoska
               trobojnica. Ne simbolizira nekih njihovih naravnih lepot, njihovega jezika ali
               vrednot naših prednikov, o čemer govori predlagatelj, ki bi rad to spravil skozi neko
               nevtralno formulacijo državljanske vzgoje v naše javno izobraževanje. Ne govori o
               krščanskih vrednotah, ne govori o domoljubni vzgoji in tako naprej. O čem govori
               francoska trobojnica? Gre za političen proces, govori o tem, da so se zbrali ljudje,
               da so strmoglavili aristokrate, ki so jim takrat vladali, da so razglasili
               demokratično republiko, da so se pač odločili, da vzamejo svojo usodo v svoje roke,
               neodvisno od tega kašen jezik je kdo govoril in da si vladajo sami, potem so pa pač
               seveda tistim kronanim glavam pokazali tudi najkrajšo pot do giljotine. Skratka, to
               simbolizira francoska trobojnica. In na podlagi vsega tega pozivam vse sodelujoče, ki
               so danes tu z nami na odboru, da glasujejo proti predlaganim sklepom. Ne zaradi tega,
               ker se ne bi strinjali, da je aktivno državljanstvo, aktivna participacija ali
               poznavanja ustroja države obveznosti in pravic državljanov nekaj slabega in da tega
               pač naši učenci, dijaki in tako naprej ne bi smeli vedeti. Nasprotno. To morajo
               vedeti, zato da lahko sodelujejo v političnih procesih. Ampak intenca tega sklica je
               pa pač jasno razvidna, da nima toliko veze s konferenco o participaciji otrok in
               mladostnikov, konkretno s šesto zahtevo, ki jo je podala, ampak gre preprosto za
               manever, kako pretihotapiti nek ideološki konstrukt in neko čisto parcialno
               ideologijo v sistem javnega izobraževanja. To je pa sedaj zelo zelo narobe. Lahko se
               pogovarjamo o enem posebej, se pravi aktivnem državljanstvu in državljanski vzgoji
               posebej, lahko se pogovarjamo o tem kaj narod je oziroma kaj narod ni, ali je to
               naravna skupnost posameznikov, kar pač ni, to je ideologija, to je zavajanje, ne
               moremo pa vsega tega obojega mešati zaradi tega, ker pač to zadevo je treba razločiti
               in se o tem posebej pogovarjati. Zaradi tega, ker drugače nam grozi ta nevarnost s
               katero smo danes soočeni. Pod neko občo lepo zadevo državljanstva se želi spraviti
               skozi neke vrednote krščanstva in tako naprej.</p>
               <p>Zahvaljujem se za besedo. Zahvaljujem se tudi za potrpljenje. Jaz upam, da ste pač
               kaj iz tega malega ekspozeja odnesli, tudi za lasten horizont. Se moram pa žal
               posloviti od tega odbora, ker sem sedaj na vrsti na Odboru za zdravstvo, kjer
               obravnavamo situacijo v UKC. Najlepša hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Dajem pa besedo predlagatelju. Izvolite, kolega Vrtovec.</p>
            </sp>
            <sp who="SDT7:VrtovecJernej">

               <speaker>JERNEJ VRTOVEC (PS NSi):</speaker>

               <p>Jaz bom zelo na kratko. Odlična razprava je bila, ne glede na to, da so se mnenja
               kresila. Jaz želim poudariti to našo dobronamernost, da sploh razpravljamo o tej temi
               v Državnem zboru in zadnje izvajanje gospoda Kordiša pa vidi toliko večji smisel o
               tem, da se pogovarjamo o tej problematiki na tej seji odbora. Kajti, eno je politika,
               drugo pa politikantstvo. In tudi to bi bilo fino ločiti v tem državnem zboru. Ne bom
               bil politikant, pa govoril o tem, da bi lahko tisti, ki se zavzemajo za privatizacijo
               hkrati je malo čudno oziroma proti privatizaciji so v naših rokah slovenski, hkrati
               pa ne razumejo morda oziroma domovine kot take ali državljanske vzgoje in tako
               naprej. Se pravi, malo kontradikcij, ampak Trubar, pa Valvasor, pa Prešeren so  ob takem izvajanju
               obračajo v grobu.</p>
               <p>Zdaj se bom moral posloviti, pride pa gospa Ljudmila Novak nazaj oziroma je že tukaj.
               Hočem pa samo ta apel dati – zaradi tega nisem govoril v imenu predlagatelja, ampak
               postopkovno -, dajmo se obnašati kot politiki, zdaj, ko smo prešli na razpravo
               poslank in poslancev, ne pa kot politikanti. Prej je imel bivši politik besedo, pa je
               izpadel že uvodoma kot politikant. Mislim, da znamo biti tudi politiki, ki imamo
               dovolj visoko stopnjo etike, norme, da se pogovarjamo na človeški ravni. Predlagatelj
               pa je, vam povem, dobronamerno vložil ta predlog, ne zaradi kakršnihkoli ideoloških
               vprašanj, ampak zaradi tega, kar se je odvijalo, če se ne motim, na konferenci pred
               nekaj časa in je takrat predsednica oziroma poslanka Ljudmila Novak obljubila, da bo
               to sejo pripravila. Zaradi tega je danes ta seja, ne pa iz nekih ideoloških ali
               politikantskih namenov. Najlepša hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Ni replike na proceduralno. <stage>/ oglašanje v ozadju/</stage> Izvolite besedo.</p>
            </sp>
            <sp who="SDT7:KordišMiha">

               <speaker>MIHA KORDIŠ (PS ZL):</speaker>

               <p>Proceduralno. Najlepša hvala.</p>
               <p>Jaz se strinjam, v tej hiši se nasploh dogaja ogromno politikantstva, pa z bolj malo
               politike. Moja intervencija je služila točno temu slednjemu – dajmo se pogovarjati o
               političnih zadevah, pa dajmo se pogovarjati kredibilno, na osnovi nekega resnega
               vedenja, ne pa na osnovi nekih floskul. Ker čemur smo priče v tej debati, so točno
               floskule. Jaz sem izpostavil samo točno dimenzijo in težo tega, o čemer se danes
               pogovarjamo in zakaj je to v marsikaterem aspektu napak. Seveda, lahko teče ta
               diskusija naprej, tako kot se je začela, v tej državljanski dimenziji, tako je prav
               in o tem se moramo pogovarjati. Ampak treba se je pa zavedati, da predlog, ki smo ga
               dobili, vključuje tudi to narodnjaško, krščansko dimenzijo, in to seveda potegne za
               seboj, če mi podpremo te sklepe, ki so podani na podlagi takega gradiva, pomeni, da
               sprejmemo tudi argumentacijo, ki jo je dal predlagatelj. Samo toliko, da vemo, da ne
               gre tu za politikantstvo, politikantstvo je zanikanje te teže in te dimenzije vsega,
               kar imamo pred sabo. Samo toliko. Zdaj pa res grem. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Besedo dajem poslancu, kolegu Andreju Čušu.</p>
            </sp>
            <sp who="SDT7:ČušAndrej">

               <speaker>ANDREJ ČUŠ (PS SDS):</speaker>

               <p>Hvala lepa za besedo. Lep pozdrav vsem gostom!</p>
               <p>Mislim, da je bila danes, z nekaj izjemami, razprava na izjemno visokem nivoju. Več
               vas je izpostavilo ali pa povedalo, da, recimo, vprašanje odnosa do domovine je eno
               izmed temeljnih vprašanj razvoja naše države v prihodnje. Moram reči, da podpiram to
               razpravo. Tudi sam sem se udeležil te konference o participaciji mladih, ki jo je
               organizirala Zveza prijateljev mladine in Dijaška organizacija Slovenije ter
               Varuhinja človekovih pravic. Tudi sam sem nekako v politiko prišel skozi mladinske
               strukture. Spomnil sem se, da sem tudi sam leta 2009 kot predstavnik Dijaške
               organizacije Slovenije na matičnem odboru zagovarjal ponovno vključitev dijakov v
               svete srednjih šol in zavode dijaških domov. In mislim, da je bil to z vidika
               participacije mladih v družbi korak naprej. Je pa seveda tudi nekaj razprav bilo, s
               katerimi se tudi drugače popolnoma strinjam. Kolega gospod Cepin je govoril o
               peskovnikih, o aktivnem državljanstvu med mladimi in moram reči, da se strinjam z
               njegovo razpravo. Mislim, da je civilna družba ali pa nevladni sektor tudi tisti, ki
               mora mladim omogočiti pridobivanje neformalnega znanja in kompetenc v prihodnje. Mora
               omogočiti mladim, da povedo svoja mnenja in se opredelijo do vseh aktualnih vprašanj,
               ki so pred nami v družbi. Vseeno pa tudi sam mislim, da ta milijon in 200 tisoč
               evrov, ki jih Urad za mladino letno nameni za financiranje mladinskih organizacij,
               seveda ne more biti dovolj. V končni fazi verjetno vsi, ki se spoznate na mladinsko
               politiko, veste, da imamo zelo togo zakonodajo na področju mladinske politike. In
               težko se bo kakšna druga mladinska organizacija ali pa tako imenovani peskovnik
               razvijal, gradil, če ne bo pridobil ali pa izpolnjeval nekih zakonskih obveznosti, ki
               so pa zelo stroge. Tudi državi, mislim, ni v interesu, da se število organizacij, ki
               imajo status organizacije v javnem interesu, v mladinskem sektorju veča, pri čemer bo
               manj sredstev za druge organizacije oziroma  manj bo za vse druge nasploh. Tako mislim, da politika
               države ali pa te Vlade do mladinskega sektorja ima ogromno rezerv in bi jo
               definitivno veljalo bolje podpreti. Ko pa se že pogovarjamo o izobraževalnem procesu,
               ne vidim nobenih razlik v domovinskem in državljanskem. V končni fazi, v Sloveniji je
               že bilo več diskurzov tako imenovane državljanske vzgoje v preteklosti v razpravi,
               tudi v zakonodajnih postopkih. In lahko povemo, da v vpeljavi državljanske vzgoje v
               predmetnik osnovnih šol je prevladoval diskurz, ki je izhajal iz predpostavke, da je
               učence treba vzgajati na podlagi širših družbenih znanj, ki omogočajo, da razvijejo
               etični in moralni odnos do sebe in drugih. Hkrati pa se naučijo osnovnih
               državljanskih znanj, ki jih potrebujejo za demokratično sobivanje v lokalnih in
               nacionalnih skupnostih. Z učnim načrtom državljanske kulture pa je v slovenske šole
               vstopil tudi pravni diskurz, ki je pa državljansko vzgojo enačil predvsem s
               poučevanjem mehanike ustave, nacionalnih političnih institucij in procesov ter s
               pravno koncepcijo človekovih pravic. Učni načrt iz leta 2011 pa je področja, ki se
               jih predmet dotika in jih obravnava, nekoliko zožil. V to tako ni vključenih vsebin s
               področja družine in problemov pri odraščanju. V stroki je pa seveda ogromno razprav,
               kakšna je državljanska vzgoja danes, kaj je pri nas narobe. Tudi jaz se strinjam, in
               sem se s tem tudi aktivno ukvarjal pri svojem magistrskem študiju in sem ugotovil, da
               mednarodne primerjave kažejo, da sploh nismo tako slabi, če povzamemo raziskave s
               strani gimnazijcev. Če pa pogledamo raziskave, ki se pa izvajajo na naših tleh, torej
               samo v Sloveniji, pa je stanje alarmantno, in mogoče se bom tega dotaknil v
               nadaljevanju razprave.</p>
               <p>Problematično je povezovanje vsebin etike v državljanski vzgoji in problematično je
               tudi to, da se v učne načrte vključuje dokumentacijo pomembnih mednarodnih
               organizacij, ki pa se spreminja, lahko rečemo, ne iz dneva v dan, ampak iz tedna v
               teden. Elemente domovinske ali državljanske vzgoje lahko danes v srednješolskem
               izobraževanju zasledimo pri slovenskem jeziku, zgodovini, geografiji, sociologiji in
               pri predmetu državljanska kultura. Bi pa tu predstavnico Združenja ravnateljev
               popravil, ker sem, ko sem pripravljal razpravo, pogledal na portal obveznih izbirnih
               vsebin in ta predmet se ne izvaja 35 ur na šolsko leto, ampak 15 ur; tako piše na
               portalu obveznih izbirnih vsebin, ki je uradni vir, mislim, da ministrstva. Tako je
               pač tam zapisano, lahko pa vam tudi pokažem.</p>
               <p>Ko sem govoril o vrednotah med mladimi v Sloveniji, sem tudi sam prebral in predelal
               raziskavo Mladina 1993, Mladina 2000, Mladina 2010, Mladina 2013, ta zadnja je sicer
               v nekoliko manjšem obsegu. Tam smo lahko videli, da zadovoljstvo mladih z demokracijo
               in nasploh s stanjem v državi upada. In ta trend bomo težko ustavili, ker moramo mi
               na to reagirati. Če bi, recimo, imeli razpravo, da se dogovorimo, kaj bi predmet
               državljanske vzgoje obsegal v šolah, sem prepričan, da bi mladim podrobneje
               predstavili, kaj so njihove pravice in tudi dolžnosti. Ker, veste, sodobna družba je
               pač naredila, da je v modi biti na Facebooku in Twitterju in se ne ravno sam
               izobraževati. Tako da tu je rezerva in mislim, da bi morali doseči nek konsenz. Vidim
               pa to današnjo razpravo in konferenco, ki je potekala jeseni, kot enega izmed
               pomembnih korakov naprej. Sam seveda želim, da bo ta razprava tekla naprej, da bo
               ministrstvo aktivno in da dosežemo nek konsenz, ki bo mladim pomagal, da bodo tudi
               razumeli dogajanje, tako na lokalni ravni kot nacionalni.</p>
               <p>Bi se pa rad dotaknil raziskave Odnos mladih do domoljubja. Ta je potekala v sklopu
               Fakultete za družbene vede leta 2012, potekala je pod okriljem gospoda Prebiliča,
               Hačka in, mislim, da je gospa Kukovič sodelovala v tej raziskavi kot vodilna. Je pa v
               njej sodelovali 1.000 dijakov zaključnih letnikov srednjih šol v Sloveniji, iz vseh
               statističnih regij. In tu bi povedal,  samo da preberem: <q>"Raziskava je privedla do podatka,
               da 67 % sodelujočih srednješolcev se v šoli ni pogovarjalo o temah, recimo če se
               pogovarjamo tudi o osamosvajanju Slovenije."</q> Mislim da je to ena ključnih tem, ki bi
               jih morali dijaki obravnavati v šoli, v končni fazi, če ne poznaš svoje lastne
               zgodovine kako boš odločal in presojal v prihodnje. V isti sapi pa 68 % dijakov
               izrazilo željo, da bi se o tej temi pogovarjali, saj menimo, da so dogodki povezani z
               osamosvojitvijo Slovenije pomembni za mlade v naši državi. Alarmantni podatki pa so
               recimo ti. Na vprašanje <q>"Kdaj so v Sloveniji potekale prve demokratične,
               večstrankarske volitve?"</q>, v Sloveniji je pravilno odgovorilo 19 % dijakov. Na
               vprašanje <q>"Katera koalicija je izpeljala osamosvojitev?"</q> je odgovorilo pravilno 35 %,
               44 % jih je odgovorilo ne vem. So bile štiri možnosti in so obkrožale. Na vprašanje
               <q>"O čem smo se Slovenke in Slovenci odločali na plebiscitu?"</q> je pravilno odgovorilo
               tri četrtine dijakov. Torej vidimo, da znanje vseeno ni tako dobro kot se nekako
               lahko pohvalimo v mednarodnih raziskavah in da tudi izobraževalni sistem bo morali
               nekaj korake naprej narediti. Da danes v letu 2015 živimo in da komaj ena petina
               slovenskih dijakov in dijakinj ne ve kdaj so prve demokratične volitve pri nas na
               naših tleh potekale, pa ne samo, da je za razmisliti, ampak je tudi vprašanje, ki
               ogroža našo prihodnost. Jaz v tem, da dijaki vedo, kdaj so bile prve volitve, kdaj
               smo stopili na pot razvoja, ni nič ideološkega, ampak je vprašanje korenin in pa na
               preteklosti, ko smo se združili in stopili na pot razvoja.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Sedaj pa dajem besedo kolegici Jelki Godec. Izvolite.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Hvala.</p>
               <p>Najbolj zanimivo, da pri vseh razpravljavcev govori, da se strinja s tem, da je treba
               razširiti vsebine, ki se tičejo tako domoljubja kot državljanske vzgoje. Zmoti me pa
               predvsem to, ko nekateri bomo razpravljali o tem, da gre za ideološki predlog, za
               ideološke teme. Če govorimo o svobodi, o enakosti, o domoljubju v državi, ne vem
               zakaj tukaj govorimo o ideologiji? Tukaj ne gre za nobeno ideologijo, razen seveda,
               če smatrate, zato ker je to pač predlagala stranka, ki imajo naziv krščanski
               demokrati, da je, potem to ideološka tema. Tudi iz razprav nekaterih pa tudi bivših
               ministrov, mi je jasno, zakaj je naš šolski sistem v določenih trenutkih padel zelo
               nizko ali so bili zelo slabi odzivi v šolah. Gospodu Lukšiču moramo odgovoriti že na
               njegovo prvo izvajanje torej prve besede, ko je govoril o Slomšku, namreč že iz tega
               vidika, ker sama prihajam iz rojstnega kraja Antona Martina Slomška in tisti, ki ga
               poznate ni bil le škof, cerkveni delavec, ampak tudi eden izmed zelo dobrih
               pedagogov, da ga tudi pedagogi zelo spoštujejo za njegovo delo, seveda bil je še kaj
               drugega. Tudi veste, da se mu priznava tudi z vseh strani, ne samo s krščanskega
               sveta, da je bil eden tistih oziroma tisti, ki je omogočil, da se je Maister boril za
               severno mejo. Kajti, če ne bi bilo njegovega dejanja, ko je prinesel škofijski sedež
               v Maribor tudi tega ne bi sedaj imeli kar imamo. Slomšek v svoji domovini, če ste ga
               že vi citirali, ga lahko tudi jaz, govori takole: <q>"Dežela, v kateri je bil kdo rejen
               se imenuje rojstna dežela ali domovina. Vsakdo dobiva od svoje domovine mnogotere in
               velike dobrote, zato je svoji domači deželi dolžan hvalo, ljubezen in pomoč. Domovina
               je naša ljuba mati, bodimo si med seboj kakor otroci in pomagajmo iz vseh moči k
               sreči domovine in vsakega prebivalca. Bodite zavedeni državljani, cenite svojo
               domovino, svoje korenine in slovenski jezik. Bodite ponosni na našo zgodovino in ne
               pustite se jih zavzeti zlu, ki želi vse prikazati kot slabo. Slovenski narod
               potrebuje več istih src, trudite se zanje. Veliko ljudi danes postavlja napačne
               vrednote na prvo mesto."</q> Jaz mislim, da tukaj Slomšek marsikaj pove, če smo pri tem
               pač, da vam repliciram lahko na Slomška.  Dijaki so sami, sama sem bila na tej konferenci v
               mesecu novembru, so sami izrazili željo po tem, da poznajo več vsebin domovinske
               vzgoje, etike, itd., in mi sedaj pametujemo kako so preobremenjeni, kako imamo to v
               šolah, kako to vse poznajo. Dijaki nam sami govorijo, da tega ne poznajo. Jaz osebno
               imam tri otroke – eno v srednji šoli, dva v osnovni šoli – ne poznajo, ker tudi
               učitelji ne poznajo kaj sploh država je, kako funkcionira. Niti učitelji ne vedo kaj
               je to vlada, državni svet, državni zbor, kaj so poslanci, itd., ne govorim, da vsi.
               Učitelj, ki narobe nauči otroka kaj to poslanec je ali pa državni zbor, potem težko,
               da bodo dijaki poznali. Nekateri se teh vsebin pa sploh ne poslužujejo. Jaz mislim
               tudi kolega Čuš, ki je to raziskavo predstavil, da če raziskava kaže, da ne poznajo,
               potem nas ne prepričevati, da mi to vsebino imamo in da so super narejene itd. Še
               enkrat. Ko smo imeli samoupravljanje s temelji Marksizma je bil to obvezni predmet,
               ni bilo nobenega problema danes pa, ko govorimo, da bi imeli državljansko vzgojo,
               lahko tudi kot obvezni predmet, strašni problemi. Česa se sramujemo Slovenci? Lastne
               domovine? Pravite, moramo biti strpni, ker imamo tudi tuje državljane oziroma učence
               iz drugih držav, se strinjam, ampak ali moramo biti toliko strpni, da učitelj stopi v
               razred in pozdravi v tujem jeziku, zato ker ima enega učenca iz tuje države in
               pozdravi ravnatelje osnovnih šol, ki pridejo na seminar v tem tujem jeziku, da jim
               pokaže kako smo mi strpni. Jaz mislim, da ko bomo spoštovali svoj jezik, svoj narod,
               ko se ne bomo sramovali zapeti himne, izobesiti zastave, govoriti o domoljubju in
               državljanski vzgoji, potem bomo lahko tudi tuje državljane naslavljali z dvignjeno
               glavo. Danes pa se mi sramujemo, tako kot sem rekla, izobesiti zastavo, himno zapeti.
               Otroci majhni so še strašno veseli, ker je to pesmica, večji že jamrajo in stokajo.
               Pravim, še enkrat, zakaj je vedno problem, ko govorimo o teh temah, da so to
               ideološke? Jaz ne vidim, da je to ideološko. Ljubiti domovino, to ni ideološka stvar.
               Jaz mislim, da vsak od nas, jaz upam da, ne glede na to rdeč, črn, zelen, ne vem
               kakšen ljubi svojo domovino in potem ni nobenega problema o teh temah v šolah, v
               javnosti ali kjerkoli. Slovenci smo očitno narod, ki se tega sramujemo in gremo v
               tujino spet s sklonjeno glavo in težko povemo, da smo Slovenci in to se nam deluje
               doma. Jaz mislim, da nobeden učitelj ne bi smel imeti problema s tem, ne mi in ne
               dijaki. Hvala bogu, da dijaki sami izrazijo željo po tem, da bi radi poznali več in
               domoljubja in državljanske vzgoje oziroma imeli več tega. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Sedaj besedo dajem kolegu Primožu Hainzu. Izvolite.</p>
            </sp>
            <sp who="SDT7:HainzPrimož">

               <speaker>PRIMOŽ HAINZ (PS DeSUS):</speaker>

               <p>Hvala lepa. Lep pozdrav vsem skupaj, kolegicam in kolegom ter gostom.</p>
               <p>Jaz seveda, ker so bila na začetku neka razmišljanja okoli tega predmetnika, jaz
               seveda ne bom pisal predmetnika, ne bom pisal kakšen bi ta predmet moral biti, jaz
               pač razmišljam kot poslanec in bom svoje razmišljanje tudi povedal. Istočasno pa
               moram povedati, da sem naknadno danes malo prelistaval to nacionalno poročilo
               raziskave dr. Šimenca in mislim, da nekako potrjuje moje misli, ki jih bom sedaj
               povedal, čeprav saj pravim, da sem to že naknadno danes dobil v roke.</p>
               <p>Moram reči, da ko sem jaz pristal, da bom v tej komisiji oziroma odboru za šolstvo
               sem bil prepričan, na prvi seji sem tudi prvič ministrico vprašal kaj pravzaprav,
               kako si predstavlja, da bi mi šolo osvobodili pretiranega  eruditizma, torej teh podatkov, ki jih otroci,
               govorim seveda o srednji šoli, ne osnovni, ker sta to dve diskusije. Mi danes
               govorimo, nekateri so mešali, jaz bi govoril samo o srednji šoli, ker pač dijaki
               veliko vedo preko televizije, preko računalnikov in seveda so nekateri podatki, ki se
               jih morajo naučiti, če tako rečem, na pamet, lahko tudi odveč. In vedno bolj nekako
               po mojem manjka ponovno tista stara srednja šola, ki je imela manj predmetov in je
               dala možnost razmišljanja, tudi nastopanja, tudi govorjenja, ker v teh materialih je
               tudi v tehniki govora. Skratka to je tisto kar dijaki rabijo in seveda če imaš
               referat pri zgodovini ali slovenščini je to nastop, ki je neposredno potem priprava
               na življenje kot je gospod tabornik rekel, torej da se v življenju in seveda tudi
               teologi, če sem prav razumel. Torej učenje skozi delo. Potem pa pridemo do ene
               resnejših sej, na kateri se dobimo, pa takoj nov predmet. To je seveda zame rahlo
               presenečenje in to predmet na nekem področju, za katerega seveda mislim, da ni tako
               kot predlagatelji tu sugerirajo.</p>
               <p>Zato bom na koncu zelo jasno povedal, da sem proti prvemu sklepu, ki nekako že
               priodicira, pravi: odbor se je seznanil s primanjkljajem zaradi odsotnosti
               državljanske in domovinske vzgoje. Jaz bom seveda na koncu ponovil, da sem proti temu
               prvemu sklepu, kakorkoli se bo ta seja končala.</p>
               <p>Mislim, da je domovinska, pa ne bi zdaj šel na Združeno levico ampak govorim o
               domovinski vzgoji in seveda pri tej domovinski vzgoji mislim, da bodo dijaki imeli
               radi to deželo, to domovino v pravem pomenu besede, če bo ta domovina njihova mati,
               ne mačeha. Torej ko bodo imeli perspektivo, ko bodo čutili, da je tu demokratično
               vzdušje, da imajo neko možnost priti do službe ko bodo končali, čeprav seveda je še
               zelo daleč ampak vendar, ta klima, ki se ustvarja v brezperspektivnosti je tisto kar
               domovinsko vzgojo neposredno uničuje.</p>
               <p>Če se pogledamo poslanci, sprožimo vprašanje poslanskega etičnega kodeksa in so
               nekatere ali pa vsaj za eno poslansko skupino vem, je proti. Skratka niti poslanci se
               ne moremo dogovoriti, dijaki bi morali pa seveda biti pa etični, pametni, korektni,
               zastave obešati in tako dalje in tako dalje.</p>
               <p>Gospodarstveniki, seveda imamo ogromno dobrih gospodarstvenikov ampak koliko je pa
               tistih, ki izkoriščajo delovno silo na izjemno grd način? Koliko je tistih, ki nesejo
               svoje denarje v tujino in seveda to je tisto kar dijaki gledajo in seveda to za njih
               ni prava domovina, če se to dogaja. In če bi to korigirali, je tudi seveda situacija
               za domovinsko vzgojo drugačna. Pravosodni sistem reagira prepočasi to dijaki,
               oprostite, srednješolec, gimnazijc ima pamet odraslega človeka, izkušnje mu manjkajo
               ampak vidi, da stvari ne potekajo tako kot bi morale. Država uprava. Vsak uradnik ali
               bom grdo rekel, mnogi uradniki se trudijo kako nekaj ne narediti, kakor pa kaj bi
               naredili zato, da bo življenje lažje in enostavnejše in to je tisto kar neposredno
               dijaki vidijo in gledajo ko starši pridejo domov, nisem mogel urediti tega in tega in
               seveda dijaki to neposredno čutijo. To seveda je vse proti domovinski vzgoji in potem
               so seveda tudi starši, lahko bi seveda še kakšno drugo področje našteval, tudi
               starši, ki so z neperspektivnostjo, torej z nekim obupom, mnogi so nad tem seveda
               gotovo, ne prispevajo k tej domovinski vzgoji, ne po lastni krivdi, zdaj ne govorim o
               tem ampak govorim o tem, da če oba izgubita službo, potem seveda doma verjetno ta
               domovina za njih ni najboljša mati in seveda na koncu pride šola, ki naj bi pa to
               zdaj vse popravila z enim predmetom. Spoštovana pobudnica, jaz mislim, da tako ne bo
               šlo.</p>
               <p>Samo še, ker sem pač ta letnik, spomnil, nekateri se ga še spomnite, dr. Krešo
               Petrovič je bil doktor prava oziroma potem sociologije in enkrat na vprašanje
               nepravilnosti v športu in je rekel, veste, nepravilnosti v športu je toliko, kot je
               nepravilnosti v družbi sicer. Za dijake velja popolnoma enako. Dijaki so  neposreden odraz družbe v
               celoti. No in tisto kar se mi zdi pomembno je učitelj. Tudi učitelj je vpet v sistem
               v katerem živi, oprostite, zdaj smo pri profesorjih, srednješolskih in seveda ta
               učitelj je pa pomembno kakšen je, kaj zna. Moram reči, da sem bil izjemno pozitivno
               presenečen ko so teologi ugotovili, da rabimo nevtralno šolo. To je tisto kar je v
               mojem prejšnjem življenju, sem vedno govoril, da šola ne sme biti nevtralna, da mora
               dati dijakom neko vizijo ne glede na to<gap n="…"/> seveda je pomembno kakšna ampak vendar neke
               meje, neke družbene, neke vizije morajo dijaki imeti. Zdaj pa seveda je obratno, zdaj
               pa kar naenkrat ta nevtralna šola ni več potrebna, zdaj rabimo pa šolo, ki bo pa
               vzgajala različne poglede. Tako da tu seveda se nekatere stvari lepo menjajo in tu
               sem kar navdušen. Ampak, da se vrnem na predmetnik.</p>
               <p>Govora je bilo o STM. Glejte, samoupravljanje s temeljem <stage>/ nerazumljivo/</stage> je bil
               tipičen primer predmeta, ki ni rešil socializma, pa je bil predmet. Tako kot je prej
               kolegica ugotovila, da s tem predmetom ni bilo težav, da je bil uveden in tako
               naprej. Res je bil uveden, nekateri smo bili sicer malo skeptični ampak pomagal ni pa
               popolnoma nič. Zato tudi mislim, da domovinska vzgoja ne bo rešila naše intence kako
               pripraviti mlade ljudi, dijake do tega, da bi imeli domovino radi.</p>
               <p>Kar se pa tiče vprašanja, pa ne bom šel na to versko zgodbo, ker je pretanek led
               ampak na osamosvojitelje. Namreč če so nekatere raziskave, ki kažejo katera koalicija
               je izpeljala, tu seveda ne morete dobiti pravega odgovora, ker preprosto ni res, da
               je samo ena koalicija speljala. Tudi jaz sem prepričan, da ni ena koalicija in pri
               vsej svoji izobrazbi, starosti in pameti ne bi odgovoril tako, da bi bili vi
               zadovoljni s tem odgovorom. Spoznanje o osamosvojitvi je dozorelo, je bilo sicer
               potem jasno nekaj posameznikov, kar vedno v zgodovini je, ki so bistveno pripomogli
               ampak vendar, če daste vprašanje katera koalicija, na to vprašanje vam zlepa nihče ne
               bo odgovoril po vaši volji. Tako da so problemi seveda drugje. Zopet niso krivi
               dijaki.</p>
               <p>Če končam, ker mislim, da smo se kar dobro razumeli. Če inremiziram, če domovinske
               zavesti pri dijakih ni, smo krivi starejši, taki kot smo. In sklep, da se ponavljam,
               sem proti prvi točki predloženega sklepa, ki že prejudicira pomanjkanje in odsotnost
               državljanske in domovinske vzgoje in se zdaj ne spuščam ali je to 35 ur ali 15 ur, to
               je seveda popolnoma vseeno. Jaz osebno sem nekako proti temu, da se uvede poseben
               predmet, ki bi te vsebine predstavljal. Zato ker še vedno mislim, da dobri
               profesorji, oprostite, zgodovinar, sociolog, geograf, ekonomist, karkoli nehote, sam
               sem hodil pa v gimnazijo, kjer je celo moj profesor matematike nas več domovinske
               vzgoje naučil kot mnogi drugi, skratka vsak profesor pri svojem predmetu, ker
               profesor se ne pogovarja samo o materiji ampak normalno v razredu živi in tudi kot
               razrednik, če hočete, in seveda se tam uči domovinsko vzgojo na najbolj neposreden in
               nevsiljiv način in to mislim, da pretežna večina profesorjev zna. Če pa kdaj
               učitelji, ko je nekdo citiral, rečejo, da ne vedo, da nimajo, to so pa včasih
               izgovori, ker ne vedo kaj bi rekli, da se ne bodo zamerili levi ali desni polobli.
               Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Gospod Čuš ima repliko. Izvolite.</p>
            </sp>
            <sp who="SDT7:ČušAndrej">

               <speaker>ANDREJ ČUŠ (PS SDS):</speaker>

               <p>Glejte, jaz sem samo naštel nekaj izmed ugotovitev, ki so bile podane v raziskavi
               organizirane s strani Fakultete za družbene vede. Če bi hotel delovati politično
               nekorektno, bi si sam izbral iz raziskave  vprašanja ali ugotovitve, ki bi mi ustrezale, ampak sem bil korekten
               in iz tistega sklopa ugotovitev povzel nekaj več ugotovitev, ki ne gredo samo v prid
               razpravi ali samo moj. Če pa 19% dijakov ve kdaj smo imeli prve demokratične volitve
               na naših tleh pa mislim, da nam da nekaj vedeti. Seveda je res da pa nisem želel tako
               na široko danes razprave zastaviti, ampak seveda da temelji marksizma niso morali
               rešiti Jugoslavije, ker je zmanjkalo tujega denarja. In tako to ne gre. Vse se tam
               začne in tam konča. Smo pa leta 2015 in, se opravičujem, ampak morali se bomo
               vprašati ali smo v Sloveniji ali v Sovjetski zvezi še vedno. To pa, mislim da, se
               moramo vprašati.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MIRJAM BON KLANJŠČEK:</speaker>

               <p>Hvala lepa. Besedo ima predlagateljica, gospa Ljudmila Novak.</p>
            </sp>
            <sp who="SDT7:NovakLjudmila">

               <speaker>LJUDMILA NOVAK (PS NSi):</speaker>

               <p>Jaz moram replicirati gospodu Hainzu. Tiste konference, ki sem se jo takrat
               udeležila, kot nekateri drugi kolegi, jaz sem bila tako presenečena nad visokim
               nivojem razprave, brez vsakega listka so tam razpravljali tako osnovnošolci, kot
               srednješolci. Res sem bila presenečena in sem rekla, ko bi vsaj mi poslanci znali na
               tako visokem nivoju razpravljati v Državnem zboru. Zato je bil moj predlog čisto
               iskren, ker sem že takrat rekla, če oni to predlagajo, bomo to sprožili na odboru. Že
               takrat sem to povedala. Seveda kaj bo pa sama vsebina, ali bi bila vsebina tega
               predmeta, to je pa potem stvar odločitev, ne ideologije, ampak kaj hočemo s tem
               predmetom. Lahko bi bilo tudi kot izbirne vsebine. Vendar pri izbirnih vsebinah je
               to, da so izbirne in seveda se potem ne vključijo vsi dijaki. Ampak dijaki sami so
               ugotovili, da imajo primanjkljaj teh znanj in zato bi želeli ta predmet v srednji
               šoli, saj nisem jaz tega ugotovila. To so oni rekli, potem očitno to drži. In glede
               na to, da ugotavljamo, da se ne vključujejo, ne gredo na volitve, da se tudi druge
               organizacije ne vključujejo v civilno družbo in tako naprej, da ne poznajo, kako
               demokracija deluje, inštitucije in vse to, zato bi bilo potrebno, da ugotovimo kaj so
               tista pomembna znanja. Predvsem pa se mi zdi, da znajo o teh temah razmišljati, se
               pogovarjati, argumentirati. To so tiste dodatne spretnosti, ki bi jih lahko pri tem
               predmetu pridobivali. Se pa strinjam, da en predmet ne more rešiti vsega, da se začne
               v družini, pa v vrtcu, pa pri učiteljih samih. Da pa seveda nekateri učitelji imajo
               ta znanja in lahko to vključijo v drugem predmete, nekateri jih pač nimajo. In če bi
               bilo to bolj ciljno kaj želimo s tem predmetom doseči ali v teh razpravah, seveda bi
               tudi učitelji, profesorji bili na to pripravljeni in bi tudi pouk potekal drugače,
               predvsem pa mislim, da, vsaj osebno bi si želela, da se razvije neko kritično
               mišljenje, razmišljanje, debata, kar ne nazadnje tudi vodi k višjemu nivoju razprav v
               sami družbi in vključevanju mladih v družbeno politično in takšno in drugačni
               življenje. Ko vi govorite, da to ni res, da sedaj jaz sem nekaj izmislila, da je ta
               stvar ideološka pač moram reči, da so lahko ti dijaki, ki so to predlagali najbolj
               prizadeti. Kajti, to je bil njihov predlog. Jaz pa samo se strinjam z njimi in
               mislim, da bi bilo to dobro za tako njihov razvoj, dijakov, kot za razvoj slovenske
               družbe in države.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MIRJAM BON KLANJŠČEK:</speaker>

               <p>Hvala lepa. Poglejte, jaz sem tudi bila na tej konferenci, meseca novembra. In se
               strinjam z besedami kolegice Ljudmile Novak. Vendar moram pod točko 14., pod sklepi
               oziroma ugotovitvami te konference je zapisano: <q>"Udeleženci ugotavljamo, da v osnovni
               šoli sicer obstaja predmet Domovinska in državljanska kultura in etika v 7. in 8. razredu osnovne šole,
               ena ura tedensko, vendar v srednješolskem izobraževanju ni izobraževalnih vsebin, pri
               katerih bi osnovnošolsko znanje nadgradili in pridobili dodatna znanja za
               demokratično državljanstvo."</q> Zato udeleženci predlagamo, malček sem spustila, <q>"da se
               v srednje šole uvede predmet, ki bi obravnaval aktivno državljanstvo, demokracijo in
               javno nastopanje"</q>. To je bil njihov sklep. In zato jaz predlagam ministrstvu, da
               proučite potrebo po krepitvi teh vsebin v ta srednješolski kurikul in po možnosti
               vključite te vsebine v kurikul.</p>
               <p>Izvolite.</p>
            </sp>
            <sp who="SDT7:BarleLakotaAndreja">

               <speaker>ANDREJA BARLE LAKOTA:</speaker>

               <p>Skratka, jaz se vam vsem zahvaljujem za to zanimivo razpravo, ki dokazuje, da je
               interes in skrb za državljansko vzgojo, kulturo, kakor hočete, poimenovati, in etiko
               pač velik. Da je pa vprašanje na kakšen način, kako, s katerimi vsebinami, res zelo
               strokovno vprašanje pa dokazuje tudi današnja diskusija. Zato je seveda absolutno
               pomembno, da steče strokovna razprava, da se ta večplastnost razumevanja strokovno
               prediskutira in ugotovijo primerni načini. V mednarodnem prostoru lahko ugotovimo, da
               tudi primerjalno ta vprašanja niso enoznačno rešena, ponekod z različnimi pristopi,
               ki sem jih že omenila, da ne bi obremenjevala te diskusije. Vsekakor bi pa rada
               poudarila tudi to, da šola v celoti ne more prevzemati odgovornosti za celotno
               vzgojo, se pravi, da če mislimo, da otrok ne pozna ali dijak ne zna zapeti himne, ne
               pozna državnih simbolov, to najbrž ni samo vprašanje šole. To je najbrž vprašanje
               tudi tega, kaj počnemo doma, najbrž vsak od nas, ki je državljan, tudi vzgaja svoje
               otroke v tem smislu. Dejstvo je, da je zagotovo na državljansko vzgojo vplivajo tudi
               vse družbene okoliščine o katerih je bilo tudi v razpravi nekaj govora. Se pravi,
               koliko tudi institucije kot je ta, prispevajo k zavedanju o državljanski vzgoji.</p>
               <p>V zvezi z raziskavo bi pa rada rekla še tole. Raziskave so različne, metodološki
               pristopi zelo različni, ne osporavam temu, da vsak rezultat, ki ga raziskave
               prinesejo ni pomemben in da o njem ni potrebno razpravljati. Še več, Ministrstvo za
               izobraževanje je to raziskavo celo financiralo, ker je hotelo si nastaviti ogledalo,
               ampak pri teh raziskavah je treba tudi upoštevati, da so včasih vprašani učenci
               takrat, ko v učnem načrtu še tega ni, recimo, v 4. letniku obravnavajo te vsebine, pa
               ne da bi hotela zmanjševati težo, res ne. Ampak samo opozorilo, kaj je treba še reči
               ob takih raziskavah, pa morda še nekaj, kar so Angleži ugotavljali že pred 20 leti,
               kar je zanimivo za šolski sistem. Sociolog Bernstein je veliko o tem pisal, da je
               zanimivo, da če si vprašan izven predmeta, izven tiste ure, neko vsebino, včasih
               misliš, da ne znaš odgovoriti, to je raziskava Satis pokazala, da če so bili učenci
               neke naravoslovne pojme vprašani izven ure biologije preprosto niso znali na tisto
               odgovoriti. Kar seveda odpira vprašanje druge vrste v zvezi z izobraževalnim
               sistemom.</p>
               <p>V zvezi s tem koliko so pa učitelji izobraženi pa naj poudarim, da vendarle
               posplošenih razprav o učiteljih in njihovem znanju in izobraževanju najbrž ni mogoče
               dajati, še posebej zato, ker vsak učitelj zato, da lahko vstopa v šolski prostor mora
               opraviti strokovni izpit, ker je del tega tudi poznavanje Ustave, sistema in tako
               naprej. In da so učitelji tista profesionalna skupina, ki je deležna zelo veliko
               stalnega strokovnega izpopolnjevanja. S tem spet ne želim zmanjševati teže te
               diskusije, daleč od tega. Absolutno moramo biti vsakič znova pozorni na korektno in
               konkretno usposobljenost učiteljev. Pa vendarle, veseli me, da je  gospa Novakova omenila tudi
               politično kulturo osnovnošolcev in srednješolcev. Iz tega sklepam, da je vendar
               politična kultura mladine včasih boljša kot naša, da je perspektiva visoka, velika in
               da je vendar k aktivnemu državljanstvu šola svoje tudi prispevala, ker sicer ne bi
               bili tako dobro usposobljeni. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Imate repliko, kolegica Godec? Izvolite.</p>
            </sp>
            <sp who="SDT7:GodecJelka">

               <speaker>JELKA GODEC (PS SDS):</speaker>

               <p>Rada bi replicirala. Se strinjam, da posplošenih ocen ne smemo dajati. Sama sem bila
               10 let učiteljica in sem naredila strokovni izpit in nobenega vprašanja iz
               državljanske vzgoje ali česa takšnega nisem dobila na strokovnem izpitu, iz ustave
               ali pa iz ZOFVI-ja samo vprašanja, ki niso imela zveze s tem. Ampak dobro. Tudi to,
               kar pravite, da je analize treba jemati z rezervo, ker je določen predmet v četrtem
               letniku, govorimo o točno določenih vsebinah. Torej govorimo o državljanskih,
               etičnih, domovinskih vsebinah, ki jih imajo otroci že v osnovni šoli. In kot ste prej
               sami dejali, ne vem, ali vi ali kolegica, jih imajo pri vseh predmetih, zgodovini,
               slovenščini in tako naprej. Torej, anketo se lahko naredi kadarkoli, ne pa v četrtem
               letniku, ko je ta predmet. Zato mislim, da če imamo te vsebine vpletene v vse
               predmete, kot trdite, zgodovina, slovenščina, geografija, ne vem kaj še vse, potem so
               ankete lahko čisto verodostojne, koliko otroci poznajo. Če pa govorimo<gap n="…"/> Glejte,
               mislim, še enkrat, ne govorim s stališča poslanke zdajle, govorim s stališča 10-letne
               učiteljice v srednji in osnovni šoli in točno vem, koliko predmetov, koliko ur in
               koliko učitelji tega vključujejo. Dobro, okej.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj besedo dajem kolegici<gap n="…"/> <stage>/ oglašanje v ozadju/</stage> A, ministrstvo, izvolite.</p>
            </sp>
            <sp who="SDT7:BarleLakotaAndreja">

               <speaker>ANDREJA BARLE LAKOTA:</speaker>

               <p>Želim samo odgovoriti na to, da nisem zanikala potrebe po analizi tega, po razpravi.
               Nikoli nisem zanikala, samo dejstvo pa je, da, kot pravim, ne moremo potem
               posploševati, da je treba pazljivo argumentirati stališča. Se pravi, izhodišče je
               bilo, da učitelji ne poznajo tega področja, tega ni mogoče trditi. Na strokovnih
               izpitih je ustava in ustava zagotovo vključuje tudi določila, ki govorijo o
               političnem sistemu. Samo toliko.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Besedo ima kolegica Vesna Vervega.</p>
            </sp>
            <sp who="SDT7:VervegaVesna">

               <speaker>VESNA VERVEGA (PS SMC):</speaker>

               <p>Hvala, gospa predsednica. Spoštovani prisotni!</p>
               <p>Očitno je kar nekaj učiteljic v tem našem odboru. Tudi jaz sem več kot 20 let delala
               s populacijo mladih gimnazijcev kot profesorica geografije, torej, bom rekla, kot
               izvajalka vseh teh vsebin, o katerih danes govorimo. In s tega mesta lahko rečem, da
               v kurikulumu, učnem načrtu geografije, ki ga imam s seboj, pa ne bom zdaj brala, te
               vsebine so. In te vsebine učitelji izvajamo, posebej učitelji zgodovine in
               geografije, ki smo, bi rekla, malo bolj tudi vsebinsko vezani na to. Tu se strinjam
               tudi z gospodom Hainzem, da pa je verjetno pogostokrat od učitelja odvisno, kako bo
               te vsebine predstavil, kako jih bo oblikoval in katero metodo dela bo izbral, to je
               pa zelo pomembno.</p>
               <p>Zdaj bi nadaljevala svojo razpravo v smeri te konference. Tudi jaz sem bila na tej
               konferenci in prebrala vse sklepe in zahteve. Prepričana sem, da bi lahko
               marsikateremu sklepu in zahtevi pravzaprav pritrdili, vendar nekatere zahteve,
               posebej ta o uvedbi predmeta državljanska in domovinska vzgoja in etika potrebuje<gap n="…"/> <stage>/
               oglašanje v ozadju/</stage> Ne, sklep te konference o participaciji otrok. Zahteva, no,
               zahteva. Jaz tu prebiram, <q>"zahteva"</q>, <q>"zahtevamo, da se v srednji šoli uvede učni
               predmet."</q> Mislim, da je za to potreben širši konsenz strokovnih institucij in
               strokovne javnosti. Da ne bo narobe razumljeno, mislim, da  je razvijanje državljanske kulture in
               domovinske zavesti, teoretičnih načel, eden od najpomembnejših ciljev vzgoje in
               izobraževanja v Sloveniji. Na čem pa temeljijo ta moja razmišljanja. Leta 2013 je v
               osnovnih šolah bilo vpisanih več kot 165 tisoč učencev, v srednjih šolah pa istega
               leta nekaj manj kot 77 tisoč. S tem podatkom želim poudariti pomen primarne stopnje
               izobraževanja, torej te, na kateri učenci pridobijo ta osnovna znanja iz te vsebine,
               o kateri zdaj govorimo. Demokratičnega vedenja se najbolje naučimo prav v
               demokratičnem okolju, politične kulture pa v političnem. Zato imamo tudi vsak dan,
               skoraj vsak dan, v prostorih Državnega zbora kakšno šolo, največkrat v času plenarnih
               sej, ko dijaki pričakujejo, da bodo slišali demokratično vedenje, kulturno
               komunikacijo, ustrezen način argumentiranja. Menim pa, da so teme, ko to etična
               načela, dileme, državljanska kultura, vrednote, kritično konstruktivno družbeno
               delovanje, ki naj bi jih zajel ta nov predmet, da te teme morajo biti obravnavane
               celostno, in to integrirano, tako kot do sedaj, v vse predmete v vzgoji in
               izobraževanju. Tudi v izjavi o etični vzgoji in izobraževanju projekta ETOS je bilo
               to navedeno, torej ta integracija. Državljanska in domovinska kultura naj ostane
               predmet na primarni stopnji izobraževanja. Glede na hitro in globoke gospodarske
               družbene, kulturno-politične spremembe pa je treba sproti prilagati učne načrte, tako
               vsebinsko kot konceptualno. Jaz mislim, za razliko od marsikaterega predhodnika, da
               je te vsebine absolutno treba ideološko, versko in filozofsko obravnavati
               nevtralno.</p>
               <p>Nadalje, obremenjenost dijakov z večjim številom ur pouka tedensko je problem pri
               uvedbi tega predmeta. Vprašanje kompetentnega izvajanja pouka, torej, če govorimo o
               nekem predmetu, kjer so vsebine različne. Dalje, vzrok. Mislim, da je vzrok za slabo
               zainteresiranost dijakov za sodelovanje v dijaški skupnosti med drugim tudi v
               družbenopolitičnih razmerah v državi, v nemotiviranosti in občutku nemoči, da karkoli
               spremenijo. In tu morajo svojo vlogo odigrati tako šola kot učitelji, tudi družina in
               širša družba.</p>
               <p>Glede na vse navedeno mislim, da je treba k spremembam tako na horizontalni kot
               vertikalni ravni pristopiti sistemsko. In šele, ko bo pred nami neka strategija in
               vizija razvoja slovenskega primarnega in potem terciarnega ter na koncu sekundarnega
               šolstva, takrat lahko razmišljamo o predmetu, ki bo vse te vsebine zajel v celoti.
               Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Besedo dajem kolegu Matjažu Nemcu.</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>Hvala lepa, predsedujoča. Lep pozdrav vsem, gostjam in gostom, kolegicam in
               kolegom!</p>
               <p>Tudi sam, tako kot večina, podpiram na splošno razpravo o nacionalni identiteti, ko
               govorimo o domoljubju, ko govorimo o krepitvi nacionalne identitete, o ljubezni do
               nas, do naroda, do naše dežele. Vsak od nas čuti neko drhtenje, neke tresljaje v
               srcu, ko Slovenci požanjemo neke uspehe po svetu ali pa v domovini, ko, na primer,
               slišimo Golico na nemški televiziji, ko govorijo Čehi o Plečnikovi Pragi, ko slišimo
               Slavoja Žižka na CNN, ko se uvrstimo na svetovno prvenstvo. To so tisti elementi
               družbe, ki nas povezujejo, kjer se ne razdvajamo, kjer se vsi počutimo Slovence, in
               mislim, da se tu vsi 
               počutimo Slovenci in jaz mislim, da tukaj se vsi strinjamo.</p>
               <p>Na neki način bom rekel politika, politiki kot taki kaj lahko pripomoremo k temu, da
               se na neki način identiteta v nas krpi? Prav gotovo to, da ustvarjamo neko
               ataktivnejšo državo, ki bi bila moderna, konkurenčna na našem prostoru, da bi
               izpodrinili neko korupcijo, neko nepravilnost v družbo, da bi se počutili vsi
               enakopravni, kjer bi lahko dejansko čutili po tem tako neko pripadnost domovini in s
               tem krepili neko ljubezen. Jaz imam svoje dvome, da z nekim novim, drugačnim učnim
               načrtom brez tega kar sem naštel, da obnovimo <stage>/ nerazumljivo/</stage> ne bomo krepili odnosa
               do lastne identitete, zaradi tega ker mladi, če govorim o svoji generaciji ali pa
               mlajših, so situacijo, ko so razočarani nad tem, ko so vselej govorili kaj morajo
               početi in sedaj bi radi govorili mladi in ne več, da smo berejo zgodbe, ampak zgodbe
               bi radi pisali in zato jim moramo ustvariti pogoje, ko govorite o tem kaj bi si mladi
               želeli. Jaz močno dvomim, da so si mladi želeli, da bi danes tukaj na enem
               parlamentarnem odboru politiki mi razpravljali o tem kako krepiti nacionalne
               identitete. Jaz mislim, da pri krepitvi tega bi se morali najprej ozreti na strokovni
               svet za splošno izobraževanje oziroma na strokovne svete ali na zavod za šolstvo in
               šele, potem bi mi politiki lahko o tem razpravljali, zaradi tega, ker čim pripeljete
               temo v DZ, potem prihaja do razvajanja, ne bo prišlo do kompromisa do tega, ali eno
               uro ali nič, ali pa v celoti spremeniti učni sistem.</p>
               <p>Jaz bom predvsem razpravljal v tej smeri oziroma razpravljam in bom, upam da kmalu
               končal, v problematiziranju današnjih pogovorov, ker jaz mislim, da to omizje ni
               pravilno. Poudarjam, spodbujam in na neki način se veselim razprav, naj bo to nekje
               drugje, naj bo to v okviru, razumem tovrstnih bom rekel pobud, ki jih dajete, ki so
               dobrodošle, ampak ne morete pa od politikov tukaj pričakovati, da bomo enotni in
               sedaj bomo pa mi uskladili se in se dogovorili kako bomo dvignili mladim oziroma vsem
               nacionalno pripadnost. To bomo tako naredili, da bomo ustvari pogoje, da bomo imeli
               še naprej Tine Maze, da bomo imeli še naprej Ježiške, da bomo imeli še rokometaše,
               nogometaše, intelektualce, izobražence na katere bomo ponosni in samo tako bomo
               krepili. Vse ostalo, oprostite, ne spada tukaj notri, ker je del neke politične
               debate, v kateri žal, upam, da bomo v prihodnje lahko se vsaj v odnosu do
               nacionalnega interesa nekoč poenotili in v tem smeri moramo delovati, ne pa tukaj
               govoriti ali je 35 urni ali dvourni načrt, tisti, ki bo pomagal krepiti do neke
               nacionalne identitete.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala. Izvolite, predlagateljica.</p>
            </sp>
            <sp who="SDT7:NovakLjuba">

               <speaker>LJUBA NOVAK (PS NSi):</speaker>

               <p>Državni zbor, parlament je najvišja oblika demokracije in mi zastopamo tukaj naše
               državljane in če ne v odboru za izobraževanje, kjer potem naj opravimo takšno
               razpravo? Jaz mislim, da je ravno tukaj kraj, da smo soočili mnenja, povedali
               različna stališča, povedali vse z različnih vzornih kotov. Tako kot so predlagani ti
               sklepi nalagamo, če bomo seveda sprejeli, ministrstvo da prouči možnosti in seveda,
               potem na drugih na drugih instancah izvršili na oblast dela naprej, mi pa sprejemamo
               ustrezne politične sklepe. Jaz ne vem zakaj ne bi smeli o tem razpravljati v državnem
               zboru?</p>
            </sp>
            <sp who="SDT7:NemecMatjaž">

               <speaker>MATJAŽ NEMEC (PS SD):</speaker>

               <p>Imam kratko repliko.</p>
               <p>Omenil sem, da to ni pravo prizorišče za začeti to razpravo. Mislim, da bi se morala
               začeti nekje drugje, omenil sem strokovne svete, govoril sem zavode. Ne morem pa jaz,
               tukaj strokovne gospe, ki predstavljajo ravnatelje govoriti, kaj je v njenem delovnem
               okolju prav in narobe, če se sami, bom rekel, niso opravili osnovne debate. Šele, ko
               so te stopnje opravljene, potem smo mi politiki lahko, ki bom rekel požegnemo, neko
               stanje novo ali pa neko novo spoznanje ne pa, da mi začnemo razpravo o tem in že v
               osnovi se razdvajamo ne preden smo razpravo začeli.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p> Hvala lepa. Besedo dajem kolegu Kamalu Izidorju Shakerju.</p>
            </sp>
            <sp who="SDT7:ShakerKamalIzidor">

               <speaker>KAMAL IZIDOR SHAKER (PS SMC):</speaker>

               <p> Hvala, spoštovana predsednica. Spoštovani gostje.</p>
               <p>Najlepša hvala za vaše prispevke, ki so bili izjemno konstruktivni dokler nismo
               dobili mikrofona v roke politiki.  Kdaj pa kdaj v tej hiši bi se raje na tisto stran
               presedel, iz koder tudi prihajam. Moram reči, da sem izjemno zadovoljen in se
               zahvaljujem predlagatelju, da je odprl to diskusijo okoli vzgoje, ampak vzgoja se
               začne doma. To je prvo. Če prideta ata in mama domov iz službe pa se doma pogovarjata
               o teh skorumpiranih politikih, o pokvarjenih gospodarstvenikih, ki ropajo delavce kdo
               spoštuje to najvišjo institucijo, v kateri danes sodimo? To je problem. Tukaj se
               začne v tej hiši. V tej hiši se začnejo vse razprave in to kar poslušam od kolegov,
               poslank in poslancev, danes je sicer nekaj konstruktivnega verjamem pa, da debata na
               strokovni ravni, na ravni nevladnih organizacij, taborniških, skavtskih ostalih
               izobraževalnih organizacij bi pripomoglo k temu, da se še naprej diskutira o tem.
               Spoštovana predsednica, jaz predlagam, da se v prihodnosti enkrat do poletja
               organizira javna predstavitev mnenj na to temo, kjer lahko pridemo s strokovnimi
               prispevki opravljeni z nekimi materiali. Bi pa še jaz omenil, da sem bil, pa ne zato
               da bi se pohvalil, ampak jaz sem bi na tej konferenci, kjer so bili ti sklepi
               sprejeti, ampak nisem bil samo prvo uro in povedal svoje pa potem šel, ok., sem bil
               prvi dve uri, pa sem šel po obveznostih in sem, potem zadnjo uro prišel nazaj in sem
               pokasiral ves gnev od celega dneva in sem odgovarjal na vprašanja mladih, ki so cel
               dan debatirali o teh priporočilih, ki jih, enega izmed njih tudi obravnavamo. Bilo je
               videti, da tisti mladi, ki so tam so ozaveščeni, imajo argumente, so argumentirali
               vse te. Jaz sem poslušal te predstavitve, zelo se mi je dopadlo, potem sem se pa
               moral braniti, sem bil v defenzivi zelo.</p>
               <p>Skratka, še enkrat pozdravljam to debato in menim, da jo je potrebno nadaljevati tako
               med sektorsko na ravni nevladnih organizacij, institucij, univerz in mislim, da bomo
               našli eno pametno rešitev.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa. Besedo dajem kolegu Marku Ferlugi. Izvolite.</p>
            </sp>
            <sp who="SDT7:FerlugaMarko">

               <speaker>MARKO FERLUGA (PS SMC):</speaker>

               <p>Dober večer, še z moje strani. Jaz sicer bom govoril z mojega videnja, ker nisem
               strokovnjak na tem področju.</p>
               <p>Pri temu, ker ste se vsi obrnili na to konferenco, ki so jo imeli mladostniki in sem
               prebral vse te sklepe, ki so bili me je zmotilo dejstvo, da se na veliko piše kaj
               pričakujejo, kaj zahtevajo, kaj pozivajo, kaj predlagajo, kaj odločajo, kakšne
               pritožbene poti morajo poznati naši mladostniki in mladež nisem pa nikjer zasledil
               besede odgovornosti in to mene malo muči pri nas, ker veliko se govori o človekovih
               pravicah, o vseh nekih zahtevah, ki naj bi jo imeli ti mladostniki glede odgovornosti
               in mislim, da te manjka od vrha navzdol je pa zelo malo besed. Tukaj bi se morali vsi
               malo zamisliti.</p>
               <p>Kar se tiče debate o domovinski vzgoji mislim da vsem jasno, da z nekimi zakoniki,
               nekim uvajanjem apriorij ne bo šlo. To je dejstvo, ki je bilo že iz zgodovine znano,
               da ne bom šel tako kot moj kolega v zgodovinske pogovore itd. Mogoče je tukaj zaznati
               signal nevarnosti te pretirane amerikanizacije tudi naše mladine, mogoče tudi tako je
               treba razumeti to pobudo mladih, ker če pogledamo poročila, vse to kar nam mediji
               predvajajo neki talk show neke senzacije in se potem izgublja neko ozadje in s tem se
               nekako izgublja identiteta in neka  bom rekel pripadnost naši Sloveniji. Jaz se strinjam z
               Matjažem, ki je govoril, da smo zelo ponosni, ko so razni športni rezultati ali pa na
               strokovnih nivojih rezultati in da nas tukaj vse povezujejo. Mogoče so tukaj neke
               osnovne, na katerih bi potem moral ta strokovni del ministrstev, zavodov delati in na
               tem nekako vpeljati to kot neko rdečo nit, ki se veje, se pravi, od osnovne šole,
               srednje šole in dalje, potem naprej, da je neki kontinuum, ker če bomo mi imeli neke
               prekinitve po dvema urama sem ter tja, to ne pomeni nič.</p>
               <p>Dejstvo je to, kar so tudi moji predhodniki povedali, da se začne to predvsem tudi
               doma. Kar se mene tiče so dobrodošle vse te razprave in mislim, da smo se vsi začeli
               <stage>/ nerazumljivo/</stage> o temu, da nehamo biti ideološki, ampak da začnemo gledati resnično v
               prihodnost, ker edino to nas vodi naprej. Mislim, da smo počasi začeli zaznavati te
               signale, da je treba res iti naprej in ne se ozirati nazaj kaj je bilo in iskati
               skupne točke in iti v tisti smeri, da bo dobro in za mladino in za vse ostale. Tukaj
               smo pa res mi sedaj novi in stari politiki dolžni do države obdelati svoje delo.
               Toliko z moje strani. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Sedaj dam besedo kolegici Ireni Kotnik. Izvolite.</p>
            </sp>
            <sp who="SDT7:KotnikIrena">

               <speaker>IRENA KOTNIK (SMC):</speaker>

               <p>Hvala predsedujoča. Spoštovane kolegice, kolegi. Spoštovani gostje.</p>
               <p>Ko sem poslušala to razpravo moram povedati, da sem bila vesela, da ste gostje prišli
               v takem številu in s tolikimi bom rekla koristnimi podatki. Tukaj bi mogoče samo eno
               stvari izpostavila.</p>
               <p>Strinjam se z dr. Juhantom, ki je rekel, da bi morali o tem večkrat govoriti. Mislim,
               da smo danes naredili prvi korak. Ne samo o tem, da smo se o tem začeli pogovarjati,
               tudi prvi korak pri tem, da smo slišali različna mnenja. Jaz sem prepričana, da če
               nam je res v interesu, da nam je za mlade, tukaj bom jaz izhajala iz tega, da
               pomislimo na svoje otroke, vnuke, da pomislimo sedaj na otroke, oni so tisti, o
               katerih se pogovarjamo in če si res želimo, da jim damo nekaj najboljšega, da
               naredimo iz njih ne samo strokovnjake, ampak tudi ljudi, kar pomeni, da ne rabijo
               samo strokovno znanje, seveda je pomembno, ampak da rabijo tudi etiko, v prvi vrsti
               pa zgled, od doma, vrtca, srednje šole, itd. Tukaj smo mi vzgled vsi. Če se bomo vsi
               tega zavedali doma, v službi ali kjerkoli smo, smo že nekaj za te mlade naredili.</p>
               <p>Jaz, bom še enkrat rekla, sem vesela, da sem slišala toliko mnenj in da si zelo
               želim, da bi te debate in razgovori šoli še naprej v to smer. Z ministrstvom zelo
               dobro sodelujemo smo se že o tem pogovarjali in jaz sem sigurna, da bomo našli prave
               poti, korake, da bomo ne samo v peskovniku, ampak da bomo tudi v resnici nekaj
               naredili. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam. Kolega dr. László Göncz.</p>
            </sp>
            <sp who="SDT7:GönczLászló">

               <speaker>DR. LÁSZLÓ GÖNCZ (PS IMNS):</speaker>

               <p> Hvala lepa za besedo, gospa predsednica.</p>
               <p>Jaz razumem današnjo razpravo oziroma poslanstvo današnje razprave v tem širšem
               kontekstu pojmovanja, delovanja matičnih teles, državnega zbora. Namreč, gre za
               pomembno vsebino o katerih je potrebno govoriti in o katerem je bilo marsikaj
               povedanega v pravem kontekstu in zelo široko plastno. Hkrati pa menim, da če gledamo
               z vidika odločanja delovnega telesa pa smo v večji zadregi oziroma je tako široka ta
               vsebina, da bi se zelo težko poistovetil zgolj z nekimi ozkimi sklepi.</p>
               <p>Nedvoumno je dvoje. Prvič. Da je ta odnos do pojmovanja državljanstva, demokracije,
               domovine pomanjkljiv in to je dejstvo. Danes so to večinoma vsi ugotavljali in tukaj
               nikoli ni odveč neka dodana vrednost po potrebi morebiti tudi v izpopolnitvi
               predmetnikov,  ampak
               hkrati pa moramo tudi poudariti, da je pri determiniranju vsebine pa je pozornost
               lahko tudi preozka. Govorim o neki specifiki, ki danes ni bila omenjana oziroma ki je
               bila malo omenjena, samo posebno dotaknjena. Ni bilo govora o narodni skupnosti in ni
               bilo govora o zamejskih Slovencih. Ko govorimo o teh vprašanjih je potrebno poudariti
               tudi to, da v eni taki interpretaciji širšega pojmovanja državljanskosti,
               zgodovinskosti, domoznanstva, itd., je potrebno pravilno mesto poiskati tudi
               omenjenim skupnosti. V primeru zamejskih Slovencev, da začnem z njimi je nedvoumno,
               da je vprašanje državljanske vzgoje tudi še neka druga država, ne samo Slovenija,
               čeprav je prav, da tudi poznajo Slovenijo, ampak kar se pa tiče domoznanstva pa je
               zelo pomembno, da so občuteni kot sestavni del tega naroda in je tudi taka vsebina
               naravnana tako, da tudi njih zajema. V primeru konkretno nas, pa ne samo nas tudi
               druge skupnosti, ki živijo v Sloveniji pa je pojmovanje tako, da je državljanstvo
               nedoumno torej enovito z vsemi drugimi, hkrati pa pri domoznanstvu je ta naš horizont
               precej širši. Skratka, so tudi take dileme, ki jih je potrebno postaviti na pravo
               mesto, ker žal, zato sem tudi to vsebino poudaril in se nisem hotel oglašati, žal ta
               vsebina v preteklosti ni bila pravilno postavljena, zato danes prihaja do napačne
               interpretacije na tem področju. Se ne bom sedaj poglabljal, ker je veliko takih
               vprašanj. Skratka, zato menim, da ob celoviti podpori tovrstnem razmišljanju se jaz
               lahko strinjam zgolj z nekim sklepom, ki je usmerjen v to, da v osnovi sicer dobre
               pobude pristojne strokovne institucije predvsem ministrstvo oziroma v koordinaciji z
               ministrstva se pristopi, pripravi eventualne vsebine, ki lahko konec koncev za mojega
               pojmovanja postane tudi predmet tretjega razreda srednjih šol, ampak menim, da v tem
               trenutku tako določiti konkretno nismo sposobni.</p>
               <p>Zaključujem s tem, da ocenjujem to današnjo razpravo kot konstruktivno kot pomembno.
               Jaz menim, da nekaj ekstremno skrajnih stališč ni bilo in to je pomembno pri tej
               vsebini, hkrati pa, zaradi kompleksnosti predlagam bolj splošen sklep kot se je tu do
               sedaj nakazovalo.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Izvolite, Luka Novak.</p>
            </sp>
            <sp who="SDT7:NovakLuka">

               <speaker>LUKA NOVAK:</speaker>

               <p>Lepo pozdravljeni.</p>
               <p>Glede na to, da bomo počasi šli že v tretjo uro tega sestanka. Moje ime je Luka
               Novak. Prihajam iz Združenj slovenskih katoliških skavtinj in skavtov. Vsakodnevno se
               srečujemo z mladimi tako kot v šolah. Spoznali smo že na samem začetku naš
               ustanovitelj <stage>/ nerazumljivo/</stage> pred 100-imi leti kot tudi mi sami skavti pred 25-imi
               leti, daje aktiven državljan, dober državljan, da ga potrebujemo in tudi te naše
               vrednote na spoštovanju sočloveka, narave in kulturne dediščine so pomembne in je to
               temelj naše vzgoje. Metoda, po kateri delamo je skavtska, preko simbolov, dela v
               malih skupinah, kjer se v bistvu naučijo tudi te medsebojne komunikacije. V našem
               združenju slovenskih katoliških skavtinj in skavtov pozdravljamo to debato, hkrati
               prav tako opozarjamo tudi na nevladne organizacije, da pomagamo pri so vzgoji, tako
               kot ste že prej povedali katerakoli vzgoja se začne naprej v družini, potem pa v
               šoli, nenazadnje tudi v mladinskih organizacijah. Po drugi strani bi pa na tem mestu
               tudi  tudi opozorili, da
               moramo biti mi sami zgled. Voditelj, mladinski voditelj nekim otrokom je v bistvu
               lahko, ne bom rekel oče ali mama, ampak je vsekakor lahko tudi zelo pomemben zgled,
               ne samo skavtski voditelj, ampak tudi mi sami v vsakodnevnem življenju, je to lahko
               vi poslanci, ne nazadnje tudi mediji, kakšno moč imajo pravzaprav danes na vso vzgojo
               državljanov. Glede na to, da prihajam iz stika z mladimi jaz bom rekel, treba je
               previdno z njimi delati, potenciala je res ogromno, veliko. Je pa seveda na nas
               starejših, da bomo znali to tudi dobro izpeljati in izkoristiti. Hvala lepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MIRJAM BON KLANJŠČEK:</speaker>

               <p>Hvala lepa tudi vam. Sedaj pa dajem besedo še Mateju Cepinu.</p>
            </sp>
            <sp who="SDT7:CepinMatej">

               <speaker>MATEJ CEPIN:</speaker>

               <p>Hvala lepa. Smiselno se mi zdi, da se osredotočimo sedaj v prihodnost. Tudi jaz sem
               vesel in ponosen, da ni bilo zelo veliko ubijanja Miklavžev in dedkov mrazov, nekaj
               se mi pa zdi, da ga je bilo. Nemci so rabili kljub temu, da jih imamo za vzor, v teh
               stvareh, po mojih podatkih, 40 let, da so definirali svojo državljansko vzgojo,
               načela njihova pedagoška, pa pedagogiko spominjanja in sprave in te stvari. Ampak
               meni se vseeno zdi, da po 25 letih samostojne države še nismo sorazmerno Nemcem v te
               dialogu. Me je pa presenetilo, ko sem lani izvedel, da so tudi Nemci tako dolgo
               rabili, da so ta načela postavili. Jaz tudi mislim, da predmet ni nujno zdravilo,
               srednješolski predmet ni nujno zdravilo, ki bo najbolj prijelo za to stvar. Ja,
               logično, treba je reševati celo državo, mi moramo biti zgled, domovina mora postati
               mati, ampak vsega ne moremo rešiti. Nekje je treba prijeti stvar, začeti v tem
               začaranem krogu. In vprašanje je, kateri ukrep bo imel največji učinek na vložen
               evro. In jaz imam dva predloga. Prvi, ste ga že slutili in slišali. Torej, za en
               dodaten milijon se podvoji število teh peskovnikov, o katerem se govoril, torej
               podvojiti število peskovnikov za en dodaten milijon evrov. In drugi predlog, dajte
               prosim tem razpravam neko težo tudi kot Državni zbor v smislu, da se organizira nekaj
               takega v pristojni civilni družbi, da se poglobi raziskovanje, da se ta dialog še
               okrepi, in tako kot je v tem predlogu napisano, gre samo za kontekst srednje šole.
               Jaz bi šel na kontekst celotne mladine, ker tu vsi skupaj lahko, le vsi skupaj lahko
               človeka celostno pogledamo in šolski sistem in neformalno izobraževanje. In ne samo,
               da se naroči neka razprava in se potem nazaj z njo seznani, ampak da bi jo tudi vi
               kot inštitucija morda podprli s tem, da ji daste težo. Mi v civilni družbi dosti
               debatiramo, se velikokrat vidimo isti obrazi, ampak vaša inštitucija nam lahko da še
               dodatno težo in se bomo tudi mi še bolj zagreli in še bolj poglobili svoje koncepte.
               Ta dva predloga, vidim, da bi imela največji impackt na vložen evro.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MIRJAM BON KLANJŠČEK:</speaker>

               <p>Jaz mislim, da bomo sedaj zelo težko o teh milijonih evrov govorili tu in odločali.
               Jaz bi lahko poudarila to, strinjam se s predlogom kolega Ferluga, ki je predlagal,
               da bi naredili to javno predstavitev mnenj, se opravičujem, in enkrat do poletja,
               tako da boste na to tudi povabljeni in tam bi se to izpostavilo, ker do takrat
               sigurno teh milijonov mi ne moremo zagotoviti. <stage>/ oglašanje iz klopi/</stage> V redu, sem
               razumela. Hvala.</p>
               <p>Izvolite, Andreja Potočnik.</p>
            </sp>
            <sp who="SDT7:PotočnikAndreja">

               <speaker>ANDREJA POTOČNIK (PS SMC):</speaker>

               <p>Hvala za besedo. Lep večer, smo že prišli v večer. Pozdravljeni vsi gostje. Vesela
               sem, da sem slišala res toliko mnenj iz tako različnih koncev. Problematika očitno
               obstaja, zaznali so jo ne nazadnje dijaki, ki obiskujejo srednje šole in se očitno
               želijo še z dodatnimi vsebinami podučiti. Mogoče samo ena zgodba, kaj pomeni biti
               državljan, aktiven državljan. Ko sem se jaz odločala, sem še relativno mlada za v
               parlament, sicer imam deset let delovnih izkušenj. Ko smo v našem podjetju prvič
               odpuščali so prišli  tuji
               lastnik in so rekli, pač, da je potrebno odpuščati, ker je pač politična
               nestabilnost, ker je kriza. Takrat sem se pač prvič začutila kaj pomeni biti
               državljan in da je pač potrebno nekaj spremeniti, in sem danes tukaj. To se mi pač
               zdi, recimo, en korak kot mlada parlamentarka za svojo domovino, recimo, to se mi zdi
               pragmatičen primer iz peskovnika naprej, tako kot kolega Shaker. Koliko sem s tem
               tvegala, ali bom potem imela lahko službo ali bom tukaj želela še naprej nadaljevati
               pač je drugo vprašanje. Ampak sem se čutila dolžno do domovine, da želim spremeniti,
               ne želim samo kritizirati, ležati doma na kavču, kot včasih pravimo, in samo tarnati,
               kako je vse slabo. Toliko mogoče, ena taka zgodba.</p>
               <p>Potem je prej kolegica Godčeva rekla, da ima tri otroke. Jaz otrok nimam, imam pa
               nečaka v 3. razredu, kjer so že diskutirali kaj je to parlament. In se je pohvalil,
               da ima teto v parlamentu v 3. razredu osnovne šole. Tako, da ne bom dajala sodbe kaj
               se uči, kaj se ne uči, ker pač nimam dovolj informacij, da bi tukaj o tem
               diskutirala. Ampak nekaj se premika.</p>
               <p>Tu imam tudi nekaj predlogov, dveh sklepov. Mislim, da jih gostje niste dobili na
               mizo<gap n="…"/> Ste jih dobili? Jih potem ni potrebno prebirati, ki smo jih pripravili v
               koalicijski stranki, se pravi v SMC, SD in DeSUS. Prvi sklep, glede na vse to, kar je
               bilo slišano bi rada poudarila, da se mi zdi tema izjemno pomembna, ampak bi šli v to
               smer, da bi to strokovno prediskutirali, mogoče bi bilo smiselno, predlagam
               predsednici, da najprej to se strokovno predebatira, potem pa se opravi še javna
               razprava, da se pač navežemo in to temo ne zaključimo na tak način.</p>
               <p>Prvi sklep bi bil: Odbor za izobraževanje, znanost, šport in mladino se je seznanil s
               predlogom za uvedbo državljanske in domovinske vzgoje ter etike kot učnega predmeta v
               srednjih šolah v Republiki Sloveniji.</p>
               <p>Drugi sklep: Odbor za izobraževanje, znanost, šport in mladino predlaga Ministrstvu
               za izobraževanje, znanost in šport, Strokovnemu svetu Republike Slovenije za splošno
               izobraževanje, Strokovnemu svetu Republike Slovenije za poklicno in strokovno
               izobraževanje, Zavodu Republike Slovenije za šolstvo, Centru Republike Slovenije za
               poklicno izobraževanje in strokovni javnosti, da se pripravi analiza že uveljavljenih
               elementov državljanske in domovinske vzgoje v srednjih šolah, ki naj vključuje tudi
               analize, morebitne potrebe po krepitvi vsebin domovinske, državljanske vzgoje. S
               končno in celovito informacijo bi se seveda seznanil tudi Odbor za izobraževanje,
               znanost, šport in mladino v roku enega leta. Glede na prej rečeno pa menim, da bi
               bila to krasna podlaga potem tudi naprej za javno razpravo. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MIRJAM BON KLANJŠČEK:</speaker>

               <p>Hvala lepa. Če ni več nobenega razpravljavca, potem bi zaključila razpravo. Besedo
               ima predlagateljica. Izvolite, Ljudmila Novak.</p>
            </sp>
            <sp who="SDT7:NovakLjudmila">

               <speaker>LJUDMILA NOVAK (PS NSi):</speaker>

               <p>Hvala za besedo. Najprej res hvala vsem razpravljavcem. Mislim, da je bila naša
               debata konstruktivna in dobrodošla. Osvetlili smo problem iz različnih zornih kotov,
               kar je bilo vmes politizacije mislim, da je bila sicer ne potrebna, ampak se pač to
               dogaja v parlamentu. Tako je.</p>
               <p>Vidim, da vaš prvi sklep je v bistvu enak kot je moj prvi sklep. Drugega sta pa malo
               razširili, pa malo preoblikovali, tako da jaz nimam nič proti, čeprav eno leto se mi
               zdi malo dolga doba, da bi se lahko to prej zgodilo. Moj namen je bil dosežen, da se
               je odprla razprava, da smo na problematiko opozorili. Jaz vem, da vse zahteve, ki so
               jih dali mladi, pač niso ad hoc uresničljive, ampak da se moramo o tem pogovarjati.
               In pri tem se velikokrat spomnim na afriški pregovor, da je za vzgojo enega otroka
               potrebna cela vas. Torej, vse te civilne organizacije, različne ustanove vse z
               namenom, da pač naredimo nekaj za naše mlade, za našo državo, za državljane, da na
               koncu vse skupaj doseže nek pozitiven rezultat. Tako da tudi v tem smislu sem jaz
               razumela to današnjo razpravo  in bom vesela, če bomo te sklepe sprejeli, in da se bodo
               stvari odvijale naprej.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Zdaj pa bi jaz predlagala, da odločamo o naslednjih sklepih, ki so bili predlagani v
               zahtevi Poslanske skupine Nova Slovenija – krščanski demokrati. Imamo tri sklepe, in
               potem še o teh dveh sklepih, ki ju je predlagala koalicija. <stage>/ oglašanje v
               dvorani/</stage></p>
               <p>Potem bomo razpravljali samo o teh dveh sklepih. Prvi, jaz ne bom še enkrat prebirala
               obeh sklepov, glede na to, da sta bila pravkar prebrana.</p>
               <p>Zdaj pa dajem besedo gospodu iz Teološke fakultete.</p>
            </sp>
            <sp who="SDT7:StrahovnikVojko">

               <speaker>DR. VOJKO STRAHOVNIK:</speaker>

               <p>Zelo kratko. Kot filozof čutim eno poklicno dolžnost, da opozorim, mogoče samo
               dopolnitev drugega sklepa, ker je izpadla beseda <q>"etika"</q>. Recimo, imamo sočasno odbor
               o evtanaziji, in se mi zdi, da se ne smemo omejiti samo na državljansko in domovinsko
               kulturo v drugem sklepu, ampak da moramo zajeti tudi dimenzijo etike, če je to le
               mogoče, da ne bi, moram malo zagovarjati svoje študente in to, da bodo imeli
               priložnost se uveljavljati tudi v tej vključujoči družbi.</p>
               <p>Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Predlagatelji sklepov, lahko poveste. <stage>/ oglašanje v ozadju./</stage> Lahko je etika. Kje pa?
               <stage>/ medsebojni pogovor/</stage> <gap n="…"/>državljanske vzgoje, domovinske vzgoje in etike v srednjih
               šolah. V redu.</p>
               <p>Ima še kdo željo po razpravi? Izvolite, kolega Cepin.</p>
            </sp>
            <sp who="SDT7:CepinMatej">

               <speaker>MATEJ CEPIN:</speaker>

               <p>Kot sem že predlagal, pa ne vem če sem bil pravilno razumljen. Torej, vzgoja in
               izobraževanje gresta v formalno in v neformalno. Zdi se mi smiselno, da pogledamo to
               celo vas, kot ste rekli, torej ne samo srednje šole, ampak tudi neformalno
               izobraževanje. In to je bil moj predlog, da se tudi, ne vem kako čutijo ostali, ampak
               da se tudi civilni družbi<gap n="…"/> <stage>/ oglašanje v ozadju/</stage><gap n="…"/> ja, samo pod drugo.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Ja, sklepe žal lahko predlagajo samo poslanci, tako da<gap n="…"/> Izvolite, gospa Liana
               Kalčina.</p>
            </sp>
            <sp who="SDT7:HačinaJana">

               <speaker>JANA HAČINA:</speaker>

               <p>Spoštovani.</p>
               <p>Ko ste razmišljali o tem, da bi seveda se dodala tudi ta dimenzija etike, ne vem
               kako, ampak ko govorimo o državljanski vzgoji, ali mislimo na izobraževanje za
               demokratično državljanstvo in izobraževanje za človekove pravice. Je to zajeto in je
               tudi etika ali jo je treba posebej.</p>
               <p>Torej, ker je večplastno drobljenje morda ne bi bilo, ampak sama pa mislim, da to
               izobraževanje za človekove pravice mora biti del te analize.</p>
               <p>Samo to.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa.</p>
               <p>Izvolite, kolega Shaker.</p>
            </sp>
            <sp who="SDT7:ShakerKamalIzidor">

               <speaker>KAMAL IZIDOR SHAKER (PS SMC):</speaker>

               <p>Hvala lepa.</p>
               <p>Predlagatelji predlagamo tak sklep, kot ste ga dobili na mizo, brez dopolnitev.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Ne razumem. Enkrat je tako enkrat tako. <stage>/ medsebojni pogovor/</stage> V redu.</p>
               <p>Potem sprejmemo zadnjo varianto.</p>
               <p>Najprej ima besedo gospa Irena Grošelj Košnik, izvolite.</p>
            </sp>
            <sp who="SDT7:GrošeljKošnikIrena">

               <speaker>IRENA GROŠELJ KOŠNIK (PS SMC):</speaker>

               <p>Hvala, predsednica. Spoštovani vsi navzoči.</p>
               <p>Ta debata je bila res že do sedaj izčrpna. Jaz bi samo to dodala, da pravzaprav nimam
               razloga, da ne bi verjela mladim, ki so zaključili, da si pravzaprav želijo večje
               funkcionalne usposobljenosti za državljansko vzgojo in za aktivno državljanstvo.
               Tako, da mislim, da moramo najti poti, da jim to omogočimo, da naredijo en korak, en
               droben korak naprej in da mora odgovor na to vprašanje kako, poiskati stroka z njimi.
                   Seveda pa pri tem
               aktivnem državljanstvu sama menim, da gre res za kroženje, da gre za to, da se
               usposobijo, kako tudi sami prispevajo, kako sami aktivno participirajo, da jim bo v
               tistem svetu, kjer oni živijo, nekoliko bolje, da bodo lahko uveljavili svoje
               vrednote, svoja stališča do različnih družbenih dogajanj, političnih dogajanj. In tu
               moramo pristopiti predvsem na način, da se bodo tega lahko izkustveno učili ali, kot
               je dejal naš gost, učenje v peskovniku. Mislim, da ima to res lahko takšne učinke, da
               bodo potem res vstopili v proces, ko bodo lahko aktivno participirali in ne samo
               pričakovali, kaj družba naredi za njih. Tako bom v tem smislu, da se jim to omogoči,
               da se jih tu podpre, seveda te sklepe tudi podprla. Hvala.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Hvala lepa tudi vam.</p>
               <p>Izvolite, kolega Čuš.</p>
            </sp>
            <sp who="SDT7:ČušAndrej">

               <speaker>ANDREJ ČUŠ (PS SDS):</speaker>

               <p>Rad bi samo v imenu Poslanske skupine SDS predlagal amandma k 2. predlogu sklepa, ki
               smo ga dobili s strani koalicije. In sicer, 2. sklep, če gremo na peto in šesto
               vrstico, kjer piše, <q>"se pripravi analizo uveljavljenih elementov državljanske in
               domovinske vzgoje,"</q> da se tu doda <q>"in etike,"</q> torej, <q>"ter etike v srednjih šolah"</q>. <stage>/
               oglašanje v ozadju/</stage> Ja, ampak<gap n="…"/> <stage>/ medsebojni pogovor/</stage> Mi predlagamo amandma, no, na ta
               predlog sklepa.</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Kolegi iz SDS predlagajo prvo varianto, da se doda etika, torej amandma. Koalicija
               pravi, brez etike, kot razumem, SDS z etiko. V redu? Torej bomo dali tudi predlog
               amandmaja na glasovanje. V redu? <stage>(Da.)</stage> Hvala lepa.</p>
               <p>Želi še kdo razpravljati o obeh sklepih? <stage>(Ne.)</stage> Zaključujem razpravo in prehajamo na
               glasovanje. Ali bomo glasovali o obeh sklepih skupaj ali najprej o prvem? Začenjam
               glasovanje<gap n="…"/> <stage>/ oglašanje v ozadju/</stage> Prosim? Izvolite.</p>
            </sp>
            <sp who="SDT7:ShakerKamalIzidor">

               <speaker>KAMAL IZIDOR SHAKER (PS SMC):</speaker>

               <p>Proceduralno. Ali glasujemo o prvem sklepu z amandmajem ali brez amandmaja? Ali samo
               o amandmaju ali o ničemer?</p>
            </sp>
            <sp who="SDT7:BonKlanjščekMirjam">

               <speaker>PREDSEDNICA MAG. MIRJAM BON KLANJŠČEK:</speaker>

               <p>Prvi sklep nima amandmaja, če smo dobro poslušali.</p>
               <p>Glasujemo o prvem sklepu.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zdaj pa najprej glasujemo o amandmaju - ali ga preberem ali lahko samo rečem, ki
               vključuje etiko – z dodatkom <q>"etika"</q>. Glasujemo o amandmaju k sklepu, ki vključuje
               etiko. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(8 članov.)</stage></p>
               <p>Ugotavljam, da amandma ni sprejet.</p>
               <p>Zdaj bomo glasovali o drugem sklepu, brez etike. Glasujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p><stage>/ izklop mikrofonov/</stage> <stage type="time">Seja se je končala 4. februarja 2015 ob 20.20.</stage>
               </p>
            </sp>
         </div>
      </body>
   </text>
</TEI>