<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-93-2016-07-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">996328C07B4D22C5C1257FE9002E634D</idno>
               <idno type="custom" subtype="day">F8C8F45C7ED76B0BC12580280041E105</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=magdt&amp;uid=F8C8F45C7ED76B0BC12580280041E105</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-93-2016-07-15.OZZEU" n="93">
               <name>redna seja</name>
               <date when="2016-07-15"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-93-2016-07-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-93-2016-07-15.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">93. redna seja</stage>
            <stage type="date">(15. julij 2016)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske
            unije.</stage>
            <stage type="time">Seja se je začela 8.04.</stage>


            <sp xml:id="SDT7-OZZEU-redna-93-2016-07-15.sp1">

               <speaker>PREDSEDNIK KAMAL IZIDOR SHAKER:</speaker>

               <p>Kolegice, kolegi. Začenjam 93. sejo Odbora za zadeve Evropske unije. Obveščam vas, da
               na tej seji Vojko Šergan nadomešča gospa Maruša Škopac in mag. Bojana Krajnca dr.
               Jasna Murgel.</p>
               <p>Obveščam vas tudi, da so na sejo povabljeni poslanci Evropskega parlamenta iz
               Republike Slovenije ter predstavniki  Vlade in Državnega sveta. Prav lepo pozdravljam med nami državno
               sekretarko na Ministrstvu za kmetijstvo, gozdarstvo in prehrano. </p>
               <p>Prehajam na določitev dnevnega reda seja odbora. S sklicem seje ste ga tudi prejeli.
               Ker v poslovniškem roku nisem prejel predlogov za njegovo spremembo, je določen
               takšen dnevni red kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA – ZASEDANJE SVETA EVROPSKE UNIJE ZA
                  KMETIJSTVO IN RIBIŠTVO, KI BO V BRUSLJU 18. 7. 2016.</title> Gradivo k tej točki smo
               prejeli od Vlade 12. 7. 2016 na podlagi 8. člena zakona o sodelovanju med Državnim
               zborom in Vlado v zadevah Evropske unije. Na tej točki kar prosim mag. Tanjo Strniša,
               da nam predstavi ta izhodišča in pa zlasti stališča Republike Slovenije.
               Izvolite.</p>
            </sp>
            <sp xml:id="SDT7-OZZEU-redna-93-2016-07-15.sp2">

               <speaker>MAG. TANJA STRNIŠA:</speaker>

               <p>Hvala lepa, gospod predsednik, za besedo. Dobro jutro in lep pozdrav vsem poslankam
               in poslancem.</p>
               <p>Torej, ponedeljkov svet ministrov za kmetijstvo in ribištvo bo imel samo kmetijske
               točke. Glavne teme pa bodo predstavitev prioritet slovaškega predsedovanja zlasti na
               področju kmetijstva.</p>
               <p>Potem 2. točka. Glavna tema bodo seveda ukrepi na kmetijskih trgih zlasti za
               stabilizacijo razmer na področju mleka. To smo že napovedovali več mesecev.
               Seznanitev bo tudi s potekom pogajanj v mednarodni trgovini s kmetijskimi proizvodi,
               se pravi za proste trgovinske sporazume. Potem pa bo tudi izmenjava mnenj glede
               izvajanja ozelenitve neposrednih plačil in predstavitev ukrepov za poenostavitve na
               tem področju. In pod točko razno bo Ciper seznanil delegacije s posledicami
               katastrofalnega oziroma zelo velikega požara na Cipru, ki je bil v juniju.
               Predsedstvo bo poročalo o konferenci, ki jo je namenilo izboljšanju položaja kmeta v
               veliki preskrbi s hrano, kar je tudi ena njihovih prioritet.</p>
               <p>Če mi zdaj dovolite na posamezne točke. Najprej glede delovnega programa predsedstva.
               Predsedstvo bo na področju kmetijstva dalo poseben poudarek naslednjim temam. Kot sem
               že omenila je ena od slovaških prioritet krepitev položaja kmetov v regiji s preskrbo
               s hrano, zlasti kar se tiče odprave nepoštenih praks in doseganja cilja, da bi bil v
               tej veliki s hrane primarni člen, se pravi, kmet deležen večjega deleža dodatne
               vrednosti, ki se ustvarja skozi verigo.</p>
               <p>Ena od ključnih tem bodo tudi razmere na kmetijskih trgih. Če bodo še nadaljnji
               ukrepi potrebni, namreč zdaj se pričakuje dodatne ukrepe od Evropske komisije, bo
               predsedstvo tudi posvetilo precejšnji del svojega časa prizadevanjem za ponastavitev
               pravil skupne kmetijske politike. Teme med prioritetami so navedli tudi izvajanje
               strategije EU za gozdove in za letne ribolovne na kvote. kar je pravzaprav vsakoletna
               tema predsedstva, ki predseduje v drugi polovici leta.</p>
               <p>Na področju zakonodajnih aktov ne pričakujemo večjih novosti. ampak bo nadaljevalo
               predsedstvo delo prejšnjih predsedstev. pri čemer bo potekala nadaljnja obravnava
               ekološkega akta, ki ureja ekološko kmetovanje. Bo tema prav tako akta, uredbe o
               veterinarskih zdravilih in medicirani? krmi. Pričakuje se formalni sprejem uredbe o
               uradnem nadzoru in sprejem ali pa delo na sekundarnih aktih, kar se tiče nove šolske
               sheme za sadje in mleko, zootehnike,? zdravja živali, zdravja rastlin in ponastavitev
               SKP. Toliko o programu predsedstva, ki ga mi podpiramo. Tako v tem prizadevanju za
               napredek pri zakonodajnih aktih kot tudi pri drugih bolj strateških oziroma dotičnih
               temah.</p>
               <p>Kar se tiče 2. točke na svetu, ponastavitve SKP. In sicer pregled izvajanja ukrepov
               ozelenitve po enem letu. To razpravo tudi podpiramo. Kot veste je obveza oziroma je
               bilo v sklopu zadnje reforme sprejeto, da se mora kot obvezno, da se upraviči
               nekakšna legitimnost 
               neposrednih plačil, da se mora ta prvi steber pozeleniti. Zato so bili sprejeti trije
               ukrepi: divezifikacija kultur, ekološko pomembna območja, ki jim je treba nameniti 5
               % in prepoved oziroma omejitev preoravanja travinja v njive oziroma trajne
               nasade.</p>
               <p>Za diverzifikacijo in za ekološko pomembna območja sicer obstaja spodnji prag, tako
               da ga ne izvajajo vse kmetije in sedaj je pripravljeno poročilo v kakšnem deležu se
               ti ukrepi, ker zaradi tega praga pravzaprav izvajajo in kakšne so možnosti za
               poenostavitve. Tudi komisija je pripravila predlog poenostavitev, – približno 15 jih
               je – ki se nanašajo ena na diverzifikacijo posevkov, druga pa površine z ekološkim
               pomenom. Mi te poenostavitve podpiramo, čeprav gre v glavnem za administrativne
               poenostavitve. Nekatere za nas niso relevantne, ker že imamo mehanizme, ki omogočajo
               izvajanje za kmete na bolj poenostavljen način. Imamo pa tukaj, kot večina držav
               članic, en pomislek, in sicer pri tem ukrepu površine z ekološkim pomenom, ki ga v
               Sloveniji izvajamo na način, da se za ta delež 5 % priznajo rastline, ki vežejo dušik
               praha in še naknadni posevki. Tukaj je eden od predlogov komisije, da bi se
               prepovedala raba fitofarmacevtskih sredstev. Mi se strinjamo, ker gre za ekološko
               pomembno območja, da je tukaj rada fitofarmacevtskih sredstev na nek način
               nenadzorovana, ampak da se premisli na kakšen način se jo morda omeji. Vendar pa
               popolna prepoved ni smiselna, je pretiran ukrep. Tudi Evropska komisija se tukaj na
               nek način postavlja nazaj, ker je ugotovila, vsaj tako kot smo včeraj slišali, ko je
               bil na obisku komisar, da ne bo vztrajala pri tem, ker kot kaže imajo vse države
               velike pomisleke glede tega.</p>
               <p>Če se ustavim pri naslednji točki, ki je najbolj pomembna za razmere na trgu in
               podporni ukrepi. Tukaj bi želela povedati, da je vendarle v zadnjem času nekaj tudi
               pozitivnih informacij. Precej se je izboljšalo stanje na trgu mesa prašičev, in sicer
               tudi komisar poroča, da so se cene dvignile za 21 % kot posledica odprtja trga na
               daljnem vzhodu. Tukaj si je komisija zelo prizadevala, kar je razbremenilo evropski
               trg. Tukaj je že neko izboljšanje tega cilja. Izboljšanje cen je tudi na področju
               mleka, kjer se trgi počasi odpirajo. Mi smo dobili, kot Slovenija, tako je tudi
               komisar izrazil veliko zadovoljstvo, da smo odprli vsaj za naše mlekarne tudi
               kitajski trg. Ukrepi, ki pa bodo na mizi, niso še uradni, pričakuje pa se po vseh
               informacijah, ki jih imamo, da bodo šli v dve smeri.</p>
               <p>En ukrep naj bi bil izvajan na evropski ravni, se pravi s strani komisije in naj bi
               bila podpora kmetom, ki naj bi se odločili, da bi zmanjšali proizvodnjo mleka. Zato
               bi bili kompenzirani. To je ukrep, ki je v smislu razbremenitve in zmanjšanja
               proizvodnje mleka najbrž potreben. Je pa slaba plat tega ukrepa, da si v Sloveniji ne
               predstavljamo, da bi se ta ukrep v večji meri koristil, ker pri nas gre za to, da smo
               v prejšnjem obdobju pravzaprav z namenom izboljšanja konkurenčnosti predelovalcev, so
               naši predelovalci veliko investirali v proizvodnjo in s tem imajo tudi povečano
               proizvodnjo, ampak ta omejitev se bo nanašala na neko referenčno obdobje v lanskem
               letu. Se pravi, da je to eden od možnih ukrepov.</p>
               <p>Drug ukrep pa naj bi bil, da bi bila spet, podobno kot lani v jeseni, neka vsota, ki
               bo dodeljena za ta ukrep, razdeljena med države članice v obliki nacionalnih ovojnic?
               s katerimi bodo lahko podprli predelovalce mleka, zlasti male kmete. In še en vidik
               se pričakuje, in to, da bodo podpore vezane oziroma pomoč vezana na način, ki bo
               spodbujal organiziranost predelovalcev, kar je v vzhodni Evropi velik problem
               neorganiziranosti predelovalcev.  To ni primer v Sloveniji, kjer so vsi predelovalci prav
               pri mleku v glavnem vsi člani zadrug in je ta sektor bolj organiziran kot drugi.</p>
               <p>Tukaj je še veliko vprašanje koliko sredstev bo šlo za podporo mlečnih proizvajalcev.
               Ali bo to v takem rangu kot je bilo lani, ko smo imeli v bistvu na voljo dobrih 500
               milijonov, ali bo to kakšna druga vsota?</p>
               <p>Kar se pa tiče mednarodne trgovine, sta pa pomembni dve informaciji. Vsi smo
               seznanjeni, da je prišlo do pomembne odločitve Evropske komisije v prejšnjem tednu
               glede sporazuma CETA, kjer so pogajanja že končana in se predvideva podpis sporazuma
               27. 10. 2016. Ključna informacija je v tem, da gre za mešan sporazum, se pravi, da
               bodo nacionalni parlamenti imeli možnost o tem odločati, kar je dobra napoved tudi za
               sporazum TTIP.</p>
               <p>Kar se tiče čezatlantskega sporazuma TTIP je pa v tem tednu potekal štirinajsti krog
               pogajanj. Kar se tiče kmetijstva bi povedala samo to, da še zmeraj niso na voljo vsa
               konsoldirana besedila. Tudi tista, ki so, so v večji meri še neusklajena. Tukaj še ni
               končnih rešitev. Povedala bi samo to, da je komisar včeraj tudi javno, najprej na
               Svetu za kmetijstvo, našim nevladnim organizacijam, potem pa tudi na tiskovni
               konferenci, zagotovil, da sam ne bo pristal na sporazum, ki bi v kakršnikoli meri
               vplival na evropsko zakonodajo, na nižanje standardov in da je komisija v teh
               pogajanjih ameriški strani tudi čisto jasno povedala, da ne bo spreminjala nobene
               svoje zakonodaje povezane s standardi varnosti hrane ali pa dobrobiti živali. Taka
               odločna drža komisarja mislim, da je lahko tudi nekako pomirjujoča za kmetijski
               sektor, ker daje na nek način javno tukaj ali bo tak sporazum, da teh standardov ne
               bo ogrozil ali ga pa ne bo.</p>
               <p>To bi bile glavne točke, če pa bo kakšno vprašanje pa bom odgovorila v razpravi.
               Hvala lepa.</p>
            </sp>
            <sp xml:id="SDT7-OZZEU-redna-93-2016-07-15.sp3">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam za to dodatno obrazložitev in predstavitev stališč Vlade. Sedaj
               pa odpiram razpravo poslank in poslancev. Dr. Franc Trček, imate besedo.
               Izvolite.</p>
            </sp>
            <sp xml:id="SDT7-OZZEU-redna-93-2016-07-15.sp4">

               <speaker>DR. FRANC TRČEK (PS ZL):</speaker>

               <p>Hvala za besedo. Dobro jutro vsem skupaj. Bom relativno kratek, ker nas za ovinkom
               čaka še neka druga skupna seja.</p>
               <p>Če začnemo nekako pri koncu, glede sporazumov. Lahko nas veseli, ne nižanju
               standardov na področju prehrane in kmetijstva. Tisti, ki smo šli brati, v varno sobo
               te zadeve, pa takih skoraj ni, vemo in nas ne čudi, da gre, kot je rekla sekretarka,
               za neusklajeno besedilo, ker je področje kmetijstva, prehrane itd. eno najbolj
               problematičnih.</p>
               <p>Druga zadeva, mešani sporazum. Zgodba glede CETE. Že ves čas v Združeni levici trdimo
               in zavračamo tovrstne sporazume v taki obliki, da se morajo ne le nacionalni
               parlamenti, ampak tudi civilna družba in zainteresirana javnost izjasniti o teh
               sporazumih. Da bi pa to lahko počele, pa bi potrebovali več transparentnosti in
               dostopnosti do teh sporazumov.</p>
               <p>Pred kratkim sem se pogovarjal z neko osebo, ki je analizirala, ko je Slovenija
               pristopala v Svetovno trgovinsko organizacijo, ker se je nekako izkazalo, da smo
               takrat nekaj bianco podpisali. Tisti sporazumi so tudi tako pravniško zelo s triki
               napisani in se sploh ni vedelo kaj se v bistvu podpisuje. Zdi se mi, da se tovrstnih
               politik  ne smemo več
               dovoliti.</p>
               <p>Če grem na neke predhodne točke. Že večkrat smo se pogovarjali o mlečnih kvotah,
               mleku. Državna sekretarka je rekla, da so naši proizvajalci veliko investirali.
               Seveda je kmetijska politika neko napenjanje mišic, kjer veliki lažje igrajo in v tej
               luči se postavlja vprašanje odpiranja še dodatnih trgov in resorna politika izhajajoč
               iz velikih investicij, ki bo preusmerjala naše predelovalce mleka srednjeročno v
               mlečne izdelke. Ne marksistično govoreče v dodano vrednost. Kako je s tem? Kakšna so
               tu naša stališča? Katere države so v podobnem srednjeročnem zosu? Tu bi hotel kakšne
               odgovore.</p>
               <p>Zgodbe okrog travinja in podobnih zadev. Če malo potujete po Sloveniji, se nam dogaja
               zaraščanje. Bil sem na brkinskem koncu. Tam, če hočete predelovati kmetijske
               pridelke, rabite po domače povedano električnega pastirja in akumulator. Kako se bomo
               s tem soočali?</p>
               <p>In da ne bom predolg, poenostavitve. Pri poenostavitvah me vedno zanima kako to
               vpliva na kmetovalca. Kaj bodo naši kmetovalci imeli od teh poenostavitev? Ali bodo
               imeli manj birokracije? Ali bodo lahko več kmetovali, po domače povedano?</p>
               <p>Dajte nam v nekem nebirokratskem razumljivem jeziku prosim odgovoriti na ta neka.
               vprašanja.</p>
               <p>Če pa se dotaknemo prašičev in razmer na trgu. Meni vedno ljubi, upam, da ne bom
               sedaj spet lapsus naredil, krškopoljec? Kako bo tukaj spet, spet bom nemarksističen,
               neko dodatno kvaliteto na odpirajoče se trge uspeli ponujati? Hvala za besedo.</p>
            </sp>
            <sp xml:id="SDT7-OZZEU-redna-93-2016-07-15.sp5">

               <speaker>PREDSEDNIK KAMAL IZIDOR SHAKER:</speaker>

               <p>Gospod Tilen Božič, izvolite.</p>
            </sp>
            <sp xml:id="SDT7-OZZEU-redna-93-2016-07-15.sp6">

               <speaker>TILEN BOŽIČ (PS SMC):</speaker>

               <p>Hvala za besedo. Moje vprašanje pa gre bolj v smeri tega približevanja koristi
               oziroma dejavnosti EU državljanom Republike Slovenije. Zastavil bi ga nekako tako.
               Sami ste povedali že prej, da določene aktivnosti pelje tudi Vlada, recimo na
               področju mleka, odpiranja novih trgov itd., se pravi na nek način pomagaj si sam od
               tu naprej. Po statistiki to, kar je sedaj objavljenega, recimo cene rastlinskih
               pridelkov so v povprečju nižje kot v maju za 2,15 %, se glasi naslov. Notri piše za
               cene rastlinskih pridelkov so bile v maju 2016, glede na lansko leto 3 % nižje. Cene
               sadja so bile v povprečju nižje za 14,1 %. Nižje so bile tudi cene zelenjave za 5,1
               %. V medijih so pred kratkim govorili o tem, da se letos hitreje občutili to, da ne
               morejo izvažati na nekatere trge, ker je tam embargo. Nekatere druge, recimo vino ali
               krompir, te cene so šle pa gor. Zanima me za te, ki upadajo, se pravi, tukaj je nekaj
               v gradivu nekaj vsebin, o katerih se boste pogovarjali in bi pripomogle k temu.
               Zanima me pa tudi, tudi zaščita travinja itd., potem se zmanjša ponudba. Zanima pa me
               poleg te vzporednice še tisti ukrep, ki ga pa kot Vlada pripravljate kot alternative.
               Recimo pri mleku, nekaj se dela, se pravi, da bodo neke sheme predvidene. Na naši
               strani pa je bilo iskanje novega trga na Kitajskem zaradi tega, da gredo lahko
               presežki tja.</p>
               <p>Tako da me zanima za to kategorijo še posebej recimo, tu je pod udarom to sadje.</p>
               <p>Potem pa naprej kar se tiče živali in živalskih proizvodov. Tudi glede na lani so
               bile nižje za 7,6 %. Cena mleka je bila 16,9, glede na maj 2016 itd. Če bi lahko samo
               poleg tega, se pravi, kar je na ravni, malo bolj praktično poveste kakšna bo
               neposredna povezava nad vplivom tega, kar se pogovarjate na ravni Evropske unije na
               cene, se pravi konec koncev za naše kmete, in če je pri vsakem od teh morda
               predvidena še kakšna alternativna, ki jo Vlada pripravljate, podobno kot ste naredili
                   pri<gap n="…"/></p>
            </sp>
            <sp xml:id="SDT7-OZZEU-redna-93-2016-07-15.sp7">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi? Ugotavljam, da ne, zato vas prosim, državna sekretarka,
               za odgovore. Izvolite.</p>
            </sp>
            <sp xml:id="SDT7-OZZEU-redna-93-2016-07-15.sp8">

               <speaker>MAG. TANJA STRNIŠA:</speaker>

               <p>Hvala lepa. Gospodu Trčku bi povedala, da smo tudi predelovalno industrijo pač
               program razvoja podeželja ima dva ukrepa. Eden je bil podpora pri investicijah.
               Podpora investicij v primarno proizvodnjo, se pravi za novogradnje, kar se tiče
               hlevov, organizacije in podobne stvari. Pomemben delež sredstev je bil namenjen tudi
               predelavi in tudi živilsko-predelovalni industriji in to predelavi tako za velike
               obrate predelovalne oziroma tukaj mislim na mala in srednja podjetja, ker velikih je
               manj in seveda za te majhne predelave na kmetijah, se pravi v obliki dopolnilnih
               dejavnosti na kmetiji ali pa za mikropodjetja. To teče vzporedno in se je tudi
               struktura predelovalne industrije bistveno spremenila. Mi smo imeli pred dvema
               desetletjema nekaj velikih živilskih podjetij. Sedaj je v bistvu teh predelovalnih
               podjetij ali pa obratov veliko več. In prav na račun tega, da je vstopilo veliko teh
               majhnih predelav na kmetijah, ki pomenijo neko dodano vrednost tudi za potrošnika, ne
               samo za to, ker je diverzifikacija nekih pridelkov in okusov, tudi regionalnih
               posebnosti, ampak tudi hkrati omogočajo potrošniku, da res uživa to pristno hrano iz
               lokalnega okolja. Hkrati je pa to seveda tudi pomemben dodaten dohodek na teh
               kmetijah.</p>
               <p>Kar se tiče zaraščanja. Zaraščanje seveda je problem na vseh območjih s težjimi
               pogoji za predelavo. Že sam sistem subvencij, ki ta sistem na površinah, subvencij na
               površino je zaustavil ta trend zaraščanja v zadnjih desetih letih. Od kar so te
               subvencije na površino pravzaprav zaraščanje je bolj počasno oziroma manjše, kot bi
               bilo brez tega ukrepa. Dodatno pa je pomembno še, lahko omenim, da imamo tudi
               nacionalni ukrep. Uredba, ki je sedaj v pripravi in v postopku medresorskega
               usklajevanja, ko bomo še dodatno podpirali odpravo zaraščanja, če bo takšna površina
               potem namenjena vsaj 10 let za kmetijsko proizvodnjo. S tem bi želeli pridobiti nove
               površine, ki bodo morda sicer ekstenzivni travniki ali pašniki, vendar so pomembni z
               dveh vidikov: z vidika dodatnih kmetijskih površin in tudi v tej svoji, če bodo
               ekstenzivne narave, so pomembni zaradi tega, ker bodo nekakšna področja, kjer se bodo
               lahko ohranjali habitati. Slovenija je zelo biodiverzitetno močna, ampak mora tudi to
               biotsko raznovrstnost ohranjati. Te površine bi bile lahko namenjene temu po eni
               strani. Po drugi strani pa so tudi take površine primerne za živinorejo, za pašo in
               podobno. Mi spodbujamo tudi pašo in tudi imamo podporo v okviru razvoja podeželja
               tako za avtohtone pasme, tradicionalne pasme, za pašo živali, ki sem jo že omenila,
               za postavitev ograj, ki varujejo živali pred zvermi in tudi za postavitev ograj, ki
               samo varujejo pašne živali oziroma ki so namenjene tem pastirjem, ki so namenjene
               varovanju pašnih živali, da ne gredo s pašnih površin. Tako da imamo, kar nekaj
               ukrepov.</p>
               <p>Je pa še zmeraj izziv na teh marginalnih področjih, kar se tiče pogojev za kmetijsko
               pridelavo in življenje ohranjati kmetijstvo in s tem poseljenost in kulturno krajino.
               To je velika skrb in izziv tudi za kmetijsko politiko.</p>
               <p>Kar se tiče poenostavitev se tukaj strinjam z vašo oceno, ki je bila nekje med
               vrsticami, da je teh papirjev vedno več in da želite konkretno slišati kaj ima kmet
               od tega. Poenostavitve so, vsaj komisar si je dal to kot eno od glavnih, komisar
               Hogan, prioritet v svojem mandatu.  Namenjene naj bi bile predvsem temu, da ima kmet manj
               papirjev. Namreč, zaradi tega, ker mora dokazovati upravičenost javnih sredstev, ki
               so namenjene zato, da izpolnjujejo nadstandarde, da se v prvi vrsti drži okoljskih
               standardov zaradi izpolnjevanja skladnosti. Potem če se drži nadstandardov in zato
               dobi okoljska plačila. Iz drugih razlogov je to dejstvo, da so preobremenjeni kmetje
               z birokracijo. In tukaj je vsaka poenostavitev dobra.</p>
               <p>V tem konkretnem primeru, kar se tiče za ozelenitve, pa gre za to, da so bile te
               določene zadeve toliko nejasne in da se bodo določene okoliščine razjasnile. Ne morem
               vam reči kakšne točno bodo te poenostavitve. Gre za to, da bi te zahteve, ki jih EU
               ima v zvezi z ozelenitvijo, bile za kmeta lažje izvedljive. Recimo pri teh ekoloških
               pomembnih območjih je šlo za to, da bo treba ta območja, kjer se neki otoki namenjeni
               biodiverziteti, da se evidentirajo v teh informacijskih sistemih in gerkih. Pri nas
               je že sistem tak, da smo kot država zelo napredni in tukaj za nas ne bo bistvenih
               poenostavitev, ker je bil že sedaj sistem dosti enostaven. Mislim, relativno
               enostaven.</p>
               <p>Krškopoljec, ki ste ga omenili. Pri prašičereji je tako, da kar se prašičereje tiče,
               nezadostno proizvodnjo in tukaj imamo celo zelo slab trend, ker se ta samooskrba s
               prašičjim mesom skoraj deset let konstantno znižuje. Sedaj samo še okoli 40 %
               pokrivamo lastne potrebe. Tukaj mi nimamo kot država ambicij izvoza. Za nas je
               pomembno, da se presežki živinoreje oziroma prašičereje iz vzhodnih držav plasirajo
               izven evropskega trga, da se s tem razbremeni naš trg in da se omogoča, da to dvigne
               ceno. Je pa res, da je velika priložnost, ker imamo manjše reje. Naš prašičerejski
               sektor bi moral biti sposoben prednosti manj industrijske reje izkoristiti v shemah
               posebnih kakovosti. Ravno krškopoljec, ki ste ga omenili, daje najbrž neko izhodišče,
               da bi lahko več delali na teh shemah kakovosti. Prašičji sektor se pri nas še ni
               odločil niti za shemo <q>"izbrana kakovost"</q>, kar ni v redu, ker se sektor sam ne more
               dogovoriti o tem, kakšna bi bila specifikacija oziroma kakšne nadstandarde bi imeli
               za to, da bi to shemo uvedli, kar je slabo. Kot veste mi bomo <q>"izbrana kakovost
               Slovenija"</q> uvedli za mleko v jeseni, tudi za perutninsko meso. Velika škoda je, da ni
               dogovora za prašičje meso. Naš potrošnik bi gotovo naše rejce, ki redijo te živali,
               tudi v veliki meri na lastni krmi, ne na kupljeni, krmi iz uvoza, nagradil ali pa bo
               nagradil tudi z višjo ceno, kadar bo ta shema vzpostavljena.</p>
               <p>Kar pa se tiče vprašanj in razprave gospoda poslanca Božiča glede gibanja cen na
               naših trgih. Eno so cene pridelkov, drugo so cene inputov in potem kaj daje vse
               skupaj situacijo na trgu. Gibanje cen je precej zaznamovano z ruskim embargom prav
               pri kmetijstvu in pri proizvodih, ki ste jih omenili, zlasti sadja. Lani je bila še
               na eni strani dosti dobra letina sadja, po drugi strani pa še vedno ruski embargo,
               kar je povzročilo, da so bile cene sadja nižje. Letošnje stanje vam je znano. Je pa
               prav, recimo, na trgu sadja, jabolk in hrušk, katastrofalno še zaradi pozebe. Cene
               sicer znajo biti dobre, ampak za tiste, ki pridelek imajo,  za tiste, ki jih ni pozeblo. Tako, da tukaj na
               same cene pravzaprav mi kot ministrstvo ne moremo nič vplivati. Delamo pač druge
               ukrepe, ki potem na nek način vplivajo na boljši tržni položaj pridelovalcev.</p>
               <p>Jaz bi tukaj izpostavila mogoče to, da smo v zadnjih letih relativno skladno s
               proračunskimi možnostmi relativno veliko vlagali v promocijo lokalnih proizvodov,
               generično promocijo. Prav za sadje smo imeli posebno kampanjo in za mleko tudi v
               lanskem letu.</p>
               <p>Poleg te splošne promocije in velik naporov smo vložili, da smo vzpostavili to shemo
               izbrane kakovosti. In recimo ravno sektor sadja se že pripravlja in bo vstopil takoj
               za prej omenjenimi sektorji v to shemo, ker je zelo zainteresiran, da je potrošnik
               obveščen s tem znakom <q>"izbrana kakovost Slovenija"</q>, da posega po pridelku ali po
               hrani, ki je v prvi vrsti nadstandardna, ker v določenih elementih izpolnjuje te
               pogoje nadstandardov. Po drugi strani pa je zajamčeno s slovenskim izvorom. Čeprav
               imamo seveda tudi ukrepe, ki so, ne vem, proizvodno vezana plačila za mleko na gorsko
               hribovskih območjih. Imamo tudi subvencije, ki na nek način krepijo določene
               sektorje. Ampak ključno se nam zdi, da moramo kot ministrstvo, ključni napredek se mi
               zdi, da je bil narejen s implementacijo zakona o promociji, kjer sicer participira.
               Tukaj ne gre potem samo za sredstva ministrstva, ampak tudi za sredstva pridelovalcev
               in za neko neizkoriščeno področje ali pa ne v celoti izkoriščeno področje še
               povezovanje tržnih pridelovalcev.</p>
               <p>Velika rak rana ali pa šibkost naših pridelovalcev, da so premalo povezani, s tem
               tudi premalo močni pogajalci v verigi s hrano in s tem so tudi šibkejši na trgu.
               Podvrženi so tem tržnim nihanjem. Kadar so dobre ocene jim je fajn, da so prosti
               strelci, ker takrat dobijo celotno količino trenutne boljše cene, ko so pa težave, so
               pa še bolj prizadeti.</p>
               <p>Mislim, da bo v teh dveh smereh zlasti, kar se tiče povezovanja in promocije je tudi
               naša naloga v bodoče oziroma je naša smer v bodoče. Naša prizadevanja gredo v to
               smer. Hvala lepa.</p>
            </sp>
            <sp xml:id="SDT7-OZZEU-redna-93-2016-07-15.sp9">

               <speaker>PREDSEDNIK KAMAL IZIDOR SHAKER (PS SMS):</speaker>

               <p>Hvala lepa tudi vam. Ugotavljam, da je še želja po razpravi. Besedo dajem gospodu
               Ljubu Žnidarju. Izvolite.</p>
            </sp>
            <sp xml:id="SDT7-OZZEU-redna-93-2016-07-15.sp10">

               <speaker>LJUBO ŽNIDAR (PS SDS):</speaker>

               <p>Hvala lepa predsedujoči. Vsi poznamo ruski embargo, konkretno govorim o sadju, ki ste
               ga tudi vi spoštovana sekretarka omenila.</p>
               <p>Sam pa bi opozoril na eno zelo jasno videnje, ki mislim, da bi ga ministrstvo moralo
               že zdavnaj zaznati. Največji izvoznik, bi rekel, iz vzhodnega dela evropskih držav za
               sadje je Srbija, ki dejansko tako rekoč pokupi večino sadja držav višegrajske
               skupine: Poljske, Češke, Slovaške, Madžarske in ga izvozi v Rusijo. Zakaj mislite, da
               so cene sadja v Srbiji danes višje kot so v Sloveniji? Zato, ker so dobri trgovci. Tu
               je moja kritika in moje opažanje, da je Slovenija tu izjemno nefleksibilna. Izjemno
               nefleksibilna. In vsako povezovanje, ki prinese kakršnokoli gospodarsko korist je za
               Slovenijo koristno. In tudi bi rekel, večkrat je že bilo nekako s takim zaničevanjem
               rečeno, ja, kaj hočemo mi v višegrajski skupini in tako naprej. Pa tudi verjetno v
               tem segmentu kmetijske trgovine to verjetno ni pogoj. Je pa verjetno tu prilagoditev.
               Mislim, da na tem segmentu nismo naredili popolnoma nič. Popolnoma nič. Tiste države
               dela vzhodne Evrope so zelo dobro in v celoti prodale svoje sadje. Celotni ta vzhodni
               del, ker ga kompletno celota izvozi Srbija v Rusijo, kar je logično. Ker če se nekje
               embargo ali pa če pride nekje ena zapora, potem je sigurno druga pot. Mislim, da smo tu mi res zelo togi,
               zelo nefleksibilni.</p>
               <p>Potem danes govorimo tu, da pač ne moremo vplivati na ceno. Če nič ne naredimo, potem
               pa res ne moremo. Pa ni zdaj pogoj subvencioniranje ministrstva in tako naprej, ampak
               tu je drug ukrep, ki bi moral tu sprožiti in dati to priložnost, da se slovensko
               sadje proda. To je prilagodljivost, kateri se je potrebno zelo hitro prilagoditi.</p>
               <p>Sedaj pa Evropa kljub embargu proda sadje v Rusijo, sicer po drugi poti, Slovenija,
               mi pa to ne znamo. Mi pa to ne znamo. To so dejstva. Tu bi res opozoril kaj dejansko
               o tem sploh kaj razmišljate, ali ste o tem sploh kaj razmišljali? Ampak to so
               konkretna dejstva, da te države s prodajo svojega sadja težav nimajo. Nimajo težav.
               Dajte to preveriti. In tudi uravnavajo cene sadja v Srbiji. Poglejte si cene sadja v
               Srbiji kje so danes. Precej višje so kot v Sloveniji. Precej višje. In to v sled te
               ekonomske trgovine z sadjem. Hvala.</p>
            </sp>
            <sp xml:id="SDT7-OZZEU-redna-93-2016-07-15.sp11">

               <speaker>PREDSEDNIK KAMAL IZIDOR SHAKER:</speaker>

               <p>Dr. Franc Trček, izvolite.</p>
            </sp>
            <sp xml:id="SDT7-OZZEU-redna-93-2016-07-15.sp12">

               <speaker>DR. FRANC TRČEK (PS ZL):</speaker>

               <p>Zahvaljujem se državni sekretarki za odgovore, bom rekel, me niso nekako pozitivno
               presenetili. Kažejo pa neko dejstvo, ki ni problematično samo na področju
               prašičereje. Lahko gremo gledati tudi področje zelenjadarstva in še česa. Skozi neko
               dekado ali malo več blazno ubadanje s samooskrbo in analitično pogledano, dejansko
               očitno naše resorne politike ne delujejo. Verjetno ne delujejo zaradi tega, ker
               sistem subvencij pri nas ni usmerjen v izravnave nekih zadev na trgih, ampak prej
               nekako uspava. Ne delujejo tudi zaradi tega, dajmo se odkrito pogovarjati, sedaj
               imamo neko zgodbo pred poletjem, kjer si, kot se temu reče, iz naših kvot tako
               imenovana desnica sedi nad resorjem, zdaj imamo neko bitko Vrisk in ekipa, Podobnik,
               SDS in ekipa kdo bo obvladoval 700 milijonov nekega dela gospodarstva, namesto, da bi
               se ukvarjali z nekimi izzivi, ki dejansko so pred nami, če hočete in za sektor
               prašičereje in za sektor sadja in tako naprej. Imam to srečo, da živim blizu
               Avstrije. Imam to srečo, da veliko hodim po slovenskem podeželju. Ne morem reči, da
               se ljudje ne trudijo, seveda se trudijo in poskušajo. Ampak če primerjam in z Italijo
               in z Avstrijo so nekako podporni mehanizmi neustrezni. Vi ste sama rekla,
               prašičerejci so premalo povezani. Pa že večkrat sem ponavljal, resor kar dobro
               poznam, politike, zadnje štirinajst dni sem bil kar dosti na terenu pri nas, recimo
               hude kritike glede svetovalnih služb. Pogovarjal sem se z enim pridelovalcem zelo
               dobrih izdelkov iz češpelj. Rekel je, leto in pol čakam svetovalca, da mi pride, da
               mi pokaže spomladanski rez. In lahko bi sedaj na dolgo in široko razkladal. Včasih
               tudi ne vidimo nekaj, kar imamo pred nosom. Kaj pa je drugega jabolčnik kot izvirni
               slovenski sajder? Ali bomo znali to prepakirati in prodati? Da ne govorimo o tem, da
               v bližnji soseščini je sestavni del tovrstne podpore tudi finančno svetovanje
               družinskim kmetijam, ki tudi tam prevladujejo. Sam imam neke znance, ki to  počnejo, ki se morajo vsaj na
               dva mesca oglasiti na kmetiji in pogledati ali bodo oni zvozili ali ne? In tudi
               ovrednotiti neke investicije vnaprej, tudi ljudem povedati, ne vem, če je ravno v
               redu ali pa, s tem ne boste več mogli preživeti, morate početi to in to.</p>
               <p>Navsezadnje sem fant z vasi in me dejansko boli. Grem v Prekmurje, sam gospod Židan
               je iz tistega območja in ne vem, ljudje hodijo v službo v Avstrijo, ker jim kmetijska
               politika ne more omogočiti robnih pogojev, da bi se lahko preživljali na relativno
               kvalitetni zemlji. Ob tem pa seveda tudi zaraščanje travinje itn., sami veste še bolj
               kot jaz, gospa državna sekretarka, da če gremo preračunavati kmetijske površine na
               prebivalca, je to zelo slab kazalec. Če temu dodatno še malo geološke zgodovine imamo
               relativno mlado prst, mlado zemljo, pa ne bo zdaj nekega predavanja tukaj delal, ne
               vem, jaz bom dal pisno vprašanje Vladi, kako boste v shemo kakovost Slovenije vpeli
               tudi druge verige kmetijske proizvodnje? Pa mi boste odgovorili. Prašičereja,
               zelenjavarji bolj in tako naprej, ker navsezadnje to pričakujemo od nekega resorja,
               ki ima v bistvu ekipo, ki na tem resorju že kar dolgo časa sedi, lahko bi rekel, da
               ga fevdalizira ampak ok., dajmo se delati, da to nisem rekel, pa neka drobna opomba
               pod črto. Naj nekdo Slovake opozori, sem bral njihovo gradivo, so malo pozabili na
               Slovenijo glede gozdatosti, so nas izključil ven. Piše katere dežele so v Evropi
               najbolj gozdate, potem pa so blizu oni, na Slovenijo so pozabili. Dajte jim vljudno,
               diplomatsko pripomniti. Hvala.</p>
            </sp>
            <sp xml:id="SDT7-OZZEU-redna-93-2016-07-15.sp13">

               <speaker>PREDSEDNIK KAMAL IZIDOR SHAKER:</speaker>

               <p>Na to bomo lahko opozorili veleposlanico, ki jo bomo srečali čez 10 minut v spodnjem
               velikem salonu. In bi jo morda veljalo opomniti, da je Slovenija zelo gozdata
               država.</p>
               <p>Državna sekretarka, prosil bi vas še za zadnje odgovore oziroma odzive, predvsem bi
               vas prosil, da se osredotočite na ta stališča oziroma na ta svet, ki je pred nami.
               Izvolite.</p>
            </sp>
            <sp xml:id="SDT7-OZZEU-redna-93-2016-07-15.sp14">

               <speaker>MAG. TANJA STRNIŠA:</speaker>

               <p>Hvala. Razumem, da nimam veliko časa, čeprav bi se rada odzvala, sploh ker so bila
               nekatera mnenja pravzaprav dosti splošna, pa se mi zdi, da mogoče da tudi ne gre za,
               želela bi neke stvari osvetliti, ker stvari niso čisto tako, kot je bilo v razpravi
               izpostavljeno. Ampak če se držim tega kar je bilo.</p>
               <p>Seveda ruski embargo pomeni, in Rusija tudi dobro kontrolira, da se ne sme niti
               posredno uvažati v Rusijo preko drugih držav pridelkov, ki so pod embargo. Zasledila
               sem, da je bila pri nas celo neka okrogla javna miza z naslov Kako lahko Srbija
               pomaga Sloveniji, da bo izvažala v Rusijo. Jaz ne vem, kako se je tista okrogla miza
               končala, čeprav sem v uvodu tiste prireditve celo imela nagovor. Ampak stvari niso
               take, tako da verjamem, da se zmeraj najdejo ob vodi in da je v praksi marsikaj.
               Ampak Rusija to, kot vem, tudi sistematično kontrolira in prepričuje take poskuse,
               ampak kakorkoli že.</p>
               <p>Poljska je dejansko največja proizvajalka jabolk v Evropi. In ko se je zaprl ruski
               trg, je nastal kolaps trga s sadjem, ki je bil prvo leto izrazit še veliko bolj, kot
               drugo leto, ker je po enem letu Poljska našla kanale. Po sicer njenih navedbah bolj
               na azijske oziroma druge trge, ampak natančnih podatkov vam tale hip ne morem dati,
               se pa lahko pozanimam.</p>
               <p>Kar se tiče V4+3. Mi smo kot kmetijsko ministrstvo v tej skupini zelo aktivni. Mi
               imamo dosti skupnega s temi državami na kmetijskem področju. Ne vse. Smo bili
               pravzaprav v začetku po vstopu v Evropsko unijo precej narazen tudi zaradi drugačnega
               sistema kmetijske politike, ki smo ga imeli mi. Mi smo imeli že takrat bolj ta sistem
               starim državam članicam podoben kot  nove države, ampak vendar pa najdemo marsikatero skupno
               vprašanje in smo tam zelo aktivni v tej skupini.</p>
               <p>Kar se tiče Evrope so polna, je še zmeraj nižja cena sadja in tudi zaloge so še
               pomembne. Zdaj ta huda pozeba, ki je zajela, pa ne samo Slovenijo, ampak cel ta
               srednje evropski prostor, pa najbrž letos domnevno ne bo tak problem z viški sadja.
               Je pa res, da je Evropska komisija pravzaprav Evropska unija podaljšala ta ukrep
               umika sadja s trga še za eno leto, ker je bila ta odločitev sprejeta v podobnem času
               kot je bila tudi pozeba, ampak skratka ta ukrep je, tudi nacionalni uredbo že imamo,
               če bi bila potreba za to, ampak pri nas ni viškov sadja. Pri nas je letos tudi tisto
               sadje kar je, je problem kvalitete zaradi mraza. Kaj se bo letos dogajalo? Letos bo v
               vsakem primeru slabo leto, ampak ne zaradi ruskega embarga, ampak zaradi tega, ker
               pridelka sploh ni.</p>
               <p>Bi pa gospodu Trčku povedala še to, da ni v redu ugotovitev, da se na kmetijskem
               področju nič ne spremeni in nič ne izboljša. Vzemimo samo področje mleka. Mlečni
               sektor se je v zadnjih 10 letih ali pa 15 letih zelo razvil. Pri nas se je struktura,
               kot veste, zaradi malih kmetij so te črede majhne, proizvodnja pa potem posledično
               neekonomična, ampak se je vendar število krav podvojilo v povprečju eno gospodarstvo
               od leta 2000 in se še zmeraj povečuje.</p>
               <p>Pomembno se je povečala mlečnost, ki še zmeraj ni taka kot je na Nizozemskem ali pa
               kje drugje, kjer imajo zelo intenzivno kmetijstvo, ampak se je pomembno povečalo. In
               sicer recimo od 5200 litrov po kravi, ki so v mlečni kontroli, imamo zdaj to mlečnost
               nekje na ravni 6500 litrov. To je pomembno povečanje mlečnosti. Poleg tega, tudi
               samooskrba pri mleku. Samooskrba je bila lani 125 odstotna in je za 6 odstotnih točk
               večja kot je bila v povprečju zadnjih 5 let. Napredek je pri tem sektorju in napredek
               je pri tem, kako tudi kako domači potrošniki zaznavajo hrano, pomen kakovosti hrane,
               izvora hrane in to daje tisto bazo, da bodo lahko slovenski kmetje vztrajali tudi na
               globalnem trgu, ki v bistvu nudi hrano, ki je zelo poceni. Slabo kvalitetna, ampak
               poceni. In tukaj mora naš kmet konkurirati tej hrani s kakovostjo in mi dajemo
               vzvode. Ne moremo pa nobenega prisiliti, ker je vstop v promocijo prostovoljna
               odločitev sektorjev. Tak zakon je. Mi ne moremo prisiliti nobenega sektorja. In
               mlečni rejci so se bili sposobni dogovoriti, sadjarji so se sedaj še dogovorili.
               Mislim, da se bodo tudi prašičerejci, ampak je to njihova odločitev. Ne moremo jim
               tega naložiti z zakonom, ker to bila pa davščina. Novo bi jim, ker to sami prispevajo
               poleg ministrstva. Jaz mislim, da bo čas naredil tudi svoje tudi v teh sektorjih, ker
               bodo videli, da imajo od tega korist, tako kot mlečna industrija in mlečni rejci to
               spoznavajo.</p>
               <p>Toliko mogoče, čisto kratko. Napredek je v teh razmerah. Imamo tudi številne kmetije,
               ki so evropsko konkurenčne in uspeli smo ohraniti kmetijstvo tudi na območjih, kjer
               so težji pogoji, ni pa lahko. In če bomo šli v to smer, da bomo tudi kot potrošniki
               znali priznati vrednost našega kmetijstva in naše hrane, potem se za kmetijstvo ni
               bati. Ampak tudi mi moramo narediti svoje. Hvala.</p>
            </sp>
            <sp xml:id="SDT7-OZZEU-redna-93-2016-07-15.sp15">

               <speaker>PREDSEDNIK KAMAL IZIDOR SAHKER:</speaker>

               <p>Hvala tudi vam. Dr. Trček, imate repliko?</p>
            </sp>
            <sp xml:id="SDT7-OZZEU-redna-93-2016-07-15.sp16">

               <speaker>FRANC TRČEK (PS ZL):</speaker>

               <p>Bom kratek v repliki. Gospa državna sekretarka, nisem rekel, da se nič ne dogaja.
               Rekel se le, da ustrezne politike niso zadostne oziroma pravilne. Že če bi se malo
               poslušali, kar ste povedali o mlečnem sektorju, ta napredek se je izkazal kot
               problem, ker ni bil dovolj premišljen, ker ni šel v to, kar sami poudarjate,
               kakovost. Že moji 7 letni hčerki  je jasno, da slovenski pridelovalci ne morejo tekmovati
               količinsko. To je nekako jasno.</p>
               <p>Prisiliti ali neprisiliti. To bom pa tako rekel. V nekih bolj normalnih družbah so to
               stanovska združenja, ki so manj politizirana. V Avstriji se odločijo, da se bodo
               ukvarjali z bolgarskimi vrtnicami, pridejo na Štajersko bolgarske vrtnice in ima
               zbornica narejeno že vso strokovno podporo, marketinško podporo, embalažo, A, B, C,
               D. Tu ni res tople vode za odkrivati. Ampak dokler bomo mi telovadili kateri del
               desnice bo prevzemal to stanovsko plat, dokler bo ministrstvo malo, premalo
               senzibilno spremljalo vse skupaj, bomo tu kjer smo. Zgledujem se po bližnjih.
               Pogledam čez mejo in vidim neke velike razlike. Včeraj sem bil na štajerski vinski
               cesti in sem se pogovarjal. Se bomo o tem kdaj drugič pogovarjali. Hvala za
               besedo.</p>
            </sp>
            <sp xml:id="SDT7-OZZEU-redna-93-2016-07-15.sp17">

               <speaker>PREDSEDNIK KAMAL IZIDOR SHAKER:</speaker>

               <p>Zaključujem razpravo in dajem na glasovanje naslednji predlog sklepa: <q>»Odbor za
               zadeve Evropske unije se je seznanil z izhodišči za udeležbo delegacije Republike
               Slovenije na zasedanju Sveta Evropske unije za kmetijstvo in ribištvo, ki bo v
               Bruslju 18. 7. 2016 in jih podprl.«</q></p>
               <p>Začenjam glasovanje. Zaključujem glasovanje.</p>
               <p>Kdo je za? <stage>(7 članov.)</stage> Je kdo proti? <stage>(1 član.)</stage></p>
               <p>Sklep je bil sprejet.</p>
               <p>Najlepše se zahvaljujem predstavnicama Ministrstva za kmetijstvo, za predstavitve in
               podane odgovore. Obveščam vas, da bomo 94. redno sejo odbora začeli v velikem salonu
               čez pet minut, kjer nam bo slovaška veleposlanica predstavila prioritete
               predsedovanja.</p>
               <p>S tem končujem 1. točko dnevnega reda in 93. sejo odbora. Zahvaljujem se vam in se
               vidimo čez tri minute. <stage type="time">Seja je bila končana 15. julija 2016 ob 8.57.</stage>
               </p>
            </sp>
         </div>
      </body>
   </text>
</TEI>