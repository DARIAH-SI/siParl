<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZFIMP-nujna-25-2015-04-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">216CE6ECE7724DCDC1257E26002BB542</idno>
               <idno type="custom" subtype="day">985BC6CC10734DEFC1257E31002E5852</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=985BC6CC10734DEFC1257E31002E5852</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZFIMP-nujna-25-2015-04-16.OZFIMP" n="25">
               <name>nujna seja</name>
               <date when="2015-04-16"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZFIMP-nujna-25-2015-04-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZFIMP-nujna-25-2015-04-16.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">25. nujna seja</stage>
            <stage type="date">(16. april 2015)</stage>
            <stage type="chairman">Sejo je vodila Urška Ban, predsednica Odbora za finance in monetarno
            politiko.</stage>
            <stage type="time">Seja se je pričela ob 14.00. </stage>
            


            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Spoštovane kolegi in kolegice, vsi vabljeni na sejo, predstavniki ministrstva,
               predstavniki Darsa, ostali prisotni, lepo pozdravljeni na današnji 25. Nujni seji
               Odbora za finance in monetarno politiko.</p>
               <p>Današnje seje se ne more udeležiti in se je opravičil gospod Roberto Battelli, na
               seji pa namesto poslanke Nadje Brinovšek sodeluje Jelka Godec in namesto poslanca
               Branka Zormana, Dušan Radič.</p>
               <p>Prehajam na določitev dnevnega reda seje odbora. S sklicem današnje seje ste prejeli
               dnevni red, naknadno pa ste dobili še predlog za razširitev dnevnega reda seje
               odbora, z dne 14.4.2015 tako, da predlagam, da se dnevni red razširi s točko Osnutek
               nacionalnega reformnega programa 2015-2016, o katerem se bomo seznanili, v kolikor bo
               točka potrjena. Prehajam na odločanje o predlogu za razširitev. Ja, gospod Šircelj,
               postopkovno.</p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Ja, hvala lepa, spoštovana predsednica. Spoštovani predstavniki Vlade, ministrstva,
               kolegi in kolegice!</p>
               <p>Jaz imam postopkovno vprašanje v zvezi z novim osnutkom nacionalnega reformnega
               programa, z dne 15. april 2015. Imamo tudi neko prejšnjo verzijo tega osnutka in me
               zanima v kakšnem stanju je zdaj to gradivo, predvsem glede na to, ker piše, da se je
               Vlada seznanila s tem gradivom in sicer v soboto, 11. aprila. Zdaj me zanima seveda
               ali je to, ta seznanitev kaj pomeni, ali se bomo mi tudi kaj seznanjali ali kaj
               pravzaprav to pomeni? Kakšen sklep bomo navsezadnje sprejemali, da ga ne bi slučajno
               mi potrjevali, če se je Vlada seznanjala s tem, ne?</p>
               <p>Tako, da jaz niti ne vem kakšen status ima to gradivo na ravni Vlade in bi si želel,
               predno sploh o tem govorimo, predno sploh damo to na dnevni red, da vemo pri čem smo,
               navsezadnje. To je malo nenavadno. Dobivamo vsak dan ali pa na par dni neke nove
               osnutke, s katerimi se Vlada seznanja. Zdaj tisto, kar se Vlada<gap n="…"/> Vlada naj se
               seznanja zaradi mene s čemerkoli. Zakaj moramo mi to obravnavati?</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Zdaj mogoče predno dam besedo še predstavnikom Vlade oziroma državnemu sekretarju, mi
               danes ne bomo na to temo sprejeli nikakršnega sklepa, vsaj tako ni predvideno. Bomo
               se seznanili z osnutkom nacionalnega reformnega programa, podali svoje pripombe,
               svoje predloge, katere bo potem Vlada, v kolikor bodo konstruktivni in bodo
               pripomogli k izboljšanju dokumenta, tudi upoštevala pri končni verziji, gre pa to za
               dokument, ki ga sprejema Vlada.</p>
               <p>Kar se tiče nove verzije, ki smo vam jo posredovali, gre za, z dopisom je tudi
               napisano kje so te spremembe, glede na predhodno verzijo, ki smo jo tudi dobili, pa
               dam mogoče še za kakšno dodatno obrazložitev zgolj o formalnem postopku še gospodu
               Dragonji. O sami vsebini pa bomo razpravljali v kolikor bo točka potrjena in uvrščena
               na dnevni red, potem pod drugo točko.</p>
               <p>Zgolj proceduralno mogoče še vaš odgovor. Imate kaj? Postopkovno? <stage>/ oglašanje iz
               dvorane/</stage> Ja, izvolite.</p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Če mi lahko gospod Dragonja, državni sekretar odgovori predvsem na to, ali je to, ali
               bomo dobili še kakšen nov osnutek, no? Še s kakšnim ministrstvom? Zaradi tega, ker tu
               piše dejansko, da vsebuje pripombe Ministrstva za infrastrukturo in manjšo spremembo
               besedila na strani 4. Zdaj me pa zanima, če bodo še Ministrstvu za kulturo, pa še
               kakšna druga ministrstva dala kakšne pripombe, če bomo mi to vsakič tukaj sproti
               obravnavali?</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Izvolite, gospod Dragonja.</p>
            </sp>
            <sp who="SDT7:DragonjaMetod">

               <speaker>METOD DRAGONJA:</speaker>

               <p>Hvala lepa, gospa predsednica.</p>
               <p>Gre za delo, ki je v teku, work in progress. Vlada se je odločila, da z osnutkom
               nacionalnega reformnega programa seznani socialne partnerje, da dokument kot
               diskusijo in tudi Državni zbor parlamentarne odbore oziroma poslanke in poslance. To
               je namen predloga, da se to obravnava tudi danes na seji Odbora za finance in
               monetarno politiko, drugače pa bo, je planirano, da bo Vlada sprejela dokument na
               svoji seji v sredo, 29. aprila in ga posredovala 30. aprila Evropski komisiji.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še predno nadaljujemo, vas obveščam, da nas namesto poslanca Janka Vebra, sodeluje na
               seji Matjaž Han.</p>
               <p>Jaz predlagam, da glasujemo o<gap n="…"/> Izvolite, gospod Pogačnik. Obrazložitev glasu, ja, v
               imenu Poslanske skupine oziroma lastnem imenu, izvolite. <stage>/ oglašanje iz dvorane/</stage> V
               lastnem imenu. Izvolite.</p>
            </sp>
            <sp who="SDT7:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Spoštovana predsednica, hvala za dano besedo. Zdaj, jaz bom glasoval proti širiti
               dnevnega reda iz več razlogov. In sicer, nacionalni reformni program Republike
               Slovenije za leto 2015-2016 osebno vidim kot enega izmed pomembnejših dokumentov. To
               pomeni, da ta nacionalni reformni program naj bi vseboval kaj se bo v Sloveniji
               dogajalo v letošnjem letu in pa seveda tudi v letu 2016.</p>
               <p>Dejstvo je, da smo mi ta reformni program dobili tekom včerajšnjega dne in da danes
               ste na hitro naredili širitev dnevnega reda, sama ste pa v uvodni predstavitvi
               dejala, da pričakujete od poslank in poslancev oziroma, da Vlada Mira Cerarja
               pričakuje pripombe in pa predloge. Jaz sem osebnega mnenja, da je to bistveno
               prekratek čas. To pomeni, manj kot 24 ur za tako pomemben dokument, da bi mi lahko
               sploh dali neke pripombe in pa predloge.</p>
               <p>Po drugi strani mi ni jasno, da imamo danes na mizi, piše drugi osnutek. Zakaj potem
               Odbor za finance in monetarno politiko ni se seznanil tudi s prvim osnutkom in koliko
               osnutkov bo še ostalo? Vem, da Vlada pač mora v Bruselj to poslati 30. april, imam
               pa, bi rekel zelo eno slabo izkušnjo s sprejemom prejšnjega nacionalnega reformnega
               programa pod Vlado Alenke Bratušek in sicer korektno je bil predstavljen na odboru, v
               Bruselj so šle pa, bi rekel kar bistveno drugačne stvari, kakor so bile predstavljene
               takrat.</p>
               <p>In spoštovana predsednica, glede na to, da do 30. aprila je še nekaj časa, tudi
               državni sekretar je omenil, da bo Vlada to zadevo sprejemala 29. aprila in da imamo
               še približno 14 dni časa. In dajte nam poslankam in poslancem oziroma poslanskim
               skupinam, da si vzamemo čas za ta pomemben dokument in da danes tega nimamo na
               dnevnem redu, ker zdaj, kot vidimo, bo po hitrem postopku vsi odbori se začeli s tem
               seznanjati. In mislim, da verjetno ne vem, tudi pri proračunu, kot je, ga Odbor za
               finance in monetarno politiko obravnava na koncu, ker se mi zdi, da na koncu je
               najbolj pomembno še verjetno vse skozi finančni vidik.</p>
               <p>Proračun obravnava Odbor za monetarno politiko in finance zadnji. In smiselno bi bilo
               tudi, da gremo po teh postopkih tudi kot proračun in da smo tudi mi potem kot Odbor
               za finance in monetarno politiko mogoče seznanjeni z vsemi pripombami in pa predlogi,
               ki so jih poslali tudi ostali odbori, ki bodo ta nacionalni reformni program
               obravnavali.</p>
               <p>Se pa absolutno s tem strinjam oziroma sem mnenja, da manj kot 24 ur, da je bistveno
               premalo, da bi lahko podali kvalitetne pripombe in pa predloge. Vsekakor bi pa kot SD
               radi tukaj notri zraven sodelovali. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Obrazložitev glasu še gospa Bratušek. Izvolite.</p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS ZaAB):</speaker>

               <p>Sama bom predlog za širitev dnevnega reda podprla. Bi pa se mogoče navezala na to in
               bi lahko, ker zdaj roko
               na srce 29 strani tudi v 24 urah lahko preberemo. Tako, da ta dokument daleč od tega,
               da je obsežen. Mogoče bi moral biti bolj obsežen. To je prvo vprašanje. Skratka, bi
               lahko kot Odbor za finance Vlado zavezal, da absolutno preden gre dokument v Bruselj,
               se mora s tem dokumentom, s takšnim, kot bo šel v Bruselj, seznaniti odbor. Ampak, če
               mi danes ne bomo dali svojih pripomb, na koncu bo tudi malo mogoče brez veze tisti
               dan, ko ta dokument gre v Bruselj.</p>
               <p>Tako, da sama bom širitev dnevnega reda podprla. Bi zdaj, ne vem če lahko sproti še
               vprašam, ker se opravičujem, malo sem zamudila. 29 strani, to je celotno gradivo ali
               mogoče kakšna priloga, ki bi bila ključna<gap n="…"/> <stage>/ oglašanje iz dvorane/</stage> Program
               stabilnosti vem. Kakšna priloga, ki bi bila ključna v tem dokumentu manjka?</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Obrazložitev glasu še gospod Prikl.</p>
            </sp>
            <sp who="SDT7:PriklUroš">

               <speaker>UROŠ PRIKL (PS DeSUS):</speaker>

               <p>Hvala lepa. Jaz bom seveda, sem že glasoval, ne, ampak očitno sem bil prehiter in bom
               še enkrat glasoval in bom podprl širitev s točko NRP-ja. Seveda se lahko pogovarjamo
               ali je dokument dovolj obsežen, ali je premalo obsežen, ali je dovolj zahteven ali je
               premalo zahteven ampak mislim, da je prav, da ga Odbor za finance obravnava, da
               sprejme tudi kakšna napotila, ki jih potem seveda Vlada upošteva ali ne upošteva in
               mislim, da je zelo na mestu, da se danes s tem dokumentom seznanimo.</p>
               <p>Ne nazadnje to je živa materija, jaz se tukaj moram z Vlado strinjati, pa ne želim
               biti noben odvetnik Vlade tukaj. Mogoče je pa res to, da je malo nastalo dileme pri
               teh prvih osnutkih, pa drugih osnutkih, pa časovnic in tako dalje ampak menim, da je
               prav, da tako Odbor za finance, kot druga zainteresirana delovna telesa, se z njim
               seznani. Je pa to seveda vladna zadeva, je to vladni dokument in prav je, da se tudi
               upoštevajo, v kolikor bodo napotila Državnega zbora oziroma posameznih matičnih
               delovnih, torej posameznih delovnih teles na to, kar praktično zajema pa vse. Ne samo
               finančne zadeve, tukaj je ogromno sociale, tukaj je ogromno zaposlovanja, tukaj je
               ogromno problematike s trga dela, tako da mislim, da je prav, da se danes s tem
               seznanimo.</p>
               <p>Glede na vajine kapacitete, Marko in Andrej, jaz mislim, da je bilo kar dovolj časa,
               da sta zanesljivo lahko ta dokument prebrala, ne samo po diagonali preletela, ne? In,
               da to, to pa je moje mnenje, to pa ni več Desusovo mnenje, da je to malo premalo
               plastičen izgovor bil. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kdo želi obrazložitev? Ja, gospod Božič, izvolite.</p>
            </sp>
            <sp who="SDT7:BožičTilen">

               <speaker>TILEN BOŽIČ (PS SMC):</speaker>

               <p>Hvala za besedo.</p>
               <p>Ja, jaz bom ta predlog širitve dnevnega reda podprl. Razlogov za to je seveda več.
               Definitivno to, kar je bilo prej rečeno, da bi se kasneje seznanili z neko končno
               varianto, to se mi ne zdi primerno zaradi tega, ker ena izmed usmeritev, ki mislim,
               da jih imamo tudi znotraj SMC-ja je, da nekako prej začnemo zbirati neka mnenja,
               predloge in možnosti za izboljšave.</p>
               <p>Mislim, da ta širok pristop, ki se uporablja tako z naše strani, kot mislim, da v tem
               konkretnem primeru s strani Vlade je bil že večkrat pozdravljen kot nekaj pametnega
               zaradi tega, da se deležniki lahko vplivajo na vse te postopke, ki se jih tičejo,
               poleg tega pa tudi, da nismo potem na koncu postavljeni le pred izvršeno dejstvo,
               recimo, če bi mi tukaj bili 28. in sedeli, se pogovarjali o tem kaj bomo naredili,
               dejansko 29. bi to Vlada načeloma morala sprejeti in poslati naprej in verjetnost za
               kakršnekoli dopolnitve ali pa vpliv na nas, kot poslancem nato kaj se nam zdi še
               smiselno, da bi morala ta, se pravi ta dokument vsebovati, bi bil bistveno bolj
               omejen.</p>
               <p>Prav tako se nekako ne morem strinjati s tem, tudi zaradi tega bom podprl, da se to
               primerja s postopkom sprejemanja proračuna Republike Slovenije, kjer Državni zbor na
               koncu tudi glasuje o tem. V tem primeru se s tem seznanjamo in tudi tukaj mislim, da
               ni toliko ključen vrstni red odborov, kako se to obravnava ampak je bolj ključno to,
               da tisti poslanci oziroma tisti odbor oziroma delovno telo, ki bi se rad s to
               materijo seznanil in misli, da lahko nekaj konkretnega doda k temu, se do tega tudi
               opredeli.</p>
               <p>Tako, da kot rečeno, jaz bom glasoval za razširitev. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še kdo obrazložitev glasu? Gospod Šircelj, izvolite.</p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Ja, hvala lepa.</p>
               <p>Glejte, jaz se večkrat bojim, gospa predsednica, da je ta odbor stalno pred <q>"presijo"</q>
               Ministrstva za finance oziroma Vlade, ki diktira predvsem vam, ki določata dnevni red, kaj bomo
               obravnavali in kako hitro bomo obravnavali. Tako da, jaz se tukaj malo bojim, da je
               ta presija včasih malo prehuda in navsezadnje je zelo dobro, da odbor ostane
               avtonomen in da se obravnava tisto, kar seveda tudi zahteva določen čas, da se to
               naredi. Ja, seveda, lahko bomo dali pripombe in tako naprej, se pa postavlja ključno
               vprašanje namreč, kdo je kdo. Kdo je kdo, v tej državi. Verjetno je Vlada odgovorna
               Državnemu zboru in ne obratno, kar pomeni, da mi lahko to obravnavamo ampak ali bo
               Vlada naše zavezujoče predloge, na primer, da bi bili dejansko upoštevala. Ne, v temu
               primeru lahko vlada deluje tako ali drugače, kot razumemo. Ni obvezna, da deluje
               tako. Lahko bo pa navzven rekla, poglejte cel parlament je pri nas v Sloveniji to
               obravnaval in zaradi tega stoji za tem tudi cel parlament in tako naprej in tako
               naprej. To bo pa lahko imela malo PR-ovsko zgodbo in tako naprej.</p>
               <p>Ampak, še enkrat, kdo je kdo in Vlada je za ta reformi program odgovorna, če že kaj,
               Državnemu zboru in ne obratno. In tukaj gre vrstni red vsekakor, če Vlada to želi,
               naj pošlje vsaj končni osnutek ali predlog ali karkoli ampak končno gradivo in
               Državni zbor ga mora obravnavati, lahko še enkrat zaradi mene vaš odbor in naš odbor,
               po tistem ko bo Vlada sprejela končno besedilo. In v tem je poanta. Ne da mi tukaj
               različne osnutke s pripombami enega ministrstva dobimo, ne vemo ali je še pripomba
               nekega drugega ministrstva in tako naprej. Veste, to je pa malo presija, prevelika
               presija je na ta odbor potem, da bi seveda tudi strokovno lahko delal. In tukaj ni
               treba vedno sklicati seje, takrat ko nekdo na Ministrstvu za finance reče to pa mora
               biti jutri na odboru in to je potrebno dati potem naslednji dan. Ni potrebno.</p>
               <p>In imeli smo že Zakon o bančništvu, kjer se je dogajalo podobno in mislim, da je
               potrebno imeti tudi do tega neko distanco, nek kritični odnos do vsega tega, ker
               državni zbor seveda potem dobi očitek, da so pa zakoni slabi, da so slabi dokumenti,
               ki jih dejansko sprejemamo. Ampak zaradi presije, ki tukaj nastopi s strani Vlade in
               dajemo enkrat tukaj, jaz apeliram na vas, predsednica da temu naredite konec.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>To je bila obrazložitev glasu, dve minuti traja.</p>
               <p>Zdaj, kar se tiče tega dokumenta nismo ga dobili na odbor, ni nam bil niti dodeljen
               kot informacija. Jaz sem se odločila, da ta dokument dam na dnevni red oziroma širim
               dnevni red današnje seje, nihče mi tega ni rekel, da moram tako narediti, sama sem se
               tako odločila, tako da dam moj predlog, da uvrstimo to točko dnevnega reda na
               današnjo sejo odbora na glasovanje.</p>
               <p>Glasujemo, kdo je za? <stage>(13 članov.)</stage> Je kdo proti? <stage>(4 člani.)</stage></p>
               <p>Ugotavljam, da je predlog za razširitev dnevnega reda današnje seje sprejet.</p>
               <p>Prehajamo na <title>1. TOČKO DNEVNEGA REDA – PREDLOG ZAKONA O POROŠTVU REPUBLIKE
                  SLOVENIJE ZA OBVEZNOSTI DARS D.D. IZ NASLOVA KREDITOV IN DOLŽNIŠKIH VREDNOSTNIH
                  PAPIRJEV NAJETIH OZIROMA IZDANIH ZA REFINANCIRANJE OBSTOJEČEGA DOLGA DARS D.D.</title>
               </p>
               <p>Predlagatelj tega zakona je Vlada, Kolegij predsednika Državnega zbora je na 25. seji
               10. 4. potrdil nujni postopek za sprejem tega predloga zakona. K obravnavi te točke
               so vabljeni predstavnice in predstavniki Ministrstva za finance, Zakonodajno-pravne
               službe in predstavniki DARS-a.</p>
               <p>Gradivo, ki nam je bilo posredovano k temu predloga zakona je mnenje
               Zakonodajno-pravne službe, mnenje Komisije Državnega sveta za gospodarstvo,  obrt, turizem in finance.
               Vloženi amandmaji z dnem 16. 4. 2015 in tudi predlog za amandma odbora, ki ste ga
               prejeli na klop. Rok za vložitev amandmajev sicer teče do zaključka razprave o členih
               predloženega zakona na današnji seji odbora.</p>
               <p>Do začetka te seje pa so bili vloženi amandmaji koalicije k 1., 2., 3. in 7. členu
               predloga zakona. S tem pričenjam drugo obravnavo tega predloga zakona in dajem
               najprej besedo državnemu sekretarju na Ministrstvu za finance, Metodu Dragonji.
               Izvolite, imate besedo.</p>
            </sp>
            <sp who="SDT7:DragonjaMetod">

               <speaker>METOD DRAGONJA:</speaker>

               <p>Hvala lepa, gospa predsednica. Spoštovane poslanke in poslanci.</p>
               <p>Zdaj glede na to, da smo v drugi obravnavi zakona se ne bi vračali nazaj na vsebinske
               utemeljitve in na to, da kaj so glavni razlogi za to, da se zakon, da se je Vlada
               odločila zakon predlagati v obravnavo in v sprejem Državnemu zboru. Rad bi poudaril
               samo to, še enkrat, na začetku glede na to da se tudi Zakon po nujnem postopku
               obravnava, da smo želeli na ta način sanirati oziroma zagotoviti finančno vzdržno
               poslovanje DARS-a glede na pretekle obveznosti, ki jih je DARS najemal po številnih
               zakonih v preteklem obdobju in zagotoviti vzdržnost neodvisno od tega, kako se bo
               sprejemal nadaljnji program gradnje avtocest v Republiki Sloveniji. Se pravi, da ta
               zakon pokriva obveznosti, ki jih je Družba za avtoceste sprejemala v preteklem
               obdobju za izgradnjo avtocestnega sistema po večih zakonih skupaj je teh zakonov več
               kot dvajset, v skupni vrednosti poroštev 2 milijardi 550 milijonov evrov okvirno.
               Mehanizem, ki pa je tukaj predlagan je pa takšen, da omogoča reprogramiranje teh
               obveznosti v okvirni višini 300 milijonov evrov letno na način, da se zagotovi
               ustrezen prosti denarni tok DARS-u, ki mu omogoča, da ob tem, da servisira
               reprogramiranje finančne obveznosti, hkrati ima na razpolago ostanek denarnega toka v
               letni višini okoli 70 do 80 milijonov evrov, ki omogoča na eni strani normalno
               vzdrževanje cestnega sistema, na drugi strani investicije v določene nujne izboljšave
               v avtocestnem sistemu in tudi investicije v sisteme za vodenje prometa in za
               upravljanje prometa.</p>
               <p>Vse, kar pa bo vezano na program izgradnje avtocest v bodoče pa bo predložilo v
               Državni zbor pristojno resorno Ministrstvo za infrastrukturo preko Vlade in bo to
               predmet, ki bo vezan jasno potem tudi na verifikacijo nadaljnjega programa izgradnje
               avtocest, takrat ko se bo ta v zadostni meri sprofiliral. </p>
               <p>Zdaj, v sami razpravi je bilo podanih nekaj pripomb, Zakonodajno-pravne službe
               parlamenta, ki so bile potem s strani ministrstva in Vlade pretehtane. Na tej osnovi
               je predloženih nekaj amandmajev, za katere bi rekli, da so redakcijski oziroma
               nomotehnični in da ne posegajo v samo vsebino zakona ampak bolj natančno precizirajo
               določbe, tako da bo vsebina zakona precizno določena in, da ne bo potem tudi dvomov
               pri njegovem izvajanju. Iz tega vidika bi potem ta pojasnila še pri obravnavi
               posameznih amandmajev bolj natančno lahko podali.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa. Prosim, za malo tišine.</p>
               <p>Sprašujem predstavnico Zakonodajno-pravne službe, če želite besedo? Izvolite, gospa
               Arko Fabjan.</p>
            </sp>
            <sp who="SDT7:ArkoFabjanLenča">

               <speaker>LENČA ARKO FABJAN:</speaker>

               <p>Hvala za besedo.</p>
               <p>Torej Zakonodajno-pravna služba pri pripravi svojega mnenja izhaja izobrazložitve in sicer je
               vloga obrazložitve podrobneje predstaviti predlagane rešitve in pa zasledovane cilje.
               V obravnavanem primeru pa obrazložitev skopo povzema vsebino členov in zaradi ega so
               se izpostavila posamezna vprašanja, tako z vidika jasnosti kot z vidika morebitne
               podnormiranosti. Predvsem je bilo to vprašanje glede posameznih opredelitev, glede
               regresiranja, glede izvajanja nadzora. In res so na podlagi teh vprašanj oziroma
               mnenja Zakonodajno-pravne službe pripravljeni amandmaji treh poslanskih skupin s tem,
               da moram poudariti, da ti amandmaji niso samo redakcijske narave, ker končno
               redakcijo, ki ne posega v samo vsebino predlaganih rešitev opravi Zakonodajno-pravna
               služba sama, pred objavo v Uradnem listu in kolikor gre za redakcijske popravke,
               amandmaji niso potrebni.</p>
               <p>Takšen primer je na primer predlog amandmaja k 7. členu in ta člen je tudi
               Zakonodajno-pravna služba izpostavila v svojem mnenju, kjer je prvotno opredeljeval
               nadzor Ministrstva za finance nad programom refinanciranja, izkazalo pa se je, da ne
               gre za nadzor ampak, da Ministrstvo za finance potrjuje vsakoletni program
               refinanciranja Družbe DARS kar je v bistvu zgolj soglasje ne pa nadzor.</p>
               <p>Naslednja takšna zadeva, ki je bila izpostavljena je bilo vprašanje regresiranja; pri
               tem je bilo pogledano tudi dosedanje zakone o poroštvu, saj predlagani po svoji
               vsebini ne odstopa. In do sedaj uveljavljeni zakoni so vsebovali določbe glede
               regresiranja v primeru, da je bilo poroštvo unovčeno in sicer je res, da ob izterjavi
               regresnih zahtevkov to vprašanje ureja že Zakon o javnih financah ampak to vprašanje
               ureja že od svoje uveljavitve v letu 1999 in kljub temu so kasnejši zakoni o poroštvu
               te vsebine urejali, tudi s tem, da so to vsebino še nadgrajevali, tako da so
               opredelili vire, na katere se lahko poseže z regresnim zahtevkom. No, v obravnavanem
               zakonu pa te vsebine ni več in tudi niso razvidni razlogi zaradi katerih ta vsebina
               ni potrebna. In tako smo v bistvu na koncu spet pri obrazložitvi kot pomembnem delu
               zakonskega gradiva, zakonskega predloga in sicer ta pomembnost izhaja tudi iz
               ustaljene ustavno-sodne presoje, kje je na primer Ustavno sodišče že povedalo, da
               obrazložitve v zakonodajnem postopku ne morejo nadomestiti morebitna kasnejša, po
               zaključenem zakonodajnem postopku prvič podana utemeljevanja ciljev zakona, ki iz
               zakonodajnega gradiva niso razvidna.</p>
               <p>Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Želite besedo tudi predstavnik Državnega sveta, dr. Golob? Izvolite.</p>
            </sp>
            <sp who="SDT7:GolobJanvit">

               <speaker>DR. JANVIT GOLOB:</speaker>

               <p>Hvala lepa, predsednica, pozdrav vsem poslancem in prisotnim.</p>
               <p>Na včerajšnji seji komisije smo imeli v gosteh predsednika uprave DARS-a, gospoda
               Kneza in državnega sekretarja gospoda Dragonjo, oba z ekipami. Prišlo je do
               kvalitetne razprave in našli smo razloge, da se podpre to operacijo, ki se nanaša na
               finance ne glede na to, da bodo zadnji dolgovi, ki jih bomo plačevali padli v roko
               marsikoga ne bo več med nami.</p>
               <p>Seveda se je pa razprava razširila tudi na nekaj, kar bodo gospe in gospodje poslanci
               morali prej ali slej tudi začeti razmišljati in se lotevati tega. Če rečemo, da je
               tukaj en trikotnik v katerega delu je finance, ki so pod sedanjim vodstvom, mislim da
               v dobrih rokah.</p>
               <p>DARS je po zboru za oživitev in razvoj gradbeništva, zadihal na polna pljuča in
               beležimo efektne rezultate. Ne nazadnje so pogodbe za izgradnjo določenih delov
               podpisane in začelo se je tudi marsikje delati, tako da v gradbeništvu vidimo
               določeno perspektivo.
               Vendar tretji del trikotnika je pa slovenska gradbena operativa in tukaj moramo tudi
               misliti na to, da če bo šlo že za poroštva države za financiranje nečesa da ne bo ta
               izvajalec vedno iz tujine. Nekaj ne smemo pozabiti, tudi v zelo razvitem kapitalizmu
               se pod korektnimi pogoji ojači nacionalno gospodarstvo. Ne samo ceste ampak tudi
               gradbena podjetja je potrebno nazaj oživeti. Tako da, v prejšnjem mandatu ste imeli v
               parlamentu tri gradbene inženirje, zdaj sta samo še dva, gospod Veber in gospod
               Žnidar. Tako da, ob ministru gradbeniku, gospodu Petru Gašperšiču in njegovem
               državnem sekretarju je treba dati tej panogi en dodaten vzgon tudi ob podpori
               spoštovanega prvega dela parlamenta, to je Državnega zbora.</p>
               <p>Drugače smo pa podprli z večino glasov to operacijo, ki je vezana na spremembo
               poroštva. Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Sprašujem še predstavnike DARS-a ali na tej točki želite besedo ali potem, tekom
               razprave? Potem, ja, v redu, hvala.</p>
               <p>Predlagam, da gremo na obravnavo in da potem glasujemo po razpravi o posameznih
               členih skupaj o vseh členih predlaganega zakona, če se s tem strinjate, če ni
               nasprotovanj potem prehajam na razpravo in odločanje o členih in o vloženih
               amandmajih k posameznim členom.</p>
               <p>In dajem najprej v razpravo 1. člen predlaganega zakona in amandma odbora k amandmaju
               koalicijskih poslanskih skupin ter amandma koalicijskih poslanskih skupin. Sprašujem,
               če želi kdo na ta 1. člen in ta dva predloga amandmajev razpravljati? Ja, najprej
               gospod Šircelj, izvolite, imate besedo.</p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Jaz imam v bistvu vprašanje.</p>
               <p>DARS je v 100 % lasti države in država seveda ga nadzoruje in daje tudi zdaj jamstva
               oziroma poroštva za to podjetje. Zanima me, kolikšen je delež v javnem dolgu <stage>/
               nerazumljivo/</stage> DARS-a oziroma, če se ta znesek ne vključuje v javni dolg po ne vem
               kakšni metodologiji ali se je in me zanima kaj to dejansko pomeni. Zdaj, če se ne me
               zanima zakaj se ne? Navsezadnje če gledamo metodologijo ESA 95 ali nasledstveno
               metodologijo je seveda vprašanje zakaj izvzem DARS-a iz javnega dolga in kaj
               pravzaprav bi pomenilo za javni dolg, če pa ta znesek bi se upošteval v javni dolg
               države.</p>
               <p>Zdaj ESA 95 vemo kaj je in tudi kaj je drugo, to je pač neko očitno vprašanje, kaj to
               pomeni za slovenske davkoplačevalce?</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednji ima besedo gospod Uroš Prikl, izvolite.</p>
            </sp>
            <sp who="SDT7:PriklUroš">

               <speaker>UROŠ PRIKL (PS DeSUS):</speaker>

               <p>Hvala lepa za besedo.</p>
               <p>V DeSUS-u bomo seveda takšen predlog Zakona o poroštvu države za DARS-ove obveznosti
               podprli. Ocenjujemo, da bo v primeru takojšnjega refinanciranja kreditnega protfelja
               DARS-a prišlo do izboljšanja finančne vzdržnosti, pri samem poslovanju. Seveda pa se
               nam zdi bistveno seveda, da je zagotovljeno predvsem vzdrževanje avtocestnega
               omrežja, kar jaz mislim, da je bistvenega pomen, v primeru nesprejetja takšnega
               predpisa pa se lahko postavi pod vprašaj tudi v končni fazi varnost v cestnem prometu
               kar pa kot rečeno, se mi zdi bistvenega, prioritetnega pomena. Nimamo nobenih
               pomislekov, vključno  s
               koalicijskimi amandmaji k navedenim štirim, mislim, da so štirje členi. Mogoče ob
               zaključku samo to, da me seveda veseli vsako pozitivno poslovanje vsakega takšnega
               ali drugačnega gospodarskega objekta. Še en primer, da lahko tudi podjetje v 100%
               državni lasti optimalno posluje. Pa ne mislim zdaj zgodbe širiti na katero drugo
               področje, kjer vemo, da so bili nekateri za lase privlečeni argumenti. To, kar je v
               državni lasti pa ni v redu in je treba privatizirati. Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Besedo dajem gospodu Mescu. Izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Hvala za besedo.</p>
               <p>Zdaj, lani novembra je v medijih prišla na dan informacija, da naj bi na Darsu
               obstajala delovna skupina, sestavljena iz uslužbencev Ministrstva za finance,
               Ministrstva za infrastrukturo, Darsa, ter SDH-ja, ki naj bi preigravala scenarije za
               privatizacijo Darsa. Kot nek glaven razlog oziroma dva glavna razloga ali pa dva
               glavna argumenta, zakaj naj bi bilo potrebno privatizirati, sta bila prvič, da je
               Dars prezadolžen in da ne more refinancirati svojih dolgov, drugi razlog pa je bil
               domnevno negospodarno upravljanje z Darsom.</p>
               <p>Zdaj, mi smo že takrat premierja Cerarja in pa Vlado pozvali, naj delovanje te
               skupine ustavi in naj ustavi prizadevanja za privatizacijo in naj namesto tega raje
               sprejme Zakon o poroštvu, ki bo omogočil Darsu refinanciranje svojih dolgov na kratek
               rok, ker bo s tem v bistvu praktično padel v vodo glavni argument za privatizacijo. </p>
               <p>Zato bomo zdaj, ko imamo ta zakon končno na mizi in ga seveda pozdravljamo, mislimo
               celo, da je to najboljši zakon, ki ga je do zdaj sprejela Cerarjeva ali pa predlagala
               Cerarjeva Vlada, bomo seveda ta Zakon podprli. S tem mislim, da delamo dobro delo in
               seveda pač, da Slovenija ne bo šla po poti recimo Hrvaške, kjer smo videli kako so se
               lani sindikati in civilna družba skupaj uprli podaljševanju koncesij na avtocestah,
               ker je država sprejela, da je država izpadla, da je država v bistvu izplačevala
               koncesionarju razliko med dejanskim in zajamčenim prometom in tukaj tudi pozivamo
               Vlado, da se zgleduje po Avstriji in Nemčiji, kjer tako pomembna infrastruktura, kot
               so avtoceste, sploh niso na državnem holdingu, recimo v Avstriji na <stage>/ nerazumljivo/</stage>
               ampak so direktno pod ministrstvom za promet. Mislimo, da bi bilo to smotrno urediti
               tudi pri nas.</p>
               <p>Bi se pa rad odzval še na eno zadevo. In sicer, zagovorniki privatizacije uporabljajo
               še drug argument, v recimo častniku Finance skoraj sistematično beremo zgodbe o tem,
               da naj bi bil Dars negospodarno upravljan, recimo beremo o nesmotrnih in predragih
               protihrupnih ograjah, dragi signalizaciji, stroških odvetniških storitev,
               neučinkovitem cestninjenju in tako naprej. Skratka, poskuša se ustvarjati vtis, da je
               dolg, ki ga ima Dars, se pravi te 2,6 milijardi, nastal zaradi slabega
               poslovanja.</p>
               <p>Zdaj, če dejansko prihaja do nepravilnosti v poslovanju Darsa, naj presodijo
               nadzorniki in SDH, lahko pa mirno zatrdimo, da dolg ni nastal zaradi slabega
               poslovanja Darsa, ker Dars solidno posluje, vsaj v finančnem smislu in da je dolg, ki
               ga ima Dars posledica zavestne odločitve, tako levosredinskih, kot desnih koalicij
               med letoma 1995 in 2010, da se bodo avtoceste v Sloveniji gradile z zadolževanjem, ne
               pa direktno s proračunskimi sredstvi.</p>
               <p>Za vsak tak kredit ali obveznico je Dars pridobil poroštvo Republike Slovenije, na
               podlagi zakona sprejetega v Državnem zboru tako, da se točno ve kdo je odgovoren za
               nastale dolgove Darsa. Če pogledamo strukturo izdatkov, opazimo tudi, da je od 2,6
               milijarde evrov, kolikor je skupen dolg Darsa, 63% teh kreditov oziroma 1,7 milijarde
               evrov nastalo v letih 2004 do 2008. Torej, v tistih štirih letih je bilo najetega
               največ kredita z državnim poroštvom ampak o tem lahko razpravljamo kdaj drugič.</p>
               <p>Želim poudariti samo to, da ti dolgovi niso posledica negospodarnega poslovanja in da
               ti dolgovi so pač posledica neke zavestne odločitve, da se bodo avtoceste v Sloveniji
               gradile s kreditom. Zato ti dolgovi tudi niso neodplačljivi. Potreben je samo tak
               zakon, kot ga imamo pred nami, se pravi na kratek rok reprogramirati dolgove in omogočiti tej družbi, da
               se na srednji rok pač postavi na noge in da normalno obratuje, v bistvu pa gre za
               visoko dobičkonosno podjetje.</p>
               <p>Zato, kot sem poudaril, v Združeni levici mislimo, da je to najkoristnejši zakon od
               vseh, ki ga je Cerarjeva Vlada sprejela in ga bomo seveda podprli. Bi pa ob tej
               priložnosti, ker imamo ravno predstavnike Darsa tukaj, vprašal kako je s to delovno
               skupino, katera dejavnost se je omenjala v novembru 2014. <stage>/ nerazumljivo/</stage> delovno
               skupino za privatizacijo Dars zdaj v nekem poročilu, ki je bilo v medijih objavljeno
               9. oktobra 2014, so se kot člani te skupine omenjali Darja Kocjan in Anita Goršek,
               Matej Čepelnik, Matej Runjak, Simona Razvornik Škofic, Leonida Klemenčič, Špela
               Bizjak in tako dalje.</p>
               <p>Tako, da me zanima ali ta skupina še deluje in kakšni so, v bistvu to je pa bolj
               vprašanje za Ministrstvo za finance, kakšne so, kakšna je vaša vizija za Dars. Ali
               naj ostane v državni lasti, kako bo klasificiran? Zdaj v prvih dveh verzijah je bil
               celo klasificiran kot portfeljska naložba, tako da me v bistvu v tem smislu zanima
               pač kako si Vlada predstavlja prihodnost Darsa. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa. Želi še kdo na tem mestu razpravljati? Sicer dajem besedo državnemu
               sekretarju, gospodu Dragonji. Izvolite.</p>
            </sp>
            <sp who="SDT7:DragonjaMetod">

               <speaker>METOD DRAGONJA:</speaker>

               <p>Hvala lepa.</p>
               <p>Najprej bi si želel zahvaliti Zakonodajno-pravni službi parlamenta za sodelovanje pri
               pregledu zakona in pri posredovanju pripomb. Mi smo v celoti sledili predlogom, ki
               jih je Zakonodajno-pravna služba dala, čeprav smo vedno, smatramo, da so ljudje, ki
               zakone pišejo izkušeni, pa skozi več rok grejo zakoni, vedno se pojavijo še potreba,
               da se teksti usklajujejo. To je pač del ekspertnega dela na ministrstvu, ki ga tudi
               moramo izboljševati. To je prvi del odgovorov, ki bi jih želel dati.</p>
               <p>Drugo, bi želel zelo poudariti, da kar se tiče samega zakona, ne gre za to, da se
               zakon zdaj sprejema zato, ker je Dars v težavah, ampak gre za aktivno upravljanje
               dolga, ki je nastal za izgradnjo slovenskega avtocestnega sistema. Opravlja se
               aktivno tako, da se ga refinancira. Najet je bil pač po neki dinamiki in po tržnih
               pogojih, v katerih so se avtocestni odseki gradili. Ta zakon bo omogočil tudi, da
               bomo v celoti izkoristili ugodne pogoje na finančnih trgih in ceneje lahko potem te
               kredite tudi refinancirali, neodvisno od njihove zapadlosti, to je vedno potem stvar
               konkretnih kalkulacij in konkretnih ocen.</p>
               <p>Kar se tiče zdaj javnega dolga, zadolženosti družbe, Dars številka okvirna - bodo pa
               potem predstavniki Darsa povedali točno številko - dolga Darsa, ob koncu lanskega
               leta je 2 milijardi 800 milijonov, če nisem narobe povedal, ampak me bodo oni
               popravili. Ta dolg je v celoti klasificiran po statistični metodologiji, je za 2010
               kot zasebni dolg, ne kot javni dolg. To so koncepti, po katerih se tudi druge podobne
               firme, ki so investitorke in upravljavke avtocest v Evropski uniji zadolžujejo in
               kako tudi države ta del javne infrastrukture gradijo.</p>
               <p>Lahko povem, da na primer družba ASFINAG, ki je v 100% lasti Republike Avstrije, ima
               krovno poroštvo države v višini 12 milijard evrov in pravzaprav vse, kar se tiče
               upravljanja dolga tukaj zgledujemo po sosednji državi. Kriterij zakaj je to možno
               tako pripoznati je dejstvo, da se prihodki ustvarijo na trgu pretežno oziroma ta
               kriterij, da se morajo več, kot 50% prihodkov realizirati na trgu in to izpolnjuje
               pač ta pogoj,  da se
               družba, da te dolgovi Družbe za avtoceste niso sestavni del javnega dolga. Če pa bi
               bili sestavni del javnega dolga bi pa javni dolg povečali približno za 7 %, nekaj več
               kot 7 %. Zdaj treba je pa reči, da je ta slika nam na drugi strani kvari to, bi rekel
               pa drugi del bi rekel teh makroekonomske slike indikatorjev, ko se pa spremlja
               zadolženost gospodarstva pa ta tako imenovani potreba po tem, da finančni vzvodi
               znižujejo je pa v pravzaprav gospodarstvu ali pa v zasebnem sektorju ta DARS pokazan
               pravzaprav kot netipični dolžnik in precej, bi rekel, povečuje to, bi rekel, stopnjo
               zadolženosti privatnega sektorja, pa spet, če se gleda segment državnih podjetij se
               rado lansira tezo, da so državna podjetja nadpovprečno zadolžena, pri čemer je spet
               DARS tako velik in tako pomemben v temu segmentu če iz podjetij v državni lasti
               izločimo DARS so podjetja podpovprečno zadolžena, če pa so z DARS-om so pa nekaj
               nadpovprečno zadolžena. Vsekakor je treba zelo poudariti, da je, saj pravim, to ni
               neka zdaj operacija, ki predstavlja neko, bi rekel, situacijo, ki ni normalna, ki ni
               primerljiva s sistemi in z družbami, ki gradijo in opravljajo avtocestne sisteme
               drugje po Evropi. Koncepti so identični in iz tega vidika tudi slike, kar se tiče
               vpliva na makroekonomsko vzdržnost, na nivoje javnega dolga, na zadolženost
               privatnega sektorja so približno primerljive kot so z državami v temu kontinentalnem
               delu Evrope. Toliko na vprašanje gospoda Širclja.</p>
               <p>Zdaj, na vprašanje gospoda Mesca, kar se tiče učinkovitosti DARS-a; učinkovitost je z
               dveh strani jo je potrebno vedno gledati, je stroškovna učinkovitost in je
               prihodkovna učinkovitost. Stroškovna učinkovitost je vedno takšna da se jo da
               popravljati in tudi prihodkovna učinkovitost je tista, na katero mi predvsem z vidika
               Ministrstva za finance večkrat opozarjamo, da jo je potrebno izboljševati, da mi
               pravzaprav premalo cestnin poberemo glede na kvaliteto avtocestnega sistema, ki smo
               ga zgradili in ki ga upravljamo. Če vam dam podatek, DARS oziroma Slovenija realizira
               na kilometer avtoceste na leto 485 tisoč evrov prihodkov, Avstrijci realizirajo 744
               tisoč evrov prihodkov, Italijani pa še bistveno več, čez milijon sto tisoč evrov.</p>
               <p>Tako da, to jasno vpliva precej, na to precej vpliva cenovna politika, precej pa
               vpliva tudi to koliko smo uspešni ali pa učinkoviti pri tem kako te avtocestne odseke
               cestninimo in tretje tudi koliko raznih olajšav dajemo ekoloških in drugih, ki
               vplivajo, tako da za finančno vzdržnost tega modela financiranja je potrebno dati
               usmeritev, da je treba obseg prihodkov, ki jih DARS realizira povečevati, da je s
               tega vidika potrebno tudi nadgrajevati sisteme za upravljanje prometa, da je treba
               zagotoviti bolj učinkoviti cestninski sistem, bolj tehnično dovršen, ki bo bolj
               celovito lahko zagotovil potem še učinkovito poslovanje v temu delu.</p>
               <p>Kar se tiče statusa DARS-a v strategiji upravljanja državnega premoženja bo DARS
               opredeljen kot strateško podjetje, ni predvidena nikakršna privatizacija ali vstop
               privatnih vlagateljev. Prejšnja Vlada je dala obdelati strokovno možnost, da bi
               prišlo tudi do finančnih operacij, ki bi omogočile pravzaprav znižanje na eni strani
               javnega dolga, lahko tudi ali pa povečanje  učinkovitosti tudi delovanje. Ampak ta naloga je
               sicer bila s strani prejšnje Vlade podana, projektna skupina, ki je na tem delala je
               to nalogo opravila, jo je predložila Vladi, Vlada je pa nikoli ni niti obravnavala
               niti sprejela prejšnja. Tako da, ni narobe, da je takšna, bi rekel študija bila
               narejena, takšna vaja, delovna skupina ki je na tem delala je vložila precej
               strokovnih naporov, da je do teh učinkov prišla, kakšni bi bili. Vendar se potem v
               teh aktivnostih ni nadaljevalo in tudi sedanja vlada ne nadaljuje in smo to tudi že
               pojasnili ob kakšni drugi priliki.</p>
               <p>Toliko bi z moje strani, če pa bo gospod Knez še kaj na vprašanja, ki so bila dana,
               lepo prosim.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Izvolite, gospod Knez, imate besedo.</p>
            </sp>
            <sp who="SDT7:KnezMatjaž">

               <speaker>MATJAŽ KNEZ:</speaker>

               <p>Hvala lepa, spoštovane poslanke, spoštovan poslanci.</p>
               <p>Predlog zakona, ki je danes pred nami pravzaprav omogoča DARS-u, da prevzete
               obveznosti, ki so bile prinesene na DARS leta 2010 aktivno z njimi upravlja in na nek
               način tudi te obveznosti poravnava v naslednjem obdobju.</p>
               <p>Glede na učinkovitost upravljanja bi lahko rekel da seveda to učinkovitost
               upravljanja lahko merimo v dveh smereh, prvič ali je vsebinska učinkovitost družbe
               DARS dovolj velika in ali se finančna uspešnost poslovanja dovolj dobra.</p>
               <p>Zdaj, na prvo vprašanje ali je vsebinska učinkovitost dovolj dobra bi lahko rekel, da
               je meritve, ki jih delamo in pravzaprav primerjamo DARS, se pravi storitev, ki jo
               ponujamo našim uporabnikom je dejansko v srednjeevropskem prostoru ocenjen kot zelo
               dober. Se pravi naše aktivnosti kažejo na to, da ponujamo dovolj visok standard za
               uporabo slovenskih avtocest. To pa pomeni seveda takšen standard da tudi nekaj stane,
               to pomeni da stroškovno, če gledamo bi lahko določene stroške še zmanjševali seveda
               potem bi zmanjševali tudi standard, kar pa pomeni, da bi seveda zmanjševali tudi
               prihodke na slovenskih avtocestah. Če merimo število zastojev kot enega izmed
               pomembnih kazateljev naše uspešnosti lahko ugotavljamo da so slovenske avtoceste v
               primerjavi s tujimi avtocestami, nemškimi, italijanskimi, kljub seveda nekaj nižjemu
               prometu bistveno da so ti zastoji manjši in krajši kot so v primerjavi v tujini.</p>
               <p>Kar se tiče pomemben podatek, ki ga je potrebno povedati je to, da 50 % prometa v
               Sloveniji teče preko avtocestnega sistema, ki predstavlja nekako 10 % cestnega
               infrastrukturnega sistema. Ukrepi, ki so bili uvedeni v družbi DARS v zadnjem obdobju
               se izraža tudi v finančnem smislu tako da DARS danes beleži okoli 70 milijonov evrov
               neto dobička v letu 2014 kar je seveda rekordna številka od nastanka DARS-a. Da pa
               seveda te številke bomo lahko vzdrževali potrebujemo aktivno cenovno politiko na eni
               strani seveda povečevanje prihodkov, na drugi strani seveda učinkovite sisteme. To pa
               pomeni seveda, da moramo obstoječe kredite, ki so bili preneseni na DARS leta 2010,
               ki so bili žal nekateri kratkoročni seveda vemo pa da dolgoročni projekti gradnje
               avtocestnega sistema morajo biti zagotavljanje iz dolgoročnih virov, nam zapadejo
               tako veliki v temu obdobju da se iz lastnega finančnega toka ni možno obravnavati. Da
               pa seveda stvari, ki smo jih prej povedali in jih moramo uresničiti <stage>/ nerazumljivo/</stage>
               problem.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Gospod Horvat, izvolite.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica, spoštovane kolegice in kolegi, predstavniki Vlade,
               predstavniki uprave DARS-a, lepo vas pozdravljam.</p>
               <p>Gospe in gospodje, mislim da ni nikogar za tem omizjem, ki se ne bi zavedal, da dobro
               razvita prometna infrastruktura pomeni hrbtenico razvoja vsake družbe, gospodarstva
               in seveda tudi storitvenih dejavnosti v najširšem smislu. Če danes pogledamo razvoj
               cestne infrastrukture lahko ugotovimo, da smo Slovenci v zadnjih letih pospešeno
               gradili avtoceste in hitre ceste vendar smo se pri tem tudi pospešeno zadolževali.
               Brez dvoma, njihova gradnja predstavlja veliko stroškovno in časovno komponento zato
               je bilo zadolževanje za ta namen skoraj neizogibno. Spomnim se, bil sem zraven, v
               mandatu 2004 – 2008, ko je 1. maja 2004 Slovenija vstopila v Evropsko unijo in so to
               pravzaprav najbolj in najprej zaznali prav kamionarji. Takrat se je fantastično do
               dramatičnih številk povečal tranzitni, transportni promet, se spomnite od Dolge vasi
               do notranjosti. Mislim da je bilo na dnevni ravni okoli pet tisoč tovornjakov, težkih
               tovornjakov, samo v tranzitu, tukaj niti seveda ne štejemo notranjega  prometa. In takrat smo
               seveda tudi se v koaliciji odločili, da se bomo zadolžili, da bomo sprejeli
               poroštvene zakone in da bomo, da pravzaprav ne bomo upoštevali nacionalnega programa
               izgradnje avtocest ampak, da bomo ta program, temu programu dali pospešek.</p>
               <p>Če boste šli brati nacionalni program izgradnje avtocest, boste videli, da je tako
               imenovana Pomurka, kot popularno rečemo avtocesti do Madžarske meje, bila načrtovana,
               da se bo izgradila do leta 2013. No, mi smo jo odprli 14. avgusta 2008. Ker je prav
               vstop Slovenije v Evropsko unijo enostavno to narekoval. Druge možnosti ni bilo.</p>
               <p>Tudi upravljanje in redno vzdrževanje avtocestnih odsekov, ki predstavlja obvezno
               gospodarsko javno službo, ki mora v skladu z zakonom o cestah zagotavljati ohranjanje
               javnih cest v dobrem stanju, zahteva gotovo velik finančni zalogaj. Ko ej Dars v letu
               2010 na podlagi Zakona o družbi za avtoceste v Republiki Sloveniji v celoti prevzel
               financiranje graditve in obnavljanja avtocest in hitrih cest, je prevzel seveda tudi
               finančni dolg, ki je takrat znašal 2 tisoč 998,5 milijonov evrov. Z drugimi besedami,
               slabe tri milijarde.</p>
               <p>Ker analiza finančne konstrukcije odplačila dolga kaže, da bo v naslednjih letih
               prišlo do neusklajenosti med razpoložljivimi sredstvi in finančnimi obveznostmi iz
               naslova odplačevanja dolga, je dolg potrebno prestrukturirati in s tem zagotoviti
               njegovo nemoteno odplačevanje. Dejstvo je, da takšno rešitev omogoča le
               prestrukturiranje dolga ob državnem poroštvu, ki bo omogočalo izboljšanje finančne
               vzdržnosti poslovanja Dars, ter bo zmanjšalo tveganje, ki izhaja iz tega dolga.</p>
               <p>Ker gre pri tem izključno za refinanciranje obstoječega dolga, je bil najet za
               investicijo v preteklosti, torej ki je bil najet za investicijo v preteklosti, to pa
               pomeni tudi zagotavljanje realizacije nacionalnega programa izgradnje avtocest v
               Republiki Sloveniji, poslanci Nove Slovenije Krščanski demokrati Predlog zakona o
               poroštvu Republike Slovenije za obveznosti Dars iz naslova kreditov in dolžniških
               vrednostnih papirjev najetih oziroma izdanih za refinanciranje obstoječega dolga
               Dars, podpiramo.</p>
               <p>Dars trenutno opravlja skupno 607 kilometrov avtocest in hitrih cest, 166 kilometrov
               priključkov nanje, 23 kilometrov razcepov, ter več kot 30 kilometrov počivališč.
               Njegovo poslanstvo je uresničevanje državnih avtocestnih programov, upravljanje
               avtocestnega omrežja ter zagotavljanje kakovostnih storitev uporabnikom avtocest in
               hitrih cest. Dejstvo je, da je družba glede na kazalnike poslovanja v zadnjem
               triletnem obdobju najuspešneje poslovala v preteklem letu. Rezultat je posledica
               izvedenih aktivnosti konsolidacije, prestrukturiranja družbe in ukrepov
               racionalizacije na vseh področjih poslovanja in to pozdravljamo. </p>
               <p>Dejstvo je tudi, da družba od leta 2009 iz državnega proračuna ne dobiva več nobenih
               namenskih sredstev in torej sama financira graditev in obnavljanje avtocest in hitrih
               cest. Vse to so argumenti, ki opravičujejo sprejem omenjenega zakona o poroštvu.</p>
               <p>V Novi Sloveniji se zavedamo odgovornosti, ki izhajajo iz jamstva države za
               izpolnitev obveznosti Dars, vendar poroštvo v tem primeru zagovarjamo, kajti gre za
               jamstvo, ki ne predstavlja tveganja, kot ga je že vnaprej predstavljalo na primer
               državno poroštvo, dano za izgradnjo TEŠ 6, ki smo mu Krščanski demokrati edini
               nasprotovali. Torej, danes bom glasoval za ta zakon.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ja, izvolite, gospa Bratušek.</p>
            </sp>
            <sp who="SDT7:BratušekAlenka">

               <speaker>MAG. ALENKA BRATUŠEK (PS ZaAB):</speaker>

               <p>Najlepša hvala.</p>
               <p>Zdaj mi je žal, da ni kolega, ki danes sicer sedi na desni, drugače pa je krepko na
               levi. Zdaj, tukaj, ker jaz neke tako velike dodane vrednosti tega zakona, ki ej danes
               pred nami in hvalospevov, ki ga je pel, seveda ne vidim. Dejstvo je, da je ta zakon
               potreben.  Dejstvo je,
               da so se odločitve, da se bodo avtoceste gradile s krediti, sprejemale. Vprašanje je,
               če je takrat sploh obstajala kakršnakoli drugačna možnost. Nekako se pa težko
               strinjam s hvalospevi temu, da Dars tako odlično posluje. Dejstvo je, da ima
               pozitiven rezultat, to je dejstvo. Ampak bodimo iskreni. Bolj, kot kakršnakoli
               reorganizacija, bolj kot kakršnikoli drugi ukrepi, temu botruje to, da smo, mislim da
               leto nazaj ali pa leto in malo nazaj zvišali cestnine, ker smo se zavedali, kljub
               temu, da to politično ni bilo najbolj priljubljeno, smo se zavedali odgovornosti, da
               Dars mora odplačevati svoje dolgove, ker v nasprotnem primeru celoten dolg pade na
               državo.</p>
               <p>In kot drugo, jaz verjamem, da vsi vemo, da z boljšo gospodarsko situacijo se je tudi
               promet, predvsem tranzit po naših avtocestah povečal. Tako, da jaz mislim, da sta to
               dva ključna razloga za tako odlično poslovanje Darsa, kot ga danes opisujete. Kot
               rečeno, zakon je potreben ampak ker imamo danes z nami predsednika uprave Darsa, bom
               vseeno izkoristila, pa eno vprašanje postavila, ki ni čisto neposredno povezano s tem
               zakonom, je pa<gap n="…"/> Vsekakor mislim, da nas lahko zanima.</p>
               <p>Malo prej sem na enem od spletnih medijev prebrala, da visoki zneski, ki jih Dars
               plačuje odvetniški družbi Matos, zbujajo pozornost sodišč. In menda je Računsko
               sodišče več kot pol leta čakalo na odgovor Darsa, ne vem ali ga je dobilo ali ne,
               zakaj tako veliki zneski in mogoče bi bilo prav, da nam poveste prvič kako veliki
               zneski in kot drugo, tudi zakaj. Če ste pa to odvetniško družbo izbrali z javnim
               razpisom, pa če mogoče veste, bi oziroma z javnim naročilom, bi me tudi zanimalo. Se
               opravičujem, vem, da ni povezano ampak, ko govorimo o denarju mislim, da je prav, da
               tudi te stvari, če že računsko sodišče ne more izvedeti, jih izvemo pa poslanci.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Drugih razpravljavcev ni. Sprašujem vas, gospod Knez, boste podal odgovor?
               Izvolite.</p>
            </sp>
            <sp who="SDT7:KnezMatjaž">

               <speaker>MATJAŽ KNEZ:</speaker>

               <p>Hvala za vprašanje.</p>
               <p>Zdaj, številke ne bom točno podal, ker s sabo nimam odgovora. Ni dejstvo pravzaprav.
               Družba Dars upravlja s približno 5 milijardami premoženja in seveda za svoje storitve
               ima najeto število ali pravzaprav znotraj hiše je sedem pravnikov, ki deluje v pravni
               pisarni znotraj družbe Dars. Družba Dars ima v tem trenutku sklenjenih vsaj 20 do 30
               pogodb s pravnimi hišami tako v Ljubljani, tako v Mariboru, tako po celi Sloveniji
               pravzaprav. Jih najema za posamezna specialna področja. Tako za delovnopravno
               zakonodajo, tako seveda za številne civilnopravne spore, ki so pomembni ali pa
               pravzaprav s katerimi se tako velika družba srečuje.</p>
               <p>Dejstvo je, da je v letu 2013, 2014 je prišlo do bistvenega upada pravnih stroškov
               ali pa pravzaprav stroškov za pravne storitve, ki so znašle, po številkah lahko povem
               koliko so bile, samo malo<gap n="…"/> So znašale približno, v letu 2013, 316 tisoč evrov, v letu
               2014 pa 455 tisoč evrov. Če pogledamo, so številke, ki so povezane z družbo Matos,
               znašale v letu 2013, 45 tisoč evrov, v letu 2014 pa 35 tisoč evrov. Za primerjavo, na
               primer, če vam podam, Rojs, Peljhan, Prelesnik 160 tisoč evrov v letu 2013, v letu
               2014 pa seveda 259 tisoč evrov.</p>
               <p>Številke, ki so ali pa pravzaprav posledice, ki so ali pa te številke so povezane
               seveda s pogodbenimi odnosi za vsako pravno pisarno. Zaračunava se skladno s tarifo,
               ki je seveda dogovorjena v tej pogodbi in vsekakor te tarife so pod tarifami, ki so
               nekako v primerjavi v drugih primerih. Gre za to seveda, da je zelo lahko nekako
               podati mnenje, da so določene tožbe neupravičene ali pa seveda so upravičene, dejstvo
               pa, da nam zakon nalaga, da delujemo skladno z vestnostjo dobrega gospodarja. In prepričan sem, da so vse
               tožbe in pravzaprav vsi zahtevki, ki so povezani s temi tožbami povezani s skrbnostjo
               ravnanja. Nikakor ne drži teza, ki je danes postavljena v dnevniku, da je nekdo čakal
               na poročilo Računskega sodišča ali pa pravzaprav na zahtevek pol leta. Žal nimam
               dokumentov pred seboj, rade volje pa vam jih dostavim, kjer se bodo izkazovale
               popolnoma drugačne stvari.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa za podane odgovore.</p>
               <p>Ker ni več razpravljavcev k 1. členu in predlaganima amandmajema prehajamo najprej na
               odločanje o predlogu za amandma odbora k 1. členu.</p>
               <p>Glasujemo, kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma odbora k 1. členu sprejet.</p>
               <p>Zdaj prehajamo še na odločanje o vloženem amandmaju koalicijskih poslanskih
               skupin.</p>
               <p>Glasujemo, kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma koalicije k 1. členu predloga zakona sprejet.</p>
               <p>V razpravo zdaj dajem 2. člen zakona in predlog amandmaja koalicijskih poslanskih
               skupin k temu členu. Če ni razpravljavcev potem prehajamo na glasovanje o amandmaju
               koalicijskih poslanskih skupin k 2. členu.</p>
               <p>Glasujemo, kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma koalicije k 2. členu predloga zakona sprejet.</p>
               <p>V razpravo dajem 3. člen in amandma koalicijskih poslanskih skupin k besedilu tega
               člena. Ni prijavljenih razpravljavcev zato prehajam na glasovanje.</p>
               <p>Glasujemo, kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma koalicije k 3. členu predloga zakona sprejet.</p>
               <p>V razpravo dajem 4., 5. in 6. člen predlaganega zakona, kjer ni predlaganih
               amandmajev. Ni razpravljavcev.</p>
               <p>Zato prehajamo na besedilo k 7. členu in amandmaju koalicijskih poslanskih skupin,
               kjer tudi ni razpravljavcev zato o amandmaju glasujemo.</p>
               <p>Glasujemo, kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Dajem v razpravo še zadnji člen predlaganega zakona, 8. člen kjer ni predlaganih
               amandmajev. Ni razpravljavcev.</p>
               <p>Zato prehajam sedaj na odločanje o vseh členih predlaganega zakona skupaj.</p>
               <p>Glasujemo, kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je zakon oziroma, da so členi zakona sprejeti.</p>
               <p>S tem tudi zaključujem drugo obravnavo predloga zakona na matičnem delovnem telesu.
               Sprejeti amandmaji se vključijo v dopolnjen predlog zakona, ki bo sestavni del
               poročila odbora.</p>
               <p>Za poročevalca na seji Državnega zbora predlagam, da to poročilo podam sama, če se
               strinjate s tem?</p>
               <p>S tem zaključujem tudi 1. točko dnevnega reda.</p>
               <p>In prehajam na <title>2. TOČKO DNEVNEGA REDA – OSNUTEK NACIONALNEGA REFORMNEGA PROGRAMA
                  2015, 2016.</title>
               </p>
               <p>Kot sem že v uvodu povedala smo k tej točki prejeli osnutek Nacionalnega reformnega
               programa z dnem 13. 4. 2015 in potem še nov osnutek z dnem 15. 4. 2015. K tej točki
               so bili vabljeni predstavniki in predstavnice Ministrstva za finance in bi kar
               predala tukaj besedo, verjetno državni sekretarki, gospe Mateji Vraničar, da nam ta
               osnutek  oziroma ta
               načrt Vlade glede ukrepov in projektov za leto 2015, 2016 predstavi. Izvolite, imate
               besedo.</p>
            </sp>
            <sp who="SDT7:VraničarErmanMateja">

               <speaker>MAG. MATEJA VRANIČAR:</speaker>

               <p>Hvala lepa za besedo. Lep pozdrav vsem! </p>
               <p>Najprej naj se uvodoma opravičim, da smo v ponedeljek poslali čistopis po seji Vlade,
               v katerem pa smo žal spregledali dva dogovorjena popravka v besedilu in zaradi tega
               se besedilo, ki ste ga prejeli včeraj, razlikuje od ponedeljkovega v dveh odstavkih
               in sicer na strani 4, v prvem odstavku. Izboljšanje strukturnega salda sektorja
               država po 0,5% BDP letno je na sredini tega odstavka nekoliko preoblikovan en stavek
               in pa druga sprememba je na strani 20, dodan odstavek o strategiji razvoja prometa,
               ki se nadaljuje še potem, na koncu 20. strani, ki se nadaljuje še na 21. strani, v
               okviru točke, na koncu točke 2.7. Za to napako se vam opravičujem, relevanten je
               torej tekst, ki smo ga poslali včeraj. </p>
               <p>Nacionalni reformni program je dokument, ki smo se ga v preteklih letih že kar
               navadili. Je sestavni del oziroma je izhodiščni dokument tako imenovanega evropskega
               semestra in podaja osnovne usmeritve in cilje, ki jih bo Vlada v svoji ekonomski
               politiki zasledovala za leti 2015 in 2016. V delu, kolikor se ta ekonomska politika
               dotika tudi doseganja ciljev na področju javnofinančne politike, je nacionalni
               reformni program povezan s programom stabilnosti, ki sledi potem v nadaljevanju.
               Drugi oziroma zadnji del tega gradiva pa je posvečen poročilu o napredku posamezne
               države v povezavi s strategijo Evropska unija 2020.</p>
               <p>Slovenija je kot članica Evropske unije in Evropske monetarne unije zavezana k
               spoštovanju skupnih pravil in glede omejitev pri gibanjih tako v javnih financah, kot
               v širšem makro ekonomskem področju in ta pravila se odražajo tudi skozi besedilo
               nacionalnega reformnega programa. V gradivu izpostavljamo kot dva ključna cilja
               spodbujanje gospodarske rasti in pa nadaljnja javnofinančna konsolidacija in v tem
               kontekstu smo si začrtali tudi okvirne ukrepe na ključnih področjih z namenom, da se
               povečuje produktivnost in učinkovitost ter zagotovi primerna raven socialne
               vključenosti in pravičnosti.</p>
               <p>Naloge v zvezi s tema dvema ciljema smo si razdelili v tri prioritete. Prva
               prioriteta Vlade je spodbujanje naložb. Gre predvsem za ukrepe s področja spodbujanja
               izvozne konkurenčnosti podjetij, razvoja malega in srednjega podjetništva, razvoja
               finančnih instrumentov, izboljšanja posojilnih pogojev, ter ukrepi za privabljanje
               zasebnih vlagateljev. V ta kontekst sodijo tudi ukrepi za izvajanje investicij z
               multiplikativnimi učinki in pa aktivnosti, ki jih povezujemo s sodelovanjem Slovenije
               v tako imenovanem Junkerjevem paketu. </p>
               <p>Drugo prioritetno področje so strukturne spremembe. V okviru tega bomo posebno
               pozornost namenili izboljšanju poslovnega okolja z zmanjševanjem administrativnih
               ovir, kjer smo si zadali za to dvoletno obdobje predvsem dve ključni področji
               delovanja. Eno so administrativne ovire pri izpolnjevanju davčnih obveznosti in pa
               skrajševanje časa in energije, ki je potreben za prostovoljno izpolnjevanje davčnih
               obveznosti. Drugo področje pa je prostorsko načrtovanje in pa umeščanje projektov v
               prostor.  Nadaljnje
               aktivnosti na tem področju so namenjene tudi deregulaciji poklicev in dejavnosti in
               pa sprememba na zdravstvenem področju, vključno z ureditvijo dolgotrajne oskrbe.
               Načrtovani os ukrepi za boj proti korupciji, davčnim utajam in zaposlovanju ter delu
               na črno in ne nazadnje krepitev učinkovitosti delovanja pravosodnega sistema.</p>
               <p>Tretja prioriteta ostaja fiskalna odgovornost, kjer moramo nadaljevati s fiskalno
               politiko, ki bo zagotovila trajno in vzdržno znižanje primanjkljaja sektorja države
               pod 3% BDP-ja, kar je letošnji cilj in pa nadaljnje zniževanje javnofinančnega
               primanjkljaja po pol odstotne točke BDP-ja letno tako, da bi do leta 2020 dosegali
               izravnan strukturni saldo.</p>
               <p>V tem okviru je treba seveda omeniti tudi dokončanje postopka sprejemanja Zakona o
               fiskalnem pravilu in pa z njim povezane spremembe Zakona o javnih financah. Pomembno
               je, da smo si v bistvu, da smo zapisali v nacionalni reformni program, da so cilji
               doseganja srednjeročnega strukturnega salda v bistvu nekako povezani s ciljem
               zagotavljanja ustreznega socialno-ekonomskega položaja posameznikov in pa
               zagotavljanja domače potrošnje in vsi tej trije cilji morajo biti nekako uravnoteženo
               upoštevani pri vseh konkretnih ukrepih, ki jih bo Vlada pripravila v tem dveletnem
               obdobju.</p>
               <p>V drugem delu dokumenta so podrobneje pojasnjeni dosedanji in pa načrtovani nadaljnji
               ukrepi po posameznih specifičnih priporočilih, ki smo jih prejeli s strani Evropskega
               sveta oziroma Evropske komisije v lanskem letu in izpolnjevanje katerih je v bistvu
               tudi ena od aktivnosti, ki se izvaja v okviru evropskega semestra.</p>
               <p>Ne, da bi zahajala v podrobnosti posameznega priporočila, naj jih v uvodu samo
               naštejem, podrobnosti pa, če bo potrebno potem v nadaljevanju v razpravi. Prvi cilj,
               odprava čezmernega primanjkljaja in stabilizacija dolga sektorja država. Drugi cilj,
               dolgoročna vzdržnost javnih financ, predvsem v povezavi z obvladovanjem stroškov
               staranja. Tretji cilj ureditev trga dela, tako z vidika spremljanja učinkov dosežene
               reforme trga dela, kot tudi identifikacija morebitnih potreb za nadaljnje spremembe,
               nato četrto področje banke in bančni sistem, kjer je potrebno spodbuditi njihovo
               kreditno aktivnost do gospodarstva.</p>
               <p>Peti cilj oziroma peto priporočilo, ukrepi s področja upravljanja državnega
               premoženja. Šesti cilj prestrukturiranje podjetij in pa nadaljevanje procesa
               njihovega razdolževanja. Sedmi cilj, zmanjšanje poslovnih ovir, v okvir katerega
               ponovno lahko uvrstimo tudi področje zmanjšanja administrativnih ovir in
               poenostavitev davčnih postopkov, izboljšanje poslovnega okolja preko odzivanja na
               enotni dokument za boljše zakonodajno in poslovno okolje, preko oblikovanja enotnih
               kontaktnih točk, tudi preko prenove reguliranih poklicev in dejavnosti. Osmo
               specifično priporočilo pa so ukrepi za boj proti korupciji.</p>
               <p>Kot sem omenila že uvodoma, je sklepni tretji del nacionalnega reformnega programa
               namenjen opredelitvi ukrepov za doseganje ciljev Evropska unija 2020 in sicer gre za
               cilje s področja spodbujanja zaposlovanja, krepitve vlaganj v raziskave in razvoj, v
               izobraževanje, zmanjševanje revščine ter v cilje na področju podnebnih in okoljskih
               sprememb oziroma doseganje podnebnih in okoljskih ciljev, ki so prav tako, recimo
               mednarodna zaveza.
               Glede samega postopka, ta teden smo osnutek nacionalnega reformnega programa poslali
               v razpravo pristojnim organom Državnega zbora in pa jutri bomo opravili tudi razpravo
               na Ekonomsko-socialnem svetu. Tekom prihodnjega tedna bomo finalizirali gradivo in
               Vlada naj bi ga potrdila v zadnjem tednu aprila.</p>
               <p>Rok, skrajni rok za predložitev dokumenta Evropski komisiji zaradi nadaljnjega
               postopka je 30. April in tega roka se moramo držati. Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa za vašo predstavitev, tole uvodno.</p>
               <p>S tem zdaj odpiram razpravo. Želi kdo razpravljati? Ja, gospod Mesec, izvolite.</p>
            </sp>
            <sp who="SDT7:MesecLuka">

               <speaker>LUKA MESEC (PS ZL):</speaker>

               <p>Hvala.</p>
               <p>Jaz bi najprej želel na kratko pokomentirati uvodne ugotovitve. In sicer prva uvodna
               ugotovitev je, da je bila leta 2014 dosežena zmerna rast, ki se bo predvidoma
               nadaljevala tudi v naslednjih letih, kar naj bi bila priložnost za izvajanje
               strukturnih reform.</p>
               <p>Zdaj, tukaj bi želel Vlado opozoriti, da je treba biti tukaj previden. Gospodarsko
               rast res poganja pretežno izvoz, kot je zapisano v nacionalnem razvojnem programu.
               Plačilnobilančni presežek dosega 6% BDP, zunanjetrgovinski je še večji, kar je po eni
               strani dokaz, da je slovensko gospodarstvo bistveno bolj konkurenčno, kot to kažejo
               razne mednarodne lestvice, po drugi strani pa to samo po sebi ne implicira, da je to
               priložnost za izvajanje strukturnih reform ampak zahteva previdnost. Namreč, če boste
               hiteli s hitro fiskalno konsolidacijo, lahko nespametno znižate povpraševanje in s
               tem zavrete gospodarsko rast v naslednjih letih.</p>
               <p>Drugo izhodišče, na katerem temelji nacionalni reformni program pa je, da je v
               Sloveniji kljub razmeroma velikemu padcu BDP-ja uspelo ubraniti eno izmed največjih
               stopenj socialne enakosti v mednarodnih primerjavah. Tukaj moram reči, da to ne drži
               povsem, da je ta ugotovitev preveč enostranska. Zdaj, po eni strani Slovenija ni več
               prva v Evropski uniji po dohodkovni enakosti. Tudi, če jo gledamo, merimo samo po
               plačah, nas je prehitela Slovaška, blizu je tudi Finska, hkrati pa je Slovenija v teh
               kriznih letih z varčevalnimi ukrepi postala oziroma v nekaterih letih celo prejela
               srebrno ali pa bronasto medaljo po tem, koliko se je absolutna revščina povečala v
               enem letu v državi.</p>
               <p>Tako, da relativna nizka stopnja neenakosti ne more biti razlog za zadovoljstvo in ne
               ukrepanje ampak je treba tudi brati jo na pravilen način. Se pravi, enako oziroma
               enakost kljub vsemu v Sloveniji se povečuje in absolutno je narastla tudi revščina
               med krizo in to bi moral biti razlog za ukrepanje, ne pa za zadovoljstvo, ki ga
               nacionalni reformni program izraža v svojih izhodiščih.</p>
               <p>Zdaj pa, če na kratko pokomentiram še ključne usmeritve, ki ste si jih v tem programu
               zadali. Zdaj, najprej kar se tiče investicij. Iz seznam investicijskih projektov
               tukaj je razvidno, da gre v večini primerov še vedno v investicijo v beton. Govori se
               o gradnji železnic, kar je pozitivno ampak hkrati so pa tukaj vedno nove ceste in več
               ali manj so investicije fokusirane v ta dva segmenta, medtem, ko Vlada recimo na
               področju šolstva še vedno išče prihranke.</p>
               <p>Tukaj moramo biti kritični, ker po eni strani gospodarstvo na tej stopnji razvoja,
               kot ga ima Slovenija danes, ne more, gospodarska rast ne more temeljiti na
               investicijah v beton, hkrati pa smo predvsem v predkriznih letih videli, da imajo te
               investicije zelo majhne multiplikativne učinke in bi zato predlagali, da se
               osredotočite na druge sektorje, ne na investicije v beton.</p>
               <p>Potem je treba opozoriti na precenjevanje pomena malih in srednjih podjetij v tem
               programu. Namreč mala in srednja podjetja so malo kje v svetu oziroma več ali manj
               zdaj postaja tako, da velika podjetja postajajo gonilo razvoja, v recimo temu
               centralnih državah, medtem, ko mala in srednja podjetja postajajo oziroma se skušajo
               vlade nanje opreti predvsem v perifernih državah.  Ampak, če pogledamo samo številke za Slovenijo, bomo
               videli, da so zgovorne. Recimo, raziskava SURS kaže, da mala in srednja podjetja
               zaposlujejo 72% vseh delavcev vseh zaposlenih, hkrati pa ustvarijo samo 62% vse
               dodane vrednosti. Se pravi, 72% vseh zaposlenih, samo 62% vse dodane vrednosti. Potem
               60% malih podjetij nima inovacijske dejavnosti, medtem, ko je med velikimi podjetji
               takih samo 12%.</p>
               <p>Če pogledamo blagovno menjavo Slovenije s tujino, so številke še bolj zgovorne.
               Velika podjetja so v menjavi s tujino v letu 2012 ustvarila 2,6 milijarde evrov
               presežka, medtem, ko so mala in srednja podjetja ustvarila primanjkljaj in to 3,7
               milijarde evrov. Se pravi, velika podjetja so ustvarila v trgovanju s tujino 2,6
               milijarde presežka, mala in srednja podjetja 3,7 milijarde primanjkljaja. Skratka,
               mala in srednja podjetja gledano iz narodnogospodarskega stališča niso najbolj
               strateška izbira za gospodarski razvoj, ker kot vidimo inovirajo bistveno manj in pa
               hkrati porabijo več, kot ustvarijo. Zato je tudi ta fokus velja, da tukaj nekoliko
               nerazumen.</p>
               <p>Potem, ko govorite o prestrukturiranju davčnih prihodkov bi opozoril na naslednje
               zadeve. Zdaj, Slovenija ima nadpovprečen delež posrednih davkov, kot so trošarine
               ampak zmanjševanje trošarin v tem reformnem programu ni omenjeno. Hkrati imamo pa eno
               izmed najnižjih stopenj dohodkov od davkov od pravnih oseb, tukaj smo na repu
               evropske osemindvajseterice, ampak glede tega pa Vlada ne predlaga nikakršnih
               sprememb in tukaj je treba opozoriti, da se je recimo samo stopnja davka na dobiček
               med letoma 2006 in 2014 zmanjšala za kar 8 odstotnih točk.</p>
               <p>Potem, ko je govora o fiskalni odgovornosti in o fiskalnem pravilu, ste si zadali
               cilj izravnanega strukturnega salda do leta 2020. Tukaj je treba opozoriti še enkrat,
               da javnofinančna konsolidacija ne sme biti cilj sam na sebi. Cilj mora biti rast, ki
               prinaša tudi zaposlitve in s tem zmanjšuje revščino. Tak je ne nazadnje tudi trojček
               strategije Evropa 2020. Javnofinančna konsolidacija pa je lahko ovira, če se jo
               dosega samo z zniževanjem odhodkov, ker bo to prvič, zmanjšalo zaposlenost, drugič,
               zmanjšalo končno potrošnjo in tretjič, s tem zavrlo gospodarsko aktivnost tudi
               tržnega sektorja. Zato je treba bi ti z javnofinančno konsolidacijo zelo previden in
               si poskusiti na podoben način, kot zdaj marsikdo v Evropi, v ZDA pa sploh, razmišlja
               na prvo rast, na prvo mesto postaviti prizadevanja za rast in ustvarjanje novih
               zaposlitev. S tem se bo v splošnem izboljšala gospodarska slika.</p>
               <p>Potem pa seveda moramo biti kritični še glede ambicij za zniževanje dolga s prihodki
               od privatizacije, namreč kot smo videli v preteklih primerih, so večinoma prihodki
               nižji od pričakovanih, hkrati pa so učinki privatizacije kratkoročni in izredno
               šibki, kar se tiče, mislim tudi kar se tiče javnofinančne slike. Namreč, ko smo
               prodali Helios, smo s tem izgubili več kot 150 delovnih mest in mogoče pač je javna
               blagajna zdaj na kratek rok bila bogatejša za zakupnino ampak na srednji rok je pa
               pač potrebno ustvariti novih 150 delovnih mest, pač tem ljudem izplačati socialno
               pomoč in tako naprej in so tej učinki zelo, zelo, zelo kritični. Tako, da tudi tega
               moramo pač reči, da nam je žal, no, pač da take stvari vidimo v nacionalnem reformnem
               programu.</p>
               <p>Potem pa, če počasi preidem k sklepu, bi rekel to, da je NRP korak nazaj na
               koalicijsko, glede na koalicijsko pogodbo. Tukaj je treba opozoriti na primer
               zdravstva, kjer je Vlada v koalicijski pogodbi recimo obljubila tri ključne ukrepe.
               Prvič, nadomestitev dopolnilnega zavarovanja z bolj učinkovito in socialno pravično
               javno dajatvijo. Drugič, ločitvijo javnega od zasebnega zdravstva, da se presekajo
               zaslužkarske prakse in
               da se konča neupravičeno podeljevanje koncesij. In tretjič, načrtovanje zdravstvene
               mreže in kadrov bi bilo treba iztrgati iz rok zdravniški zbornici, da ne bo prihajalo
               do anomalij, kot je onkološki oddelek UKC Maribor. V tem reformnem programu nobene od
               teh treh usmeritev ni.</p>
               <p>Drugič. Slovenija mora tekmovati z razvojem, ne pa z davčnim dumpingom. Namreč, tu se
               velikokrat uporablja krilatica <q>"davčna konkurenčnost"</q>. Mi namreč nimamo preveč
               davkov, imamo samo nepravično porazdeljene davke. In s tem bi se morala Vlada soočiti
               – povečati davke tam, kjer smo na repu evropske lestvice, in znižati tiste davke,
               kjer, na žalost, nekje pač zares prednjačimo, predvsem v obremenitvi dela in
               trošarinah.</p>
               <p>Kot sem že večkrat poudaril, v reformnem programu so zmedene prioritete. Prioritete
               bi morale biti na razvoju, zaposlitvah in zdravju, namesto tega pa se, na žalost,
               investicijske prioritete stekajo nekako investicije v beton.</p>
               <p>S tem bi zaključil, recimo temu, kritiko, ki smo jo uspeli v 24 urah izdelati. Več pa
               kasneje, ko si bomo lahko vzeli več časa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Naslednji ima besedo gospod Logar.</p>
            </sp>
            <sp who="SDT7:LogarAnže">

               <speaker>MAG. ANŽE LOGAR (PS SDS):</speaker>

               <p>Hvala.</p>
               <p>Slovenija je bila večkrat soočena s tem, da je v Bruselj pošiljala neke načrte
               politik, ki jih pa potem ni uresničila. In glavni razlog, da je bilo v letih 2012,
               2013 tako napeto na relaciji Ljubljana-Bruselj, je bilo ravno to, da Vlada Boruta
               Pahorja skoraj niti enega od ukrepov, ki jih je predlagala v načrtu razvojnih
               programov, dejansko ni uresničila. Je bilo tisto spisek želja, ki je romal v Bruselj.
               Potem pa, ko je dokument dobil kljukico, se je Vlada nehala ukvarjati s tistimi
               napovedmi ukrepov in pač živela svoje življenje do bridkega konca. Vmes je bil
               narejen pomemben premik. Namreč, v mandatu 2012, začetek 2013 je bil dejansko tisti
               zapisan načrt razvojnih programov tudi v velikem delu uresničen in potem v spremembi
               Vlade tudi naprej nekako podedovan oziroma povzet, z nekimi manjšimi spremembami, v
               velikem delu tudi uresničen. Zdaj se pa bojim, da smo spet nazaj prišli v tisto
               obdobje 2008-2011, ko ta načrt razvojnih programov ne temelji na realnem stanju. Kar
               nekaj je napovedi ali pa besedila, ki ne odraža dejanskega stanja. Recimo, če
               govorimo o politiki plač v javnem sektorju. Tu z eno besedo ni navedenega dejstva, da
               smo v letu 2016 brez ZUJF-a. Ne vem, mislim, da Vlada ali pa vsaj finančno
               ministrstvo je naredilo izračune, da z ugasnjenjem, s prenehanjem tega začasnega
               zakona nastanejo v trenutku dodatni javnofinančni stroški v rangu okoli 350
               milijonov. Zavezalo se je k vzdržnemu finančnemu planiranju, k makroekonomskim ciljem
               pod 3%, hkrati pa v tem programu ne navaja, kaj bo Vlada naredila na tem področju.
               Recimo, vsem je imanentna kriza na področju zdravstva. Ampak med cilji, ki so
               navedeni v tem NRP-ju, piše <q>"identificirati ključne pomanjkljivosti zdravstvenega
               sistema"</q>. Pa saj to vemo, kaj so ključne pomanjkljivosti. Pa saj vemo, da je sistem
               nevzdržen. Vlada pa <q>"v letu 2015 pričakuje sprejetje zanesljivih strateških usmeritev
               za vzpostavitev fiskalne vzdržnosti sistema."</q> Torej, v dveh letih bo Vlada razmišljala o tem, kako naj
               zagotovi vzdržen zdravstveni sistem. Ja, ali ni čas, da to naredi malce hitreje? Med
               drugim je ena od parlamentarnih strank napovedala interpelacijo zoper ministrico za
               zdravstvo, če v pol leta ne bo pripravila neke zdravstvene reforme. In ravno
               dogajanje na področju zdravstva nas prepričuje, da je ta zdravstvena reforma še kako
               nujna. Vlada bi pa dve leti razmišljala o temeljnih izhodiščih, kako reformirati
               zdravstveni sistem.</p>
               <p>Potem, recimo, pri izboljševanju delovanja trga dela govori o tem, da <q>"prihaja do
               hitrejšega povečevanja števila novih pogodb za nedoločen čas v primerjavi s pogodbami
               za določen čas, posebej med mladimi."</q> Glejte, vsi poslanci smo dobili zdaj poročilo
               OECD o Sloveniji. Tam je Slovenija daleč na repu glede pogodb za nedoločen čas pri
               najmlajši starostni skupini zaposlenih. Slovenija je tu najslabša! Kljub spremembi
               delovnopravne zakonodaje smo še zmeraj najslabši. In težko sprejmem kot argument v
               NRP-ju za verodostojnega, da se hvalimo s tem, da na tem področju napredujemo. Dokler
               tu ne bo presekan gordijski vozel s sindikati – kako se pa ta Vlada pogaja s
               sindikati, smo pa videli pri ZUJF-u in ostalih ukrepih oziroma v podaljšanju, ker je
               potem moralo v proračunu narasti tuje zadolževanje oziroma proračunski primanjkljaj.
               Recimo, zelo povedno je tudi poglavje 2,5 oziroma priporočilo 5, nadaljevanje ukrepov
               s področja državnega premoženja. Glejte, to je najkrajše poglavje v tem poročilu. In
               se hvali Vlada s tem, da <q>"bo z imenovanjem nadzornega sveta SDH uresničila
               neodvisnost, strokovnost in preglednost izvrševanja nalog članov nadzornega sveta."</q>
               Ja, pa saj se vsi spomnimo, kaj se je dogajalo! To je najdaljša seja Vlade, 10 ur je
               trajala, ker so bili kadrovski apetiti treh vladnih strank tako različni, da se Vlada
               kljub javnemu razpisu in naboru, mislim, da 47 kandidatov ni mogla uskladiti, da se
               je Vlada po 10 urah odločila, da se ni odločila. In potem tu zapišete, da se s tem
               uresničuje neodvisno, strokovno in pregledno izvrševanje nalog. Glejte, realna slika
               je popolnoma drugačna, kot zavajate v tem NRP-ju.</p>
               <p>Recimo, v poglavju 2,8, priporočilo 8, ukrepi za boj proti korupciji, v četrti
               alineji navajate <q>"prenos vseh pristojnosti za odločanje o korupcijskih dejanjih na
               okrožna sodišča."</q> Kaj pa to pomeni? Ali to torej pomeni de facto ukinitev
               protikorupcijske komisije? Namreč, to poglavje potem v nadaljevanju ni podrobneje
               obrazloženo. Ko sem sam postavljal poslansko vprašanje ministru za javno upravo v
               zvezi z načrti glede KPK, je bil odgovor zelo neodločen. Tu pa Bruslju torej
               javljate, da boste naredili sistemsko spremembo v zvezi s korupcijskimi dejanji. Jaz
               se sprašujem – in se pridružujem tistim kritikam, ki so bile predhodno izrečene, da v
               bistvu Vlada na domači sceni nekaj dela, v Bruslju pa govori čisto nekaj drugega.
               Ampak cena, ki jo plača država, ne Vlada, ki jo plačajo davkoplačevalci, državljanke
               in državljani Republike Slovenije, za neverodostojen ali pa, bom rekel, na nepravih
               podatkih ali pa stanju, opredeljenem v NRP-ju, je, kot smo videli v letu 2013 in
               2012, grozljiva. Mislim, da tozadevno bi se pa iz te šole vendarle lahko nekaj
               naučili. Je res, da je državna sekretarka ista na Ministrstvu za finance, kot je bila
               v tisti Vladi, ki je pošiljala tisti nerealni NRP, ampak kljub temu, verjamem, da smo
               se vsi skupaj iz tega nekaj naučili. Jaz težko podprem takšen dokument, še posebej
               zato, ker je bistveno manj konkreten, kot so bili dokumenti, ki so bili poslani v
               Bruselj v preteklosti, pod uradno manj moralno-etičnimi vladami, pa vendar.  Tam so bili jasno
               zastavljeni cilji, jasno opredeljene naloge. Takega dokumenta pa - ne vem, zdi se,
               kot da Slovenija v Bruselj pošilja nek meglen dokument ravno zato, ker se ni mogla
               ali pa ni želela opredeliti do ključnih izhodišč. Ampak ta izhodišča bomo morali
               rešiti. In zdaj, če ne bomo rešili v Sloveniji, kje pa jih bomo? Jaz sem razočaran
               nad tem dokumentom in, saj pravim, težko ga potrdim.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala. </p>
               <p>Naslednja ima besedo gospa Alenka Bratušek.</p>
            </sp>
            <sp who="SDT7:BratušekAlenka">

               <speaker>ALENKA BRATUŠEK (PS ZaAB):</speaker>

               <p>Najlepša hvala.</p>
               <p>Še enkrat, kljub temu, da je kolega, ki je sedel zraven mene, odšel, bom povedla, da
               sem danes že drugič presenečena nad tem, kar je govoril, in sicer, da mala in srednja
               podjetja za Slovenijo niso pomembna. Če zaposlujejo 72% vseh zaposlenih, ne vem, kdo
               v tej državi lahko reče, da niso pomembna. Zato bi bilo zanimivo videti nacionalni
               reformni program, ki bi ga pripravila Združena levica, ker verjetno bi z dekretom
               ustanovili podjetje, ki bi imelo zaposlenih 5 ali pa 10 tisoč ljudi. Pa mogoče bi eno
               ali pa dve leti to še šlo, kje bi pa potem bila Slovenija, pa mislim, da nam je vsem
               jasno. Jaz sem seveda trdno prepričana, da poleg izvoznikov so mala in srednja
               podjetja tista, ki so že in tudi v nadaljevanju bodo gonilo slovenskega gospodarstva.
               Zato je prav, da se ukrepi, ki se pripravljajo, pripravljajo prav s pogledom na mala
               in srednja podjetja.</p>
               <p>Kar se tiče tega dokumenta, ki je pred nami, bom tudi sama rekla, da sem na nek način
               razočarana. Razočarana zato, ker je absolutno premalo konkreten. Absolutno je manj
               konkreten, kot sta bila zadnja dva - ta dva sem si zdaj sprintala -, ampak ne zaradi
               Bruslja, ta dokument pač moramo, reče se mu tako, kot so določili v Bruslju, ampak
               mislim, da vsaka vlada ali pa vsaka koalicija bi tak dokument potrebovala, zato da bi
               ona lahko delala in predvsem Sloveniji pokazala, kam jo bo peljala. Nič ni časovno
               definirano, kar pomeni, da je vse lahko nekje tam do konca leta 2016. Je pa dejstvo,
               da sta leti 2015 in 2016 dve najbolj ključni leti te koalicije. Leta 2014 ste se
               sestavljali, leta 2017, če bomo imeli srečo, se boste pa na volitve pripravljali.
               Tako da to sta dve res ključni leti za to, da se v naši državi lahko nekaj s trdno
               koalicijo naredi.</p>
               <p>Tudi moj občutek je, da, glede na to, da nekako niste našli skupnega jezika v
               določenih stvareh, ste vse skupaj napisali bolj na ohlapno pa bolj na počez. Zato, da
               ste lahko to gradivo spravili skozi Vlado, da so na nek način bili vsi zadovoljni.
               Slišali smo, da je ta osnutek bistveno drugačen od prvega osnutka. Tako bi mogoče res
               bilo tisti prvi osnutek dobro videti, da vidimo, kakšna je razlika. Zapisane so, bom
               rekla, dobre ideje ali pa želje, kjer je vprašanje, kako bodo uresničene. Ne samo, da
               se plač v javnem sektorju dotaknete s tremi vrsticami, in to je nekako približno
               tako, da rast plač ne bo višja od tistih, ki jih imajo v gospodarstvu. Hkrati
               poslušamo, da bo masa plač ostajala enaka v naslednjih letih. Z besedico ni omenjeno,
               da se bodo pokojnine valorizirale, čeprav to vsi javno govorijo oziroma predvsem
               predstavniki Desusa ljudi prepričujejo, da je bilo dogovorjeno, da se bodo pokojnine
               usklajevale. Kaj bo s socialnimi transferji? In dejstvo je, da od naslednjega leta
               res ne velja več Zakon o uravnoteženju javnih financ. In samo na področju plač je več
               kot 300 milijonov javnofinančnih učinkov, kaj šele, če gremo na druga dva velika
               segmenta, to so pokojnine in transferji posameznikom oziroma socialni transferji, kot
               jih radi imenujemo. 
               Davčna reforma, ki ste jo začeli predstavljati socialnim partnerjem, je tu na nek
               način opisana, bom rekla tako, opisno, seveda finančnih učinkov ni zraven nobenih.
               Ampak tudi časovni okvir – kaj, do kdaj, če sploh.</p>
               <p>Moja ključna pripomba, tako kot sem začela, je to, da stvari niso definirane, da
               stvari niso časovno opredeljene in da pravzaprav bistvenih stvari ta dokument sploh
               ne pove. Ne vem, ali bo program stabilnosti kaj bolj natančen glede tega, kaj se bo v
               naši državi v naslednjih dveh letih dogajalo. Rok za pripravo programa stabilnosti je
               isti, tako da če se do zdaj znotraj koalicije niste mogli uskladiti glede določenih
               zadev, težko verjamem, da se boste pa do 30. aprila. Tako jaz predlagam, da naš odbor
               sprejme sklep, da se, preden se ta dokument pošlje v Bruselj, naš odbor seznani, pa
               naj bo to tretji osnutek, ali pa s čistopisom nacionalnega reformnega programa.
               Toliko za začetek. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Izvolite, gospod Horvat.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica.</p>
               <p>Državni sekretarki se zahvaljujem za uvodno predstavitev tega nacionalnega reformnega
               programa za letošnje in naslednje leto.</p>
               <p>Ja, res je, tu se moram pridružiti razmišljanju predhodnice, to sta dve ključni leti
               za to koalicijo. Ko smo enkrat pred volitvami, je zelo težko izpeljati reforme, na
               katere smo pravzaprav že zdaj vsi skupaj na nek način alergični – če nekdo reče
               reforme, že dobivamo glavobole, čeprav sedem let nobene nismo izpeljali, zato smo
               tam, kjer smo. Morda bi bilo bolje, da bi rekli, nacionalni program sprememb
               2015-2016. Vem pa, da najbrž ne bi nič hasnilo.</p>
               <p>Tudi sam moram ostro nasprotovati predstavniku Združene levice, ki je kar tako, z
               ultra levo roko zamahnil po malih in srednjih podjetjih. Malo gospodarstvo v
               Sloveniji predstavlja 99% vsega gospodarstva, kar večkrat ponavlja Obrtno-podjetniška
               zbornica, merjeno seveda po različnih kriterijih, ne samo po številu zaposlenih in
               tako naprej. In če nekdo kar tako zabriše klofuto, kot radi rečemo, 99% slovenskega
               gospodarstva, potem smo lahko hudo, hudo zaskrbljeni.</p>
               <p>Ja, spremembe. Res je, človek je tako narejen, da enostavno sprememb nima rad. Ampak
               tisti, ki pa količkaj poznamo ali poznate podjetniško logiko, pa veste, da so
               spremembe v podjetjih edina stalnica. Saj vem, da se za tem omizjem vsi strinjamo, da
               to enako velja tudi za državo. Zadeve se spreminjajo, ne samo znotraj države, ne samo
               znotraj Evropske zveze, spreminjajo se na globalni ravni. In mi smo pač del te velike
               globalne vsi. In če se ne bomo prilagajali, se ne bomo spreminjali, potem bomo
               nazadovali.</p>
               <p>Moje prvo vprašanje je naslednje: Ali ta nacionalni reformni program 2015-2016 ima
               svojo odslikavo v normativnem programu Vlade za leto 2015, ker za 2016 ga najbrž še
               ni. Mi pozdravljamo, da Vlada ugotavlja, da je treba nekaj narediti za razdolževanje
               podjetij. Tega ne govorim kar tako. Spomnite se neke seje Odbora za gospodarstvo, ki
               je bila sklicana na pobudo Nove Slovenije, mislim pa, da je bilo že v letu 2013, kjer
               smo imeli zelo kvalitetno razpravo prav na to temo, razdolževanje podjetij,
               opremljeno seveda tudi 
               s konkretnimi podatki Banke Slovenije in drugih državnih institucij. Dobro je, da
               vlada v tem dokumentu tudi ugotavlja, da se v naši državi revščina dramatični dviga,
               da imamo dramatični porast revščine, to so različni podatki, okoli 300 tisoč ljudi bi
               naj živelo pod pragom revščine. Po ustavi pa je Republika Slovenija socialna država
               in za to mora skrbeti država. Mi seveda pravimo, da je najboljša socialna politika
               ali pa tista ekonomska politika, ki ustvarja nova delovna mesta, pa ne kakršnakoli,
               ampak taka z visoko dodano vrednostjo, ne pa taka, kjer je minimalna plača logična.
               Tukaj se strinjamo, da je nam tega reformnega programa gospodarska rast, vendar ne
               vidimo zadosti konkretnih ukrepov za to.</p>
               <p>Pri roki imam Uradni list RS z datumom 30. 7. 2013, gre za sporočilo komisije o
               uporabi pravil o državni pomoči za podporne ukrepe v korist bank v okviru finančne
               krize od 1. avgusta 2013 dalje. Mi smo banke dokapitalizirali, dobili zeleno luč pod
               pogoji, ki so tukaj zapisani v tej številki Uradnega lista EU, ki pa zahtevajo
               privatizacijo. Tukaj enostavno v tem dokumentu ne vidimo dovolj jasne odločitve kaj
               bo s privatizacijo bank. Kolega Logar je počrtal zdravstveno reformo, ta je nujna, ne
               čez dve leti, ampak takoj, ker če dve leti se bomo res počasi pripravljali na
               volitve, upam da ne prej in takrat je situacija iracionalna. Čas pred volitvami je
               iracionalen, ni racionalen. Takrat je pravzaprav vsaka reforma obsojena na propad, to
               je dejstvo, zato je potrebno z reformami danes, saj so pravzaprav recepti za
               zdravstveno reformo napisani, potrebna je samo politična volja in konsenz najprej
               znotraj koalicije. Verjemite, da bomo tudi v opoziciji dobre rešitve, ki dobo šle v
               smeri reforme zdravstvenega sistema podprli.</p>
               <p>Seveda tudi na moji mizi je poročilo, ki smo ga dobili pred dnevi, z naslovom, OECD
               360 Slovenija 2015. OECD, mi smo zraven, torej tudi mi smo OECD na neki način, nam
               sporoča pospešite privatizacijo. Sporoča nam, da je potrebno omejiti rast minimalne
               plače, kar je zelo nepriljubljen ukrep in mu pravzaprav nihče z lahkoto ne da zelene
               luči. Opozarja nas tudi na starajoče se prebivalstvo in davčni sistem. OECD Slovenijo
               še vedno opozarja na temeljito prevetritev izobraževalnih politik, reformo davčnega
               sistema kot sem že omenil in pokojninsko reformo. OECD sporoča Sloveniji, citiram:
               <q>"Slovenija mora stopiti z vrsta lestvice držav OECD z največjimi ovirami za
               konkurenco na trgu."</q> Res je, v tem dokumentu, ki ga obravnavamo najdemo nekaj želja,
               žal pa ne konkretnih ukrepov, s katerimi bi mi bili zadovoljni, da bi povečali
               oziroma dali možnost povečanja konkurenčnosti slovenskemu gospodarstvu.</p>
               <p>Slovenija ima po oceni OECD nekaj domačih nalog. Te so, samo nekaj jih naštejem.
               Privabiti več tujih kapitalskih naložb, to nam preprosto ne gre iz rok, kakšna zgodba
               je tudi uspešna, v zadnjih dneh smo jo videli. To bi namreč olajšalo proces
               razdolževanja gospodarstva, kar je gotovo naš skupni cilj. Okrepiti je potrebno
               spodbujanje in varstvo konkurence, prav tako izboljšali korporativno upravljanje
               državnih podjetij, koristno pa bi bilo tudi nadaljnje zmanjševanje  državnega lastništva, to pa itak vsi
               vemo, vendar ko je potrebno narediti konkreten korak, potem nam dejansko naša
               odločitev <q>"klecne"</q>.</p>
               <p>Toliko za enkrat. Prosil bi predstavnike vlade za komentarje in odgovore. Hvala
               lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Izvolite.</p>
            </sp>
            <sp who="SDT7:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. V tem dokumentu je bilo že nekaj povedano. Jaz sem že na začetku postavil
               ta dokument pod vprašanj in sploh dejansko vlogo DZ v tem okviru, predvsem zaradi
               tega, ker ne želim, da bi šlo v Bruselj oziroma Evropo sporočilo, da je DZ to
               obravnaval in bog ne daj, da se kakorkoli strinjamo s tem. To je dokument vlade. Jaz
               se tukaj strinjam, da če vlada želi, da DZ oceni, da ga pošlje kot končnega še enkrat
               v DZ predvsem, zaradi tega, ker jaz vidim, da glede na, če želite, svetovni in
               evropski razvoj in cilje, ki jih ima Evropa in svet danes, ta dokument nima nobenih
               ciljev. Nima ciljev glede tega kaj so dejansko prioritete. Vse so prioritete, na
               drugi strani pa ni nič prioriteta.</p>
               <p>Pri prvem cilju, ko govorimo o glavnem cilju in usmeritve ekonomske politike
               2015-2016 so zelo nerodno napisani stavki, v prvem odstavku. Glavna cilja ekonomske
               politika sta spodbujanje gospodarske rasti in javnofinančna konsolidacija. Pogoj za
               drugo pa je tudi kot razumem višja stopnja zaposlenosti, kar piše v 2. členu. Višja
               stopnja zaposlenosti je posledica gospodarske rasti, zaradi višje stopnje je
               vprašanje, če bo tudi večja gospodarska rast, ampak vzrok in posledica sta tukaj
               obrnjeni in sta že malo narobe zapisani. Če gre tukaj spet za neko kopiranje nekih
               starih dokumentov, ki se jih dejansko ne prebere, potem je to drugo vprašanje. V
               tretjem vprašanju pa je vse skupaj okoli obrnjeno, skratka, da bomo delovna mesta,
               ustvarjanje delovnih mest je, potem delano kot prioriteta. Potrebno se je odločiti,
               ali gospodarska rast, delovna mesta, fiskalna konsolidacija, itd. Vse skupaj ne gre,
               tudi ne gre javnofinančna konsolidacija pa delovna mesta, zelo ekonomsko govorjeno,
               ampak ne bo šlo skupaj. To so neke elementarne napake, po mojem, ko sploh o tem
               govorimo. Ko govorimo o nekem dokumentu, ki je dejansko, poslancem v DZ v pregled ali
               kakorkoli že.</p>
               <p>Sedaj v posameznih politikah jaz ne bom šel v vse politike. Veseli me, da se
               koalicija strinja s tem, da bo sprejela Zakon o fiskalnem pravilu in da ste tukaj
               poenoteni. Tukaj me zelo veseli to. Mi smo dali nove amandmaje danes oziroma včeraj,
               me pa zelo veseli, ker tukaj piše, da Zakon o fiskalnem pravilu bo sprejela Slovenija
               in to me dejansko veseli, da ste to dejansko že napisali. Tudi me veseli, da se je tu
               koalicija poenotila, da ima 60 glasov. Nekatere stvari so tukaj vprašljive.</p>
               <p>Po drugi strani pa bi rekel, da sem proti temu, da se na Zakon o fiskalnem pravilu
               veže Zakon o javnih financah. Tukaj piše v šestih mesecih po Zakonu o fiskalnem
               pravilu bodo pripravljene tudi spremembe Zakona o javnih financah. Ali bo to v letu
               2015, to danes nihče ne ve. Če bodo sploh pripravljene te spremembe Zakona o javnih
               financah. Dajte napisati, kdaj bo <stage>/ nerazumljivo/</stage> poslanec v DZ, da bodo
               pripravljeni. Jaz ne vem kdo jih bo pripravil, ali bo to v kabinetu ministra za
               finance, ali bo to na vladi ali bo to, skratka, čim več nedorečenosti  je tukaj notri in veliko
               jih je.</p>
               <p>Glede na to, da boste bolj učinkovito pobirali dajatve tudi z davčnimi blagajnami,
               ker vidim, da ta projekt uvedbe davčnih blagajn je glavni projekt vlade na finančnem
               področju, to je samo neka tehnika, to je samo neko sredstvo, če želite pa še to je
               vprašljivo in od tega naj bi prišlo več od 50 do 100 milijonov evrov v državno
               blagajno. Glede na to, da je tak razkorak me zanima kdaj bo prišlo 50 in kdaj 100, od
               česa je sedaj to odvisno? To je velik razkorak. To je v bistvu še enkratni razkorak,
               ki ga vlada tukaj ocenjuje, da bo več denarja prišlo notri in me zanima zakaj 100,
               zakaj 50 ali pa nekaj vmes? Jaz mislim, da takega učinka ne bomo imeli. Prvič se z
               davčnimi blagajnami ne bo pregnala siva ekonomija v smislu dodatnega dela,
               evidentiranje računov je že veliko boljše kot je bilo. To so te številke povedane
               dejansko na pamet.</p>
               <p>Jaz se zelo veselim recimo naslednjega poglavja – centralizacija upravljanje z
               nepremičnim premoženjem države. Ta projekt je 10 let v načrtih in verjetno je že po
               vsakem takem dokumentu nič novega in mislim, da se tudi kaj dosti novega ne bo
               zgodilo. Obravnavan je že ob vsakokratnih zaključnih računih Vlade RS in to
               nepremično premoženje je raztreščeno po državnih organih kolikor je raztreščeno.
               Vemo, kakšne so evidence, to je pokazala geodetska uprava ob tem, ko je hotela vlada
               uvesti davek na nepremičnine, ki je bil popolni kolaps takrat v pravnem in izvedbenem
               smislu in jaz se bojim, da bo tako tudi s tem prihodnjim davkom, ki ga tudi v tem
               dokumentu napoveduje vlada. V medijih je bilo celo objavljeno, da je ustanovljena
               neka delovna skupina za pripravo obdavčitve nepremičnega premoženja oziroma
               nepremičnin. Jaz sem v zvezi s tem postavil vprašanje kaj bo delala ta skupina, kako
               bo delala, kdo jo vodi in kaj se bo dejansko tam notri dogajalo, ampak mislim, da
               vladi ne bo uspelo uvesti davka na nepremičnine v letu 2015 oziroma s 1. 1. 2016. Ne
               samo, zaradi tega, ker to nebi želela, ampak predvsem zaradi tega, ker ji same
               evidence in same napake v tem premoženju ne bo omogočalo. Tudi, če bo zakon, če boste
               vzele enega izmed 50-ih variant zakonov, ki obstaja na Ministrstvu za finance in ga
               dali na vlado, itak kaj novega ni več za odkriti, je pa težava v tem, da je pač 5.
               členov ustavno spornih bilo in je že sploh vprašanje kaj sploh lahko obstaja kot
               davčna osnova. Ko se tudi govori o tem zakonu, v tem dokumentu in ko piše državni
               proračun pa ne bo nobenih prihodkov iz tega naslova dobil, to ni neki dosežek.
               Državni proračun nikjer na svetu ne dobi nobenega denarja iz davka na nepremičnine.
               Samo v Sloveniji je bil predlog prejšnje vlade, da bi pa tudi državni proračun morali
               dobiti nekaj. Občine so vedno tiste, ki dobijo ta davek in tudi ve se zakaj.</p>
               <p>Če gledamo malo naprej je tisto, kar je najpomembnejše v tem dokumentu kar bi moralo
               biti, je zelo slabo opredeljeno in to je zaposlovanje mladih. Nobenih ukrepov ni za
               to, kako se bo povečalo število zaposlitev pri mladih. Mi danes imamo verjetno  še enkrat višjo stopnjo
               nezaposlenostih mladih kot je splošna stopnja nezaposlenosti. Dejansko predstavljajo,
               če želite, tempirano bombo in ne naredi se tukaj nobenih ukrepov, ki bi dejansko
               povečali to zaposlenost. Navsezadnje študij, sistem, ki ga imamo, kjer omogočamo
               daljše roke študentskega statusa prikrivajo večjo nezaposlenost mladih. Mladi so
               študentje, imajo študentski status, ob tem so nezaposleni in so brez perspektive. Ta
               vlada jim te perspektive ne daje, niti s temi ukrepi, ki jih tukaj, govori pavšalno,
               da se bo to izboljšalo, kaj več pa ne. Jaz mislim, da tudi dejstvo, da boste <stage>/
               nerazumljivo/</stage>, da se bo znižal indeks varovanja zaposlitve, da se bo povečalo nove
               pogodbe o zaposlitvi za nedoločen čas. Kdo pa to garantira? Saj vlada ni tista, ki
               daje zaposlitve, podjetja dajejo zaposlitve in ne vlada. Vlada lahko samo ustvarja
               pogoje za zaposlovanje. Razen, če vlada misli zaposlovati pri sebi na ministrstvih,
               ampak tukaj ni denarja in ni možnosti. Dokument piše, kot da bo vlada tista, ki bo
               zaposlovala. To je pesek v oči. Če ljudje to berejo mislijo, da se bo to res zgodilo.
               Vlada ne bo nič zaposlovala. Tudi, če bo koga zaposlila je to minimalno, lahko pa
               naredi pogoje, lahko pripravi mlade za to, da bodo imeli določen poklic takega, ki ga
               trg potrebuje, lahko jih došola, lahko naredi te programe, navsezadnje to dela cela
               Evropa ali cel svet, če želite. Tukaj notri je pavšalno nekaj napisano.</p>
               <p>Jaz sem presenečen in nisem vedel, da je namen strategije na področju bančnega
               sektorja, če gremo malo naprej, doseči zaupanje v banke. To vam piše na strani 12 pod
               drugim poglavjem. Namen strategije je doseči zaupanje v banke. To seveda pomeni, da
               danes ni zaupanja v banke, ali je to sedaj res. Če ga ni, zakaj ga res ni. Ne vem,
               zakaj ga ni? Toliko, da boste učinkovito upravljali banke, itd., to so čiste fraze,
               ker se nič od tega še ni zgodilo in bi se lahko zgodilo. Tudi z upravljanjem
               kapitalskih naložb in s tem kako bomo prišli do tega, da bi strateško opravljali
               kapitalske naložbe. Najprej se koalicija zedinite o tem kdo bo nadzornik v SDH in naj
               vlada pripravi neke predloge, s katerimi se bo vsaj ali pa Ministrstvo za finance naj
               pripravi predloge ljudi, s katerimi se bo vsaj predsednik vlade strinjal. Dokler tega
               ne boste naredili je to pisanje tukaj popolnoma nesmiselno. Strategija je bila
               pripravljena v marsikateri vladi pa je še vedno ni. Dokler se koalicija ne bo zmenila
               kdo bo v nadzornem svetu SDH nebo nič od tega. Dokler se ne bo koalicija zmenila ali
               bo sploh kaj privatizirala ali ne bo nič privatizirala je pač drugo vprašanje. Dokler
               bo koalicija naredila to, da delnice Telekoma padejo za nekaj 10 % v zadnjem obdobju
               s tem, ko igra svoje igre na takšen ali drugačen način ne bo nič od tega. Dela samo
               škodo privatizaciji in ceni in javnim financam, ker bo izkupiček manjši. Tako da so
               te besede, ki so notri napisane, poglejte, enostavno besede kot besede. Nekateri bi
               rekli  larpurlatizem.
               Besede zaradi besed. In seveda, če bo to pač zadosti zabrisalo potem dajte to poslati
               v Bruselj, če bodo oni s tem zadovoljni, če mislite, da ne poznajo dejanskega
               stanja.</p>
               <p>Predlagam, da vlada naredi prvi osnutek tega dokumenta, ne peti in šesti ampak
               konceptualno drugače in naj točno pove tri glavne cilje kaj bo dejansko dosegla in
               kakšen bo učinek. Ni jih treba narediti na vsakem področju ministrstva po ne vem
               koliko in pisati notri floskule o tem, da bo zaupanje v banke s tem doseženo. Če ga
               ni, bi ljudje že vse pobrali iz bank, vse svoje prihranke, pa izgleda da je.</p>
               <p>Jaz bi toliko imel. Ampak dejansko moj predlog je, da, glejte, naredite na novo
               to.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p> Hvala lepa za vašo razpravo. </p>
               <p>Zdaj pa dajem besedo državni sekretarki gospe Mateji Vraničar, izvolite.</p>
            </sp>
            <sp who="SDT7:VraničarErmanMateja">

               <speaker>MAG. MATEJA VRANIČAR:</speaker>

               <p> Hvala lepa za besedo in najprej hvala lepa vsem za vaše razprave.</p>
               <p>Namen te obravnave v Državnem zboru, šest odborov in komisij se je vse skupaj
               odločilo, da bo nacionalni reformni program obravnavalo, je v tem, da dobimo odziv
               poslancev in da lahko v končno besedilo vključimo oziroma ga nadgradimo v skladu z
               razpravami. V tem kontekstu so seveda dobrodošle vse razprave in pobude za izboljšavo
               teksta. Kljub temu pa moram oporekati nekaterim trditvam oziroma opozoriti na
               nekatere navedbe, ki so mogoč ostale spregledane.</p>
               <p>Ne glede na razpravo predstavnika Združene levice vlada ocenjuje, da so mala in
               srednja podjetja pomemben segment slovenskega gospodarstva, je bilo že povedano,
               daleč preko 90 % vseh gospodarskih subjektov sodi v kategorijo malih in srednjih
               podjetij in zato potrebujejo in zaslužijo posebno obravnavo. Enako to nujnost posebne
               obravnave prepoznava tudi Evropska komisija, ki zahteva za mala in srednja podjetja
               posebno obravnavo in mislim, da je prav, da jim damo v nacionalnem reformnem programu
               poseben poudarek.</p>
               <p>Kar se tiče opomb glede še vedno visoke stopnje enakosti. Ne zatiskamo si oči pred
               tem, da se je stanje v preteklih letih poslabšalo ampak še vedno v primerjavi z
               ostalimi državami se sklicujemo tukaj na mednarodne primerjave in na ugotovitve
               predvsem OECD in jih v bistvu v nacionalnem reformnem programu tudi povzemamo in
               mislim, da je prav, da je treba najti v bistvu to ravnotežje med mednarodnimi
               primerjavami in položajem posameznih segmentov ekonomske, socialne politike države v
               primerjavi z drugimi državami in pa kaj se nam v bistvu trendno znotraj države dogaja
               in zaustaviti je treba tiste trende, ki so negativni. Ravno zaradi tega je na četrti
               strani iz tega gradiva pod poglavjem Izboljšanje strukturnega salda sektorja države
               poudarjeno, da je treba pri zasledovanju tega cilja najti pristop, ki bo medsebojno
               uravnotežil na eni strani javnofinančni cilj zmanjševanja strukturnega primanjkljaja.
               Na drugi stani pa zagotavljanje ustreznega socialno ekonomskega položaja posameznikov
               in zagotavljanja ponovne oživitve domače potrošnje. Ravno zaradi tega, ker glavnina
               gospodarske rasti v lanskem in tudi v letošnjem letu temelji na povečevanju izvoza,
               se v bistvu ta gospodarska rast ne odraža v tako visokem povišanju javnofinančnih
               prihodkov kot bi ga mogoče lahko  pričakovali in zato je treba tudi po eni strani zaradi stabilnosti
               rasti in po drugi strani zaradi ustreznejše strukturne rasti je treba v bistvu
               posvetiti ustrezno pozornost pospeševanju oziroma okrepitvi domačega povpraševanja.
               Ravno s tega zornega kota nismo postavili cilja javnofinančne konsolidacije kot
               izključno samostojnega cilja, ampak smo ga postavili v kontekst ostalih dveh
               ciljev.</p>
               <p>Kar se tiče področja plač v javnem sektorju, spet bi rada opozorila na četrto stran
               dokumenta, kjer izrecno pišemo, da je treba z omejevanjem javnofinančne porabe
               nadaljevati, da ni javnofinančnega prostora, da se sprostijo vsi ukrepi, ki so
               veljavi oziroma ki veljajo do konca letošnjega leta in da je treba te ukrepe bodisi
               dogovoriti njihovo podaljšanje, bodisi jih nadomestiti z drugimi sistemskimi ukrepi,
               ki bodo imeli primerljive finančne učinke, vendar dolgoročne.</p>
               <p>Tudi na področju zdravja mislim, da ni v bistvu točna trditev, da se osredotočamo v
               tem dveletnem obdobju zgolj na pripravo neke strategije sprememb, ampak na strani 9
               natančno navajamo naloge, ki bodo tudi na področju zdravstvene politike izvedene v
               obdobju 2015-2016. Ko govorimo o konkretnosti dokumenta, res je, da se je vlada
               odločila za pristop, da nacionalni reformni program ostane na relativno splošni
               ravni, zraven, v bistvu, hkrati pa smo se zavezali, da bomo zelo konkretne ukrepe in
               naloge navedli v program stabilnosti in posamezni ukrepi v tem smislu tudi še
               usklajujejo, tako da bosta oba dva dokumenta skupaj dala ustrezno podlago za
               nadaljnje ukrepanje.</p>
               <p>Tudi normativni program vlade, kar je bilo vprašanje, bo revidiran hkrati, ko bo
               potrjen končni NRP in pa program stabilnosti in predvsem roki, ki so postavljeni v
               normativnem programu vlade, bodo usklajeni oziroma bodo morali biti usklajeni s tem,
               kar je v reformnem programu in pa kar bo konkretneje v programu stabilnosti
               napovedano. Kar se tiče privatizacije bank in odobritve državne pomoči, moram reči,
               da gre za pogoj, ki je bil dan v okviru zavez, ne izhaja pa neposredno iz dokumenta,
               ki ste ga kazali. Predvidevam, da gre za splošne smernice Evropske komisije pod
               katerimi je državna pomoč v finančnem sektorju dopustna, konkretne zaveze pa se
               oblikujejo v konkretnih pogajanjih za vsak konkreten primer posebej. In te zaveze
               bodo seveda spoštovane tudi vnaprej.</p>
               <p>Kar se tiče Zakona o javnih financah, vsebinsko so njegove rešitve vezane na Zakon o
               fiskalnem pravilu in ja v šestih mesecih bo poslan v Državni zbor v nadaljnjo
               obravnavo, torej v šestih mesecih po sprejetju zakona o fiskalnem pravilu. Toliko
               mogoče.</p>
               <p>Za konec samo še želja, da bi se odbor seznanil z končnim besedilom nacionalnega
               reformnega programa. Mi nimamo nobenega zadržka s tem, da program ponovno pošljemo
               OFMP oziroma Državnemu zboru, vendar ni realno pričakovati, da bo Vlada lahko
               potrdila končni tekst NRP-ja skupaj s programom stabilnosti prej kot  29. aprila. 30. april je skrajni
               rok za posredovanje gradiva v Bruselj. Ne vem, ali obstoji realna možnost, da se v
               tistih dveh dneh sestanemo. V kolikor boste poslanci to želeli, seveda, mi bomo se
               temu prilagodili. Toliko.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa. Gospod Horvat.</p>
            </sp>
            <sp who="SDT7:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa. Jaz se zahvaljujem za odgovore. Bom čisto kratek. Vesel bom, če bo res
               tako, da to kar poslanci, seveda - dobronamerno, kako pa - predlagamo, da bo to Vlada
               tudi slišala. Mene bi zanimalo tudi, kako bo na področju pravosodja, kjer se
               napoveduje tako imenovani pravosodni supervizor, me seveda zanima, kako bo ta
               deloval. Jaz to pozdravljam. Me pa seveda zanima, kdaj bo zagledal luč sveta, kot
               dokončana aplikacija, ki bo na voljo javnosti. Drugo pa je, moje priporočilo, res je,
               da je bilo zelo malo časa, ker smo imeli možnost preštudirati ta dokument. Jaz nikjer
               ne vidim v tem dokumentu, pričakoval bi pa znotraj poglavja 3, to je napredek pri
               doseganju glavnih ciljev strategije Evropa 2020, želje in ciljev implementacije
               digitalne agende. To je moje priporočilo. Mi smo bili z nekaterimi kolegicami in
               kolegi na obisku pri nemški veleposlanici in smo tam kar mogoče tretjino časa
               govorili ravno o tem. Zdi se mi, da je to zelo pomembno področje. Bom vesel, če bo to
               Vlada upoštevala. Če bo kakšen odgovor ali komentar na ti dve moji vprašanji se
               vnaprej zahvaljujem in opravičujem, ker čez par minut sprejemam predstavnika tuje
               države in zato se moram posloviti. Bom pa z veseljem prebral magnetogram. Hvala
               lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Gospod Ferluga, izvolite.</p>
            </sp>
            <sp who="SDT7:FerlugaMarko">

               <speaker>MARKO FERLUGA (PS SMC):</speaker>

               <p>Hvala za besedo. Kar se tiče nacionalnega reformnega programa jaz to sprejemam kot
               nek osnutek, tako kot je tudi napisano, s katerim se bo predstavila Slovenija, se
               pravi za ti dve leti v Bruslju. Je pa res, da tukaj smo imeli in poslušali razpravo
               in jaz sem imel en občutek, da je slovenski glavni nacionalni šport šimfanje in
               kritiziranje, ne pa da gledamo naprej. Jaz razumem ta program kot neko iztočnico
               zadelo. Je zelo blizu, vsaj kot sem ga imel priliko prebrati, je zelo blizu, se pravi
               koalicijski pogodbi, ima neke točke, ki se prekrivajo. Je pa res dobro vprašanje bilo
               dano s strani gospe Bratuškove, kako bo s sledljivostjo, kaj se bo naredilo. To
               mislim, da je tudi ena od pomembnih zadev, čeprav velja itak samo za dve leti, ampak
               dejansko bi bilo pa res smiselno videti, kako se ti cilji in usmeritve nekako
               izpolnjujejo. Dejstvo pa je, da je ta program tako napisan, da se ga da in
               kritizirati in razpravljati o njem. Jaz pa vseeno vidim tu neko pozitivno stvar, da
               je to kot neka osnova, na kateri se potem lahko gradi in dela. In jasno je tam, ko je
               bilo rečeno, da davčne blagajne zagotovo ne bodo edini ukrep, da bodo, se pravi
               uredile plačevanje davkov in vsega tega, kar sodi zraven in zaposlovanje na črno.
               Ampak da je to eden od, tako jaz razumem, in prav tako tudi davek na premoženje in
               evidence premoženja in vse te stvari, in tudi šolstvo in šolanje, kar je bilo
               vprašanj in govora. Se pravi, ali bomo tako zaposlovali, kako bomo usmerili, ampak
               jaz mislim, da je to na ministrstvih. Kar pa bi imel za pripomniti je to, da ti
               programi, kot sem razumel, so bili že predhodno narejeni in je potem vprašanje moje,
               kot enega novega v tem državnem zboru, kaj se je delalo do sedaj, da se to ni še do
               sedaj spremenilo ali popravljalo. Ker če se to dela na dve leti, potem se zagotovo
               vidi kje so neki manjki ali minusi in plusi in bi se dalo to uravnavati. Vedno me
               preveva občutek, da vedno znova in znova  izumljamo toplo vodo, ampak topla voda že dejansko
               je, mi pa bi morali samo izkoristiti to in implementirati, tako kot jaz verjamem, da
               do sedaj so bili sprejeti zakoni, vprašanje pa kako so ti zakoni dejansko potem
               izvajani, kontrolirani, vodeni in popravljeni, ker če ne se vrtimo vedno okoli ene in
               iste stvari.</p>
               <p>Kar se tiče naložbenih zadev in internacionalizacije, je sicer tudi spet stvar debate
               to ali je dovolj dobro napisano ali ni, ampak dejstvo je, da se moramo zavedati, da
               če bomo želeli imeti tuje naložbe pri nas, morajo biti pogoji zagotovo boljši kot so
               v ostalih naših sosednjih državah, če želimo to imeti in se pravi, kot pogoji potem
               se to pod razumeva in davčne olajšave in birokratske zmanjšane ovire in vse to kar je
               napisano. Se pravi, to je pomembno. In prav tako razumem to internacionalizacijo tudi
               tako, da se bo pomagalo tem našim slovenskim izvoznim podjetjem, da bodo lažje
               nastopali na tjih trgih tudi zaradi tega, da se jim bo olajševalo in finančno in
               birokratko, da bodo lahko delovala brez nekih velikih ovir. Potem je tukaj eno
               vprašanje, saj pravim, kot je naš mladi Luka Mesec govoril o teh velikih firmah. To
               je bilo enkrat davno. Mislim, da te velike firme dejansko ne morejo v tem
               konkurenčnem svetu obstajati, sicer hvala bogu imamo še nekaj v Sloveniji jih, ki so
               velike, ampak na dolgi rok jaz mislim vseeno, da je, tako kot so ostali predgovorniki
               povedali, da je na manjših in srednje velikih podjetjih ta obstoj Slovenije zagotovo
               narejen.</p>
               <p>Drugo pa je, kaj bo naredila Vlada. Jaz pričakujem vseeno tudi od Vlade, da bo te
               spremembe začela tudi radikalno izvajati. To je zelo pomembno, ker ljudje pa tudi mi
               kot novodošli tukaj nekako si želimo nekih radikalnih sprememb. To capljanje v krogu
               in stanje v nekem <q>"status quo"</q> mislim, da ni za nobenega dobro. Toliko z moje
               strani.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Še dva razpravljavca sta prijavljena, pa bom potem na koncu dala še vam, gospa
               Vraničarjeva, če se strinjate, besedo.</p>
               <p>Franc Laj, izvolite.</p>
            </sp>
            <sp who="SDT7:LajFranc">

               <speaker>FRANC LAJ (PS SMC):</speaker>

               <p>spoštovana predsednica, hvala za besedo. Kolegice in kolegi, spoštovani predstavniki
               iz ministrstva!</p>
               <p>Na začetku sem razmišljal, da se ne bi oglasil, ampak sem se premislil, in to
               predvsem to me je spodbudilo k temu, ker tak zaničevalen odnos in mnenje kolega Luka
               Meseca na malo in srednje gospodarstvo, podjetja, pač na nek način nerazumljivo.
               Upam, da ni to tudi resno mislil, ko je podal takšno mnenje kot ga je.</p>
               <p>Kar se pa tiče tega programa. Prav je, da se pripravi. Ta program ni tako slab
               kolikor kritik je doživel. Sigurno, da bi lahko bil še mogoče boljši, da ni idealen,
               ampak daje pa neke osnovne usmeritve v katero smer bi se naj naša država usmerjala z
               delom ministrstva in seveda vlade in seveda nas. Postavil pa bi eno vprašanje in
               sicer na strani 28 je obdelano področje in sicer lokalni pristop k povečanju
               socialnega vključevanja. Piše naslednje. Izvajanje lokalnega razvoja, ki ga vodi
               skupnost, je pomemben instrument za zagotavljanje socialne vključenosti in zmanjšanja
               tveganja revščine za določene skupine prebivalstva. Kako je to mišljeno? Enostavno na
               nek način težko razumem kdo je nosilec tukaj tega, ker vemo, da prav razvojno na nek
               način  odrinjeno od področja,
               rabijo največjo podporo, pozornost, da se tudi na nek način zmanjšajo te socialne
               razlike med prebivalstvom, med regijo. V nekaterih regijah, recimo pomurska regija,
               žal, spet moram pač to omeniti. Zadnji podatki kažejo zelo slabo, zelo visoka stopnja
               brez posebnosti. In prav zaradi tega me to zanima, če mi lahko v kakšnem stavku,
               dveh, poveste kako je mišljeno urejanje tega področja.</p>
               <p>Kar se tiče, to je tudi izpostavljen problem visoke stopnje brezposelnosti pri
               mladih, to niti ni tako enostavna zadeva. Kot poznam stvari od blizu je zadeva
               takšna, da, žal, so se izobraževali mladi in na nek način tudi spodbujalo
               izobraževanje takšnih profilov, za katere se je že znano naprej, da bodo potencialni
               brezposelni. Če pomislimo od kod izhaja, ne moremo vsega na nek način prenesti
               celotne krivde na šolski sistem, ampak že same, mogoče, družine izhajajo določeni
               problemi, da so določeni poklici bili na nek način podcenjeni, podcenjevalni odnos do
               njih, sedaj se je pa pokazalo, da problemi nastajajo potem kasneje. To ni normalno,
               da na praktično vsakem manjšem mestu v Sloveniji obstajajo takšne in drugačne
               izpostave višjih in visokih strokovnih šol. Nekoč je bilo to povsem drugače. Tudi
               zaradi tega, upam to trditi, da prihajajo tudi kadri zaradi te nekonkurenčnosti glede
               tega, ker ni kritične mase, tudi z manj znanja. Ampak to pustimo. Vidim, da določeni
               premiki se dogajajo v to smer. In s tem bi seveda končal in se zahvaljujem za vaš
               cenjen odgovor.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa. Besedo ima gospod Verbič.</p>
            </sp>
            <sp who="SDT7:VerbičDušan">

               <speaker>MAG. DUŠAN VERBIČ (PS SMC):</speaker>

               <p>Hvala lepa, predsedujoča. Lep pozdrav, kolegice in kolegi. Predstavniki izvršilne
               veje oblasti. Za razliko od nekaterih poslancev, kolegov pred zadnjimi, predvsem
               opozicijskimi, bi pa jaz nekako odkrito pohvalil ta akt, ki se imenuje nacionalni
               reformni program, predvsem zaradi tega, kot je bilo s strani zadnjih poslancev
               rečeno, so neke sporočilne vrednosti, ki smo zavezani dati sebi in tudi drugim, kaj
               se bo v letu 2015 in 2016 dogajalo. Moj namen je, ko sem se oglasil, predvsem v
               kontekstu kaj pa menim, da bi bilo dobro, da se v ta nacionalni reformni program tudi
               še vključi, glede na to, da so neke okoliščine, ki, verjamem, da v tej naglici se
               zgodilo, da se je tudi kaj nehote spregledalo. Predno bi šel v konkretno zadevo, zelo
               pozdravljam sistem, ki je opredeljen na strani 6 Centralizacija upravljanja z
               nepremičnim premoženjem države. Predvsem pozdravljam v tem, ker verjamem, da s tem
               zapisom v ta dokument se bo dejansko začelo tudi res izvrševati upravljanje v vsem
               pogledu ali v vsem smislu, ne da se bo še vedno nadaljevalo zgolj samo z
               evidentiranjem upravljanja stvarnega premoženja, nepremičnega premoženja države.
                   Tukaj bi dal tudi
               nekako v razmislek ali je možno, da se celotno premoženje države, ki se sedaj
               praviloma uprava <stage>/ nerazumljivo/</stage> dveh ministrstev, se pravi, na eni strani imamo
               Ministrstvo za obrambo in na drugi strani imamo ministrstvo za javno upravo, da se
               nekako te zadeve, če se že pogovarjamo o centralizaciji, tudi resnično centralizira
               in upravlja kot dober gospodar. Pozdravljam tudi, zelo, sprejem strategije razvoja
               javne uprave, ki zelo jasno navezuje, napotuje v smer učinkovitosti. Mislim, da je
               to, če se bi že v kateremkoli <stage>/ nerazumljivo/</stage> v preteklih obdobjih s tem področjem
               začela srečevati, bi bilo že prepozno. To pomeni, da res pozdravljam tovrstna
               področja.</p>
               <p>Spoštovani poslanec Šircelj je v neki smeri malce cinično vprašal na področju
               bančnega sektorja, kako doseči zaupanje v banke. Ali obstaja ali ne? Tukaj si dovolim
               zelo pritrdilno nekako se izjasniti glede teh navedb, kajti potrebno je vedeti, da
               zaupanje v bančni sektor ali finančni sektor je zelo načet. Vsi vemo, da se ukvarjamo
               ali že nekaj časa se odvijajo aktivnosti vezano z bančno luknjo. Ne bom ponavljal
               zneska, ki se okrog tega vse skozi vrti. Dejstvo pa je, da ti ogromni denarji gredo
               in so šli na pleča davkoplačevalcev in tega je preprosto posledično odraz tudi
               dokajšnja mera nezaupanja v bančni sektor. Tisto kar sem hotel neposredno pa je
               povezan tudi z bančnim sektorjem in menim, da bi bilo dobro, da je v tem dokumentu
               tudi zapisano je, da direktiva Evropske unije zavezuje vse članice, med drugim tudi
               Slovenijo, da se v letošnjem letu v juliju tudi v svoj pravni red uvede tako
               imenovani sklad za jamstvo vlog. Tukaj je zapisano, vzpostavitev sklada za reševanje
               bank. To smo dejansko izvedli. Sklad za jamstvo vlog pa mislim, da je sredi poletja
               tista zaveza, ki nekako direktiva zavezuje vse članice in mislim, da tudi Slovenija
               bo v zvezi s tem morala tudi nekaj postoriti. To se pravi, leto 2015, najkasneje leto
               2016, da ne bomo v zamudi.</p>
               <p>Kar se tiče konsolidacije bank, to je isto, na strani 13. Jaz bi vseeno tukaj
               predlagal, da v razmislek, če je možno, da se tudi vključi zelo jasno navedeno, da do
               leta 2019 se država umakne iz lastnine, ki je tako imenovana državna lastnina
               državnih bank. Tukaj pač je navedeno, da zgolj Abanka in Banka Celje, da se združita,
               in da je zaključek v 2019, ampak mislim, da je bilo govora, da se dobesedno država
               umakne iz lastnine, to kot sem omenil, bank v državni lasti.</p>
               <p>In za konec bi ponovno rad zelo pohvalil, kar mi je pa izredno všeč. In sicer na
               strani 21, poglavje 2.8. – ukrepi za boj proti korupciji. Mislim, da je to ključno,
               in da sem trdno prepričan, da Vlada in vsi mi, tudi kot zakonodajni organ, da na tem
               področju z veliko intenziteto moramo delovati in se zelo pozdravlja sprejem in
               uveljavitev zakona o preiskovalnih revizijah velikih investicijskih državnih
               projektov, to ki je sedaj v procesu na vladi. Posledično tudi sprememba kazenske
               zakonodaje, predvsem pa je zelo pohvalna krepitev učinkovitosti delovanja neodvisnih
               regulatornih organov na področju finančnega sistema in varstva konkurence. Mislim, da
               gredo vse te aktivnosti v tisto pravo zaželeno smer, ker očitno vse pretekle vlade na
               tem področju so premalo pozornosti posvečale, sedaj pa smo v situaciji, ko je nujno,
               da se resno tako izvršilna kot zakonodajna veja oblasti s temi sooči.</p>
               <p>In če zaključim. Z določenimi korekcijami tega akta mislim, da je zelo primeren in ga
               tudi podpiram.</p>
               <p>Hvala lepa.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Ni več prijavljenih razpravljavcev. Podajam sedaj nekaj vprašanj. V teh zadnjih
               razpravah je bilo postavljenih, pa gospa Vraničarjeva prosim še za odgovore.</p>
            </sp>
            <sp who="SDT7:VraničarErmanMateja">

               <speaker>MAG. MATEJA VRANIČAR:</speaker>

               <p>Hvala lepa.</p>
               <p>Najprej kar se samega postopka tiče, sprejemanje tega dokumenta.  To je vsakokratno letni dokument,
               katerega vsebina in postopek sprejemanja je določen z evropskimi pravili ekonomskega
               upravljanja. In vsako leto se nacionalni reformni program sprejme za dveletno
               obdobje, se pravi, lani smo ga delali za obdobje 2014-2015, letos ga delamo za
               obdobje 2015-2016, drugo leto bo za 2016-2017 in vsak naslednji je v bistvu
               nadgradnja prejšnjega. Res pa je, da se nam pozna, da v zadnjih treh nacionalnih
               reformnih programih je vsakega pripravljala druga vlada, in to se tudi pri konceptu
               priprave vsakega posameznega dokumenta pozna.</p>
               <p>Ta vlada se je odločila, da bo imela štiri dokumente, ki bodo predstavljali okvir
               njenega delovanja za enoletno, dvoletno obdobje. Najprej, nacionalni reformni
               program, potem program stabilnosti, potem normativni program vlade in četrti
               dokument, akcijski načrt, kjer je vsako ministrstvo dolžno, ob upoštevanju prvih dveh
               dokumentov pripraviti točen načrt aktivnosti z roki, ki jih bo izvedlo za to, da bo v
               bistvu to, kar je navedeno v teh treh dokumenti tudi realizirano. In vsi ti dokumenti
               bi morali konec tega meseca predstavljati eno celoto, na podlagi katere bo mogoče
               potem tudi spremljati kako se dejansko aktivnosti, ki so navedene in načelno
               opredeljene v tem dokumentu tudi izvajajo.</p>
               <p>Potem, kar se tiče navedb na strani 28, glede lokalnega pristopa k povečevanju
               socialnega vključevanja, to je prispevek, ki ga je pripravilo ministrstvo za delo,
               žal, in tudi to, kar ste razpravljali v zvezi z brezposelnostjo pri mladih, lahko vam
               potrdim, da se Ministrstvo za delo, družino in socialne zadeve močno zaveda te
               problematike in pripravlja nadaljnje ukrepe in rešitve, žal pa vam bolj podrobno ne
               znam tega pojasniti, bo pa zagotovo jutri ministrica, ko bomo to obravnavali na
               odboru za družino in tako naprej, bo zagotovo to podrobno pojasnila.</p>
               <p>Kar se tiče centralizacije upravljanja z nepremičnim premoženjem, moram reči, da je
               zadeva nekoliko bolj kompleksna, nista samo MORS in MJU, ampak je še pravosodje, ki
               upravlja z nepremičnim premoženjem pravosodnih organov in notranje zadeve z
               nepremičnim premoženjem policije. Pri policiji in obrambi gre za specifike, zaradi
               katerih res ni mogoče istih ukrepov upravljanja uporabljati za vse, za vsa področja.
               Določen odbor do centralizacije seveda obstaja, ampak vendarle strategija je
               pripravljena, začeli so se postopki izvajanja in ko bomo pokazali prve rezultate,
               tukaj je ključna pristojnost Ministrstva za javno upravo, verjamem, da bo tudi ta
               želja po nadaljnjih centralizacijskih ukrepih, ki naj doprinesejo k bolj učinkovitem
               upravljanju se še pojačala.</p>
               <p>Kar se tiče davčnega področja, ta direktiva glede sklada za jamstvo, to je v gradivu
               omenjeno in sicer na strani 14, vzpostavitev sistemskega okvira za delovanje bank.
               Tukaj je omenjeno, da naj bi izvedli ta sistem jamstva za vloge pri bankah, ampak
               mogoče je treba ta tekst nekoliko okrepiti, tako da bo ta zaveza oziroma namera bolj
               razvidna.</p>
               <p>Toliko. Hvala.</p>
            </sp>
            <sp who="SDT7:BanUrška">

               <speaker>PREDSEDNICA URŠKA BAN:</speaker>

               <p>Hvala lepa.</p>
               <p>Jaz bi počasi zaključila razpravo na to temo.</p>
               <p>Če na kratko povzamemo kar se tiče vsebinskih predlogov oziroma pripomb, ki so bile
               tekom razprave podane, predlagam, da jih proučite in po možnosti v ta dokončni
               oziroma končni dokument tudi vključite. Seveda, z upoštevanjem tega, kar smo danes tukaj
               rekli.</p>
               <p>Tekom razprave sta bila potem še dva bolj postopkovna predloga podana. En s strani
               gospe Bratušek, da se preden se ta dokument pošlje v Bruselj še enkrat sestanemo na
               odboru in še enkrat ta dokument obravnavamo. Glede na to, kar ste gospa Vraničar
               povedali, boste verjetno na Vladi ta dokument tam konec meseca, 29., dokončno
               sprejemali ali pa celo, ja, 30., takrat je tudi že rok, ko ga morate poslati v
               Bruselj. Jaz kljub vsemu menim, da je to vladni dokument, za katerega sprejemate tudi
               odgovornost. Mi bomo tekom zakonodajnega postopka v parlamentu posamezne zakonske
               predloge iz tega dokumenta sprejemali in takrat bomo o vsakem posebej tudi odločali
               in glasovali, vse kar je v tem dokumentu predvideno. Tako, da jaz tukaj, ker tega
               kroga sicer ne bomo nikoli zaključili, pripombe na pripombe, tako da jaz mislim, da
               je bila danes ta priložnost tukaj, da smo povedali kaj želimo, da se vključi, kakšni
               so naši predlogi in sprašujem, v kolikor se strinjate, da še enkrat odbora o tem se
               ne seznanja, tako in tako pa bo dokument javen in bomo seznanjeni z njim v vsakem
               primeru. Če se strinjate.</p>
               <p>Potem pa je bil še en predlog gospoda Širclja, da se konceptualno ta dokument
               pripravi drugače, tudi o tem tukaj, če se strinjate, ne bomo odločali, ker je gospa
               Vraničar sam koncept teh štirih dokumentov, ki bodo predstavljali neko celo tukaj
               lepo pojasnila.</p>
               <p>S tem bi zaključila razpravo in ugotavljam, da smo se kot Odbor za finance in
               monetarno politiko seznanili z osnutkom nacionalnega reformnega programa za obdobje
               2015-2016.</p>
               <p>S tem zaključujem tudi našo to 2. točko dnevnega reda in tudi 25. nujno sejo Odbora
               za finance in monetarno politiko.</p>
               <p>Hvala lepa za udeležbo in lep dan še naprej. <stage type="time">Seja se je končala 16. aprila 2015
                  ob 16.47.</stage>
               </p>
            </sp>
         </div>
      </body>
   </text>
</TEI>