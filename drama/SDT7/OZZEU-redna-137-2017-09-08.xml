<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT7-OZZEU-redna-137-2017-09-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-12+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">65E76EFD0C671ED5C125818B00334FDE</idno>
               <idno type="custom" subtype="day">4B8D953ED25094D0C125819900469869</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VII&amp;type=pmagdt&amp;uid=4B8D953ED25094D0C125819900469869</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT7-OZZEU-redna-137-2017-09-08.OZZEU" n="137">
               <name>redna seja</name>
               <date when="2017-09-08"/>
            </setting>
         </settingDesc>
         <particDesc>
            <listOrg>
               <org xml:id="SDT7-OZZEU-redna-137-2017-09-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="7" notBefore="2014-08-01" notAfter="2018-06-22">
                        <label>7. mandat (2014-2018)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT7-OZZEU-redna-137-2017-09-08.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">137. seja</stage>
            <stage type="date">(8. september 2017)</stage>
            <stage type="chairman">Sejo je vodil Kamal Izidor Shaker, predsednik Odbora za zadeve Evropske unije. </stage>
            <stage type="time">Seja se je pričela ob 8.37.</stage>
            


            <sp xml:id="SDT7-OZZEU-redna-137-2017-09-08.sp1">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, cenjeni kolegi, dragi predstavniki Vlade!</p>
               <p>Ugotavljam, da nismo sklepčni, zato bomo sejo pričeli čez 15 minut.</p>
               <p><stage type="time">(Seja je bila prekinjena ob 8.37 in se je nadaljevala ob 8.50.)</stage>
               </p>
            </sp>
            <sp xml:id="SDT7-OZZEU-redna-137-2017-09-08.sp2">

               <speaker>PREDSEDNIK KAMAL IZIDOR SHAKER:</speaker>

               <p>Spoštovane kolegice, spoštovani kolegi, začenjam 137. sejo Odbora za zadeve Evropske
               unije.</p>
               <p>Obveščam vas, da so s te seje zadržani gospod Peter Vilfan, gospod Jožef Horvat in da
               na tej seji dr. Franca Trčka nadomešča dr. Matej Tašner Vatovec.</p>
               <p>Obveščam vas tudi, da so na sejo povabljeni poslanci Evropskega parlamenta iz
               Republike Slovenije, predstavniki Vlade in Državnega sveta. Prav lepo pozdravljam oba
               ministra, vse državne sekretarje in hkrati iskreno opravičilo v imenu odbora za to,
               da smo morali čakati 15 minut, ker smo bili nesklepčni.</p>
               <p>Prehajam na <title>določitev dnevnega reda seje odbora</title>, s sklicem seje ste ga
               tudi prejeli in na podlagi petega odstavka 154. člena Poslovnika Državnega zbora
               umikam 4. točko dnevnega reda, ker nismo prejeli mnenja matičnega delovnega
               telesa.</p>
               <p>Prehajamo na <title>1. TOČKO DNEVNEGA REDA – PREDLOG DEKLARACIJE O USMERITVAH ZA
                  DELOVANJE REPUBLIKE SLOVENIJE V INSTITUCIJAH EVROPSKE UNIJE V OBDOBJU JULIJ 2017 –
                  DECEMBER 2018.</title>
               </p>
               <p>Gradivo smo prejeli od Vlade 22. junija na podlagi 110. člena Poslovnika Državnega
               zbora. Predlog deklaracije je objavljen na spletni strani Državnega zbora, končno
               besedilo deklaracije pa bo na naslednji redni seji obravnaval in sprejel,
               najverjetneje sprejel tudi Državni zbor. To je 11. obravnava predloga tovrstne
               deklaracije v Državnem zboru. Skladno s Poslovnikom Državnega zbora je bil predlog
               deklaracije dodeljen Odboru za zadeve Evropske unije in Odboru za zunanjo politiko
               kot pristojnima odboroma ter naslednjim matičnim delovnim telesom: Odboru za notranje
               zadeve, javno upravo in lokalno samoupravo; obrambo, finance in monetarno politiko;
               gospodarstvo; kmetijstvo, gozdarstvo in prehrano; infrastrukturo, okolje in prostor
               ter delo, družino, socialne zadeve in invalide. Matična delovna telesa katerih
               vsebina sodi pod pristojnost Odbora za zadeve Evropske unije, se pravi vsa našteta
               razen odbora za obrambo, so obravnavala predlog deklaracije z vidika svoje
               pristojnosti ter ločeno sprejela poročila z mnenjem, ki smo jih prejeli.</p>
               <p>Za začetek pa dajem besedo državnemu sekretarju z Ministrstva za zunanje zadeve,
               gospodu Iztoku Mirošiču in ga prosim, da nam predstavi temeljne poudarke tega
               predloga deklaracije.</p>
               <p>Izvolite.</p>
            </sp>
            <sp xml:id="SDT7-OZZEU-redna-137-2017-09-08.sp3">

               <speaker>IZTOK MIROŠIČ:</speaker>

               <p>Najlepša hvala.</p>
               <p>Spoštovani predsedujoči, spoštovane poslanke in poslanci, po obravnavi besedila
               deklaracije na sejah matičnih teles Državnega zbora vam danes želimo predstaviti
               predlog deklaracije še na Odboru za Evropske zadeve. V skladu s 5. členom Zakona o
               sodelovanju med Državnim zborom in Vlado o zadevah Evropske unije, mora Vlada
               Slovenije najmanj enkrat letno poročati Državnemu zboru o stanju v Evropski uniji in
               položaju Slovenije v njej. Državni zbor nato na podlagi Poslovnika sprejme stališče o
               političnih usmeritvah za delovanje Slovenije v institucijah Evropske unije v
               prihodnjih 18 mesecih.</p>
               <p>To je enajsti predlog deklaracije od vstopa Slovenije v Evropsko unijo. Naš temeljni
               cilj je, da s predlogom aktualnim zadev prispevamo k transparentnemu delovanju
               Slovenije v institucijah Evropske unije, v katerih zastopamo naše, torej slovenske
               interese. V predlogu deklaracije Vlada Slovenije predstavlja dosjeje, ki se bodo v
               prihodnjem obdobju obravnavali v telesih unije in navaja usmeritve, ki jih bodo
               slovenski predstavniki v teh telesih zagovarjali. Deklaracija je širši okvir za
                   pripravo stališč
               Slovenije do aktov Evropske unije, ki jih predstavniki Vlade pri svojem vsakodnevnem
               delu zastopajo v institucijah Evropske unije. Predlog deklaracije je Vlada pripravila
               in sprejela pred iztekom veljavnosti prejšnje deklaracije. To je v najkrajšem možnem
               času – junija letos – saj je morala upoštevati program novega tria predsedstev, ki je
               bil objavljen šele v začetku junija. Tako novi predlog deklaracije upošteva delovni
               program Evropske komisije za leto 2017 ter 18-mesečni program tria predsedstev Sveta
               EU, to so Estonija, Bolgarija in Avstrija, kakor tudi visoke predstavnice Evropske
               unije za zunanje zadeve in varnostno politiko z naslovom nadaljevanje dela na
               strateški agendi.</p>
               <p>Zahvaljujem se Državnemu zboru, da je v tako kratkem času sklical odbore za obravnavo
               tega pomembnega dokumenta.</p>
               <p>Gradivo je sestavljeno iz dveh delov – deklarativnega dela kjer so predstavljene
               ključne politične usmeritve za delovanje v institucijah Evropske unije in iz
               prednostnih nalog za delo v Svetu Evropske unije v navedenem obdobju, kjer so
               podrobneje predstavljene sektorske prioritete po posameznih področjih oziroma tako
               imenovanih horizontalnih področjih.</p>
               <p>V tem obdobju se bomo prednostno posvetili naslednjim področjem. Poleg treh zahtevnih
               projektov, to je razprava o prihodnosti Evropske unije, pogajanje o izstopu
               Združenega kraljestva iz Evropske unije in o novem večletnem finančnem okviru, nova
               deklaracija izpostavlja štiri celostne cilje, ki so povezani s skupnimi deklariranimi
               cilji 27 držav članic Evropske unije iz rimske izjave marca letos, in te so: varna
               Evropa, varna Slovenija, uspešni in trajnosti Evropa in Slovenija, socialna Evropa
               socialna Slovenija, močnejša Evropa na svetovnem prizorišču.</p>
               <p>O prihodnosti Evropske unije pravzaprav razpravljamo že nekaj let, tudi Državni zbor
               je bil pri tem zelo dejaven. Zunanje ministrstvo je v stiku z državljani sklicevalo
               tudi omizja. V prihodnjih mesecih načrtujemo nadaljevanje strokovnih razprav, saj
               želimo biti čim bolj družbeno in konsenzualno pripravljeni na sodelovanje v razpravi
               na ravni Evropske unije, ki naj bi se zaokrožila s sprejetjem sklepov držav članic na
               decembrskem Evropskem svetu. Evropska komisija je kot podlago za to razpravo objavila
               belo knjigo o prihodnosti Evropske unije in vrsto razmislekov o posameznih vidikih
               Evropske unije, ki jih je treba urediti za učinkovitejše delovanje skupnosti 27 držav
               članic in pri tem naj dodam, da bo verjetno v svojem nagovoru, letnem nagovoru,
               predsednik Evropske komisije predstavil še kakšen dodatni scenarij razvoj Evropske
               unije. To bo septembra letos. Na pripravo o prihodnosti Evrope seveda močno vplivajo
               notranje politične razmere v državah članicah, med drugim letošnje volitve v dveh
               ustanovnih članicah, to sta Francija in Nemčija, ter odločitev Združenega kraljestva
               o izstopu iz Unije.</p>
               <p>V prihodnjem odnosu med Evropsko unijo in Združenim kraljestvom se bomo lahko
               pogovarjali šele, ko bo dosežen zadostni napredek od vsakih izmed treh ključnih zadev
               v pogajanjih o izstopu, to so pravice državljanov, finančna poravnava in vprašanje
               Irske oziroma Severne Irske ter meje med njima. Upajmo, da bo to že oktobra letos, za
               enkrat je napredek dokaj počasen. Izstop ena od močnih neto plačnic v evropski
               proračun, migracijski tokovi in vrsta drugih svetovnih dogodkov, med drugim
               zaskrbljujoče podnebne spremembe, bodo vplivali tudi na zahtevno razpravo o skupnem
               financiranju politik Evropske unije v letu 2020, ki nas čaka v naslednjih letih. Zato
               smo se letos že začeli pripravljati na pogajanja o novem večletnem finančnem okviru,
               v katerem bomo morali odločno zagovarjati svoje interese, ki so okvirno zapisani tudi
               v novem predlogu deklaracije. Podrobneje se bomo o tem pogovarjali, ko bo Evropske
               komisija, to je naslednje leto, predstavila predlog novega večletnega finančnega
               okvirja.</p>
               <p>V nadaljevanju želim predstaviti še temeljne cilje za naše delovanje v Evropski uniji
               v naslednjem letu in pol. Na prvem mestu je v današnjih razmerah zagotovo varnostna
               dimenzija, ki obsega številna področja življenja in je predpogoj za uspešno
               uresničevanje vseh drugih ciljev. Bistvo je povezati instrumente notranje in zunanje
               varnosti, povečati učinkovitosti obstoječih instrumentov ter v duhu solidarnosti
               oblikovati kratkoročne in dolgoročne politike, ki v boju proti terorizmu,
               preprečevanju radikalizacije in nasilnega ekstremizma, vključujejo poleg nujnih
               neposrednih ukrepov tudi medkulturni dialog in izobraževanje. Prispevek Slovenije je
               ključen v regiji Zahodnega Balkana, kjer se zavzemamo za tesno sodelovanje in nujno
               zagotavljanje podpore in pomoči državam te regije. Proces širitve spodbuja njihov
               reformni napredek in izgradnjo  institucije, kakor tudi vladavine prava, ki je za
               Slovenijo ključnega pomena. Pa tudi Evropska unija se mora zavedati svoje
               odgovornosti. Ko države regije izpolnijo pogoje Evropske unije, mora biti ta
               pripravljena na ustrezen odziv. To je pomemben del namreč kredibilnosti in uspeha
               Unije.</p>
               <p>K varni zunanji meji Unije Slovenija proaktivno prispeva kot odgovorna članica
               Schengenskega območja, nasprotujemo podaljševanju nadzora na notranjih Schengenskih
               mejah in si prizadevamo za vrnitev k polnemu izvajanju Schengenske zakonodaje. Da bi
               dosegli ta cilj, moramo vzpostaviti polno operativnost evropske mejne in obalne
               straže, ter si še naprej prizadevati za skupen odziv in politike Unije za učinkovito
               upravljanje migracij. Slovenija zagovarjat tudi vključevanje vprašanja migracij v
               druge politike Unije, zlasti razvojno in humanitarno pomoč. Za dolgoročno odpravljene
               vzrokov migracije je ključno sodelovanje z državami izvora tranzita. Bistveni nauk
               preteklih nekaj let, ko smo iskali rešitve za premagovanje krize, je ta, da moramo
               gospodarsko rast in konkurenčnost obravnavati v tesni povezavi z ohranitvijo in
               krepitvijo socialne države in trajnostni razvoj z varstvom okolja.</p>
               <p>Morda je kratkoročno to videti zelo zahteven cilj, ampak izbire dejansko ni. Ne
               ustvarjamo samo za blaginjo sedanje generacije ampak tudi za preživetje naslednjih
               generacij in v to smer bi morale biti usmerjene tudi politike Evropske unije. Zato
               bodo v ospredju naših prizadevanj za rast in delovna mesta, trden enotni trg, kot
               eden ključnih pridobitev Unije, s posebnim poudarkom na digitalnem trgu, okrepljena
               enotna valuta, to je evro, dokončanje ekonomske in monetarne unije, skrb za mala in
               srednja podjetja. Celostno se moramo pravzaprav posvetiti strukturnim reformam in
               krožnemu gospodarstvu v okviru evropskega semestra, skrbi za čisto in varno okolje
               ter boju proti podnebnim spremembam tudi s pomočjo varne in cenovno dostopne oskrbe z
               energijo in nizkoogljične, okolju prijazne in zdrave mobilnosti in prevoza. Še naprej
               si bomo prizadevali za nadgradnjo skupne kmetijske in ribiške politike s posebnim
               poudarkom na poenostavitvah, ter izboljšanju učinkovitosti, pri čemer je treba
               upoštevati specifične razmere v posameznih državah članicah.</p>
               <p>V okviru prizadevanj Evropske unije, da postane močnejši globalni akter in varuh
               demokratičnih pridobitev na svetovnem prizorišču bo Slovenija še naprej dejavna pri
               uresničevanju globalne strategije za globalno in varnostno politiko Unije. O tem bomo
               podrobneje razpravljali tudi na seji Odbora za zunanjo politiko, ki sledi sedanji
               seji. Slovenija bo še naprej konstruktivna država članica, ki dosledno spoštuje
               vladavino prava in to pričakuje tudi od drugih članic. Zavzemamo se za krepitev
               vrednot Unije, želimo solidarno prispevati k stabilnosti, varnosti ter gospodarski in
               socialni moči unije. Ne smemo dopustiti, da bi razvoj dogodkov ogrozil uživanje
               temeljnih svoboščin, ki jih prinaša članstvo v Uniji. V ospredju naših prizadevanj
               mora biti pričakovanje državljanov, zlasti glede rasti, delovnih mest ter varnosti,
               njihovo zaupanje v institucije države in Evropske unije se bo okrepilo z boljšo
               pravno ureditvijo, katere cilj je poenostavitev življenja in poslovanja, ki daje
               primerljive rezultate. Ta načelna usmeritev je ključna za krepitev evropske
               identitete državljanov unije in skupne zavesti, ki daje demokratično legitimnost
               institucionalnim prizadevanjem za boljšo prihodnost Evropske unije. </p>
               <p>Spoštovane poslanke in poslanci, iz gradiva so razvidne glavne prioritete dela
               Evropske unije, usmeritve so vidne v želji po napredku celotne Unije, povezane Unije
               27 članic in seveda željo Slovenije, da je tudi v najnaprednejšem jedru unije. Vidne
               so usmeritve v naslednjem obdobju in usmeritve našega delovanja pri delu institucij
               in deklaracija je načelni okvir našega delovanja v naslednjem obdobju, to je
               18-mesečnem obdobju, kot sem omenil, vendar se je treba zavedati, da se v letu in pol
               zgodi toliko praktičnih stvari, da moramo biti tudi kanček fleksibilni in se s
               politično odgovornim delovanjem prilagajati hitrim spremembam, o njih razpravljati in
               se nanje enotno odzivati. O konkretnih usmeritvah in stališčih Slovenije do
               posameznih aktov unije, bomo tako podrobneje razpravljali in se nanje enotno
               odzivati. O konkretnih usmeritvah in stališčih Slovenije do posameznih aktov Unije
               bomo tako podrobneje razpravljali na posameznih matičnih telesih Državnega zbora, ko
               bodo akti objavljeni ali pa ko se bo Vlada odzivala na tekoče dogajanje.</p>
               <p>Toliko bi imel za uvod. Veseli me  danes, do se prisotni tudi predstavniki vseh resorjev
               Vlade in vladnih služb, ki bodo lahko odgovorili tudi na morebitna, bolj podrobna
               oziroma specifična vprašanja z njihovega resornega področja. Najlepša hvala za
               pozornost in mislim, da je bil ta uvod zadosten za nadaljevanje, razpravo.</p>
               <p>Hvala.</p>
            </sp>
            <sp xml:id="SDT7-OZZEU-redna-137-2017-09-08.sp4">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za to splošno predstavitev te deklaracije.</p>
               <p>Glede na to, da je to horizontalen dokument, vabim še ostale predstavnike Vlade, če
               želijo predstaviti prednostne naloge s posameznih področij. Najprej morda prisotna
               ministra, če želita besedo.</p>
               <p>Ministrica za okolje in prostor, gospa Irena Majcen, izvolite.</p>
            </sp>
            <sp xml:id="SDT7-OZZEU-redna-137-2017-09-08.sp5">

               <speaker>IRENA MAJCEN:</speaker>

               <p>Spoštovani predsednik, hvala za besedo.</p>
               <p>Res je, da smo mi naše prednostne naloge predstavili že na matičnem odboru, je pa
               mogoče prav, da jih predstavimo tudi sedaj prisotnim poslancem. Tudi njim lep
               pozdrav.</p>
               <p>Na Ministrstvu za okolje in prostor imamo v tem sklopu tri pomembne naloge. Prva,
               najpomembnejša in v nadaljevanju seveda bo podprta tudi s sprejemom ustreznih aktov,
               je tema, ki govori o krožnem gospodarstvu. Znotraj te teme sodi tudi odpadkovna
               zakonodaja, kjer nas čaka še veliko dela. Zavzemali se bomo pa predvsem za sprejem
               predpisov, ki bodo zavezali Slovenijo in s tem seveda tudi druge članice Evropske
               unije z nalogami, ki bodo uresničljive in tudi ekonomsko vzdržne.</p>
               <p>Drugi tak pomemben sektor, pomemben del naših prizadevanj je uveljavitev predpisov,
               ki so zavezujoči za države članice pri izvajanju zavez iz Pariškega sporazuma.
               Govorimo o podnebnih spremembah. In te zaveze bodo v naslednjem obdobju do leta 2030
               obvezujoče za vse države. Pri teh zavezah je izrednega pomena, da se jih bo dalo
               izpolniti in da bodo zaveze, ki jih bo potrebno potem tudi izvesti, finančno
               vzdržne.</p>
               <p>V tretjem segmentu pa govorimo o vodah. Na ministrstvu smo pripravili in Vlada je
               potrdila načrt upravljanja z vodami za naslednje obdobje. Gre tudi za načrt
               upravljanja z morskim okoljem in pa načrt izvajanja protipoplavnih ukrepov, kar kaže
               na to, da je Slovenija tej nalogi namenila veliko skrb. Ker so pa vode osnovni vir in
               nas obdajajo tako v podzemlju, kot tudi tekoče vode, imamo seveda v Sloveniji tudi
               morski del te teme, je za nas še kako pomembno, da se tej temi in nalogam, ki
               izhajajo iz teh tem, tudi v nadaljevanju dobro in pa uspešno posvečamo.</p>
               <p>Hvala.</p>
            </sp>
            <sp xml:id="SDT7-OZZEU-redna-137-2017-09-08.sp6">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Minister za kulturo, gospod Peršak, izvolite.</p>
            </sp>
            <sp xml:id="SDT7-OZZEU-redna-137-2017-09-08.sp7">

               <speaker>ANTON PERŠAK:</speaker>

               <p>Ja, hvala.</p>
               <p>Zelo na kratko. Najprej naj rečem, da nas na ministrstvu, kot tudi mene osebno, zelo
               veseli to, da je kultura prepoznana kot eno izmed ključnih polj dialoga znotraj
               Evropske unije. Posebej poudarjeno je že v uvodnem delu, da se Slovenija zavzema za
               Evropsko unijo, ki bo spoštovala kulturne identiteta, gojila medkulturni dialog in
               tako naprej, kar se mi zdi, da je neka zelo pomembna opredelitev.</p>
               <p>Sicer pa je nekaj nalog, ki so v poglavju, ki obravnava kulturo in avdio-vizualno
               politiko. Gre predvsem za, če zelo telegrafsko rečem, področje digitalnega dostopa
               oziroma digitalizacije kulture, kjer tudi nekoliko zaostajamo, moram čisto
               samokritično reči. Potem je zelo pomembna, tudi z našega vidika, odločitev Evropske
               komisije za evropsko leto kulturne dediščine, kar mora Slovenija tako navzven, kot
               navznoter, zelo dobro izkoristiti. Tu je akcijski načrt za okrepitev boja proti nedovoljeni oziroma
               nezakoniti trgovini s kulturnimi dobrinami, kar je seveda posledica kraje teh dobrin
               po tretjih državah najbolj pogosto. Potem je, se mi zdi, da je zelo pomemben
               poudarek, da kultura tudi po, prav na predlog visoke predstavnice za zunanjo politiko
               EU, naj bi postala pomembna tema na področju mednarodnih odnosov, kar smo mi podprli
               in bomo tudi v Sloveniji še letos organizirali še eno konferenco na to temo.</p>
               <p>Zelo pomembna stvar je področje avdio-vizualni medijskih storitev, kjer so tudi v
               pripravi nekatere spremembe, predvsem pa predlogi, kako implementirati revidirano
               direktivo na tem področju. Vsi vemo, da se na tem področju dogaja zelo hud pritisk
               multinacionalnih korporacij, da tako rečem, katerih cilj je na nek način zadušiti
               domačo produkcijo in distribucijo domače produkcije na tem področju, kar smo priče
               tudi v Sloveniji tem poskusom. In seveda je potrebno to na ravni Evropske unije
               nenehno spremljati in urejati, tudi z zaščito ravno te kulturne raznolikosti,
               jezikovne raznolikosti in tako naprej.</p>
               <p>Tako da te prednostne naloge, ki so v tej deklaraciji navedene, so vse z našega
               vidika izjemno pomembne.</p>
            </sp>
            <sp xml:id="SDT7-OZZEU-redna-137-2017-09-08.sp8">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala, minister.</p>
               <p>Sprašujem državni sekretarki, sekretarje, če želijo besedo? Ministrstvo za
               gospodarski razvoj in tehnologijo, državna sekretarka Eva Štravs Podlogar,
               izvolite.</p>
            </sp>
            <sp xml:id="SDT7-OZZEU-redna-137-2017-09-08.sp9">

               <speaker>EVA ŠTRAVS PODLOGAR:</speaker>

               <p>Hvala lepa za besedo.</p>
               <p>Glede na to, da na Ministrstvu za gospodarstvo pokrivamo gospodarsko področje, morda
               na hitro vseeno pregled aktivnosti, ki jih bomo v nadaljevanju, skupaj seveda s
               parlamentom, peljali tudi v prizadevanjih v Evropski uniji. Torej, prvo področje,
               izjemno pomembno, Brexit. Smo pred, koncentriramo se na gospodarsko področje,
               upoštevajoč pogajalske smernice Evropske unije je potrebno, da Republika Slovenija,
               da imajo sporazumi o novem trgovinskem in naložbenem sodelovanju med Slovenijo in
               morebitna predhodna obdobja čim manj negativnih učinkov na obstoječe sodelovanje ter
               na slovenske potrošnike in podjetja, ki sodelujejo z Združenim kraljestvom.</p>
               <p>Ustrezno je potrebno nasloviti tudi status blaga, storitev, investicij in pravic,
               vezanih na blago. Torej, skupna trgovinska politika, kjer seveda v sodelovanju z
               vsemi ostalimi resorji izpostavlja odgovornost Evropske unije pri oblikovanju pravil
               in standardov na globalni ravni ter krepitev vloge Evropske unije, kot vodilne
               članice WTO. S skupno trgovinsko politiko pomembno prispeva h gospodarski rasti in
               zaposlovanju, v ohranjanju visoke ravni standardov Evropske unije, tako socialne,
               delavske pravice, varovanje zdravja ljudi, živali, rastlin, okolja, trajnostni
               razvoj, pravica do urejanja v javnem interesu, ohranitev naravnih virov, človekove
               pravice, poštena in etična trgovina in uravnoteženo reševanje sporov med
               investitorjem in državo, v skladu s pogodbami EU in mednarodnim pravom.</p>
               <p>Zavedamo se krepitve vloge Svetovne trgovinske organizacije in multilateralnega
               trgovinskega sistema, zato bomo aktivno sodelovali pri pripravi ambicioznih in
               uravnoteženih in dosegljivih rezultatov na 11. ministrski konferenci, ki bo letos
               konec leta v Argentini. Za napredek pri pogajanjih o bilateralnih trgovinskih
               sporazumih - pred nami so sporazumi z Japonsko, Filipini, Indonezijo, državami
               Mercosur - za nadgradnjo obstoječih sporazumov, kot je na primer sporazum z Mehiko
               ter seveda začetek novih pogajanj s ključnimi trgovinskimi partnerji, kot so
               Avstralija, Nova Zelandija in Čile.</p>
               <p>Zavzemali se bomo za odprto in pošteno trgovino, ki temelji na pravilih ohranjanja visokih
               standardov, za transparentnost trgovinskih sporazumov, in seveda v dialogu z NGO,
               tako kot smo do zdaj delali to tudi do sedaj, za učinkovito izvajanje in ozaveščanje
               gospodarskih subjektov o priložnostih, ki jih prinašajo, ter za učinkovit sistem
               zaščite naložb in reševanja naložbenih sporov v skladu s pogodbami EU in mednarodnim
               investicijskim pravom. Tukaj naj omenim, da je Belgija pred tremi dnevi vložila
               zahtevo za presojo, skladnosti ICS s pogodbami EU, in da se bo Republika Slovenija v
               skladu z obljubo oziroma z odločitvijo v parlamentu vključila v postopek.</p>
               <p>Ohranjanje učinkovitih instrumentov trgovinske zaščite, posodobitev protidampinških
               in protisubvencijske zakonodaje EU, nova metodologija za izračun protidampinških
               dajatev in seveda ostala dopolnilna orodja, ki obravnavajo svetovne presežne
               zmogljivosti. O relevantnih trgovinskih dosjejih bomo, kot do sedaj, poročali
               Državnemu zboru. Pripravljene bodo analize učinkov sporazumov. Prvo analizo, ki jo
               boste dobili, bo na primer CETA, tako kot je bila tudi do sedaj praksa.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-137-2017-09-08.sp10">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Še kakšna želja s strani resornih ministrstev? Ne. V kolikor ne, dajem besedo
               današnjemu poročevalcu, mag. Bojanu Krajncu, ki bo predstavil tri poročila, in sicer
               Odbora za finance, Odbora za infrastrukturo in Odbora za gospodarstvo.</p>
               <p>Izvoli.</p>
            </sp>
            <sp xml:id="SDT7-OZZEU-redna-137-2017-09-08.sp11">

               <speaker>MAG. BOJAN KRAJNC (PS SMC):</speaker>

               <p>Hvala za besedo, gospod predsednik. Lep pozdrav vsem skupaj.</p>
               <p>Pred nami je malo več branja, pa bi kar začel z Odborom za finance. Zadevni odbor je
               deklaracijo obravnaval na 41. seji 1. 9. 2017, kot matično delovno telo. Uvodno,
               splošno predstavitev je podal predstavnik Ministrstva za zunanje zadeve, državni
               sekretar na Ministrstvu za finance, gospod Gorazd Renčelj, pa je predstavil
               deklaracijo v delu, ki se nanaša na področje financ in monetarne politike. Uvodoma je
               predstavil tri horizontalne zadeve: Strategijo EU 2020 in evropski semester, v okviru
               katerega bo Slovenija še naprej dejavno sodelovala; področje investicij za rast in
               delovna mesta, za krepitev katerega Slovenija podpira predlog Evropske komisije o
               nadaljnjem razvoju in razširitvi Evropskega sklada za strateške naložbe. V razpravi o
               poglobitvi Ekonomske in monetarne unije, kot tretji horizontalni zadevi, pa se bo
               Slovenija dolgoročno zavzemala za premik v smeri prave Evropske monetarne unije.</p>
               <p>Na kratko je predstavil še usmeritve delovanja na področju finančnih storitev in
               prostega pretoka kapitala Bančne in kapitalske unije. Slovenija podpira nadaljnje
               ukrepe na ravni EU, ki bodo prispevali k zmanjševanju prekomernih tveganj, ter še
               naprej podpira nadaljnji razvoj Bančne unije. Predstavil je ključne zakonodajne
               predloge na področju obdavčenja in davka na dodano vrednost, o katerih trenutno
               poteka razprava v svetu, ter aktivnosti Slovenije pri sprejemanju letnega proračuna
               Evropske unije.</p>
               <p>Brez razprave članov je odbor z 10 glasovi za in nobenim proti sprejel mnenje, da je
               zadevno deklaracijo obravnaval z vidika svoje pristojnosti kot matično delovno telo
               in k njej nima pripomb.</p>
               <p>Odbor za infrastrukturo, okolje in prostor je zadevno deklaracijo obravnaval na 32.
               seji 6. septembra 2017 kot matično delovno telo. Uvodno, splošno predstavitev je
               ponovno podala predstavnica Ministrstva za zunanje zadeve. V prvem delu je minister
               za infrastrukturo, dr. Peter Gašperšič, izpostavil ključne prioritete na področju
               prometa in energije. Izpostavil je zlasti področje cestnega prometa, na področju
               katerega je Evropska komisija konec maja 2017 objavila težko pričakovani sveženj za
               mobilnosti, ki ureja različne vidike cestnega prometa, s poudarkom na treh ključnih
               stebrih: Notranjem trgu, socialnem stebru in digitalnem zelenem stebru.</p>
               <p>V okviru notranjega trga sveženj zadeva predvsem dostop do poklica prevoznika, dostop
               do trga cestnih prevozov
               ter področje najema vozil. Socialni steber ureja izvajanje socialne zakonodaje z
               vidika večje jasnosti ter bolj harmoniziranega izvajanja.</p>
               <p>Poleg tega je obravnavano tudi področje napotenih delavcev. V tem primeru je treba
               upoštevati specifično naravo dela avtoprevoznikov v mednarodnem cestnem prometu, ki
               odstopa od splošne narave dela napotenih delavcev. Izpostavil je, da se bo Slovenija
               še naprej zavzemala za liberalizacijo trga cestnih prevozov v Evropski uniji, torej
               za takšno ureditev, ki ne bo dodatno omejevala trga cestnih prevozov, ter prostega
               pretoka blaga in storitev, ter bo vzpostavila ravnovesje med dokončanjem notranjega
               trga za cestni promet in socialnimi pogoji za voznike. Slovenija bo zagovarjala
               poenostavitev pravil, okrepitev nadzora, sorazmerne kazni ter upoštevanje različnih
               socialnih standardov v državah članicah.</p>
               <p>Nadalje je izpostavil digitalni steber, na področju katerega je v obravnavi uvedba
               pametnega cestninjenja na podlagi načela <q>»Uporabnik plača in onesnaževalec plača«</q>,
               ter načela plačevanja po dejansko prevoženi razdalji. Delno se pristop širi tudi na
               področje uporabe za osebna vozila s ciljem preprečitve diskriminacije v ceni
               kratkoročnih in dolgoročnih vinjet.</p>
               <p>V okviru elektronskega cestninjenja se spreminja direktiva o interoperabilnosti
               elektronskih cestninskih sistemov po principu ene elektronske naprave za cestninjenje
               v vozilu za plačevanja v vseh sistemih po vzoru mobilnega gostovanja. V zvezi s tem
               je poudaril, da si Slovenija načeloma želi zadržati način cestninjenja z vinjetami,
               saj se je z njihovo uvedbo bistveno povečala cestno-prometna varnost in mobilnost
               prebivalstva. Slovenija si bo prizadevala, da bodo spremembe zakonodaje omogočale
               racionalen način nadgrajevanja do sedaj izvedenih aktivnosti posameznih držav članic
               na področju interoperabilnosti cestninskih sistemov, hkrati pa zagotavljale ustrezne
               finančne prilive iz naslova cestninjenja.</p>
               <p>Glede drugega področja, to je energije, je izpostavil, da je Energetska unija eden od
               prednostnih projektov Evropske komisije. V njej se povezuje 5 dimenzij, in sicer
               evropska varnost, solidarnost in zaupanje, polno povezan evropski energetski trg,
               energetska učinkovitost, dekarbonizacija gospodarstva ter raziskave, inovacije in
               konkurenčnost. Poudaril je, da je Evropska komisija novembra 2016 objavila obsežen
               sveženj zakonodajnih predlogov z imenom Čista energija za vse Evropejce. Ta sveženj
               vključuje 8 zakonodajnih aktov s področja spodbujanja rabe obnovljivih virov energije
               in učinkovite rabe energije do leta 2030, učinkovitejše delovanje energetskega trga
               EU, ter nov način upravljanja nacionalnih podnebno-energetskih politik.</p>
               <p>Izmed teh zakonodajnih aktov je izpostavil predlog o upravljanju Energetske unije, ki
               predstavlja krovni predlog svežnja in uvaja nov način upravljanja nacionalnih
               podnebno-energetskih politik. Na eni strani je predlagano oblikovanje celovitih,
               nacionalnih, energetskih in podnebnih načrtov za vseh 5 dimenzij Energetske unije, z
               racionaliziranim poročanjem. Na drugi strani pa je predviden usklajen proces
               koordinacije upravljanja med Evropsko komisijo in državami članicami. Minister je
               poudaril, da Slovenija pozdravlja sveženj zakonodajnih predlogov in meni, da se mora
               Energetska unija razvijati na uravnotežen način z enakovrednim upoštevanjem
               nacionalnih specifik vseh držav članic.</p>
               <p>Slovenija podpira oblikovanje robustnega upravljanja z Energetsko unijo, vendar je
               potrebno upoštevati načela poštene porazdelitve bremen, suverene pravice držav članic
               do izbire nacionalne energetske mešanice in zmanjšanje administrativnega bremena.
               Slovenija prav tako podpira nadaljevanje ambiciozne politike na področju energetske
               učinkovitosti. Enako pa velja za nadaljevanje razvoja obnovljivih virov, kjer pa
               Slovenija vztraja, da se pri določanju nacionalnih deležev upoštevajo tudi nacionalne
               posebnosti, kot je na primer prispevek držav k drugim okoljskim politikam unije,
               predvsem ohranjanja biotske raznovrstnosti v okviru sistema Natura 2000.</p>
               <p>Na odboru je seveda sodelovala tudi ministrica za okolje in prostor, Irena Majcen,
               zato naj na kratko ponovim to, kar je prej že sama povedala. Izpostavila je, da so
               ključne prioritete in konkretni izzivi na področju okolja v obravnavanem obdobju
               prizadevanja za oblikovanja okvira za spremljanje napredka krožnega gospodarstva ter
               prenovo sistema ravnanja z odpadki. Drugič, dogovor o srednjeročnih
               podnebno-energetskih ciljih EU do leta 2030. Tretjič, izvajanje dogovorjenih okvirnih ciljev iz
               pariškega sporazuma. Četrtič, ohranjanje vodnih virov. Izmed posameznih področjih je
               najprej izpostavila krožno gospodarstvo, kjer je po napovedih Evropske komisije
               področje ravnanja z odpadki <stage>(?)</stage> v Sloveniji ocenjeno kot eno izmed področij, kjer
               Slovenija lahko postane ena izmed vodilnih v EU. Poudarila je, da bo Slovenija na
               ravni EU še naprej zagovarjala vse ukrepe, ki spodbujajo razvoj krožnega
               gospodarstva, vključno s področjem Eko inovacij. V zvezi s podnebno-energetskimi
               cilji do leta 2030 je poudarila, da se nadaljuje razprava glede ciljev zmanjšanja
               emisij do leta 2030, ki so bili potrjeni že oktobra 2014 na evropskem svetu, o
               najmanj 40 % zmanjšanju emisij na ravni EU. Glede ohranjanja vodnih virov pa je
               izpostavila, da področje voda ostaja prioriteta okoljskega ministrstva. Tako sta bila
               pred kratkim dokončana dva pomembna dokumenta, ki nam ju narekuje pravni red EU, to
               je načrt upravljanja z morskim okoljem ter načrt zmanjševanja poplavne ogroženosti v
               letih od 2017 do 2021. Glede napovedanega zakonodajnega predloga o kakovosti očiščene
               odpadne vode za njeno ponovno uporabo pa je izpostavila, da bo Slovenija prav tako
               zagovarjala uravnotežene rešitve z upoštevanjem nacionalnih specifik.</p>
               <p>Po krajši razpravi je odbor z 9 glasovi za in 1 proti sprejel mnenje, da je zadevno
               deklaracijo obravnaval z vidika svoje pristojnosti kot matično delovno telo in k njej
               nima pripomb.</p>
               <p>Odbor za gospodarstvo je deklaracijo obravnaval na svoji 28. redni seji, 5. septembra
               2017. Uvodno splošno predstavitev je podal predstavnik Ministrstva za zunanje zadeve,
               kot državni sekretar Ministrstva za gospodarstvo je na seji odbora sodeloval mag.
               Aleš Cantarutti, ki je v podrobnejši predstavitvi kot prednostni nalogi na področju
               gospodarstva izpostavil skupno trgovinsko politiko in ureditev novih pogodbenih
               razmerij, ki jih bo prinesel Brexit. Kot je poudarila malo prej že državna
               sekretarka, pa je za oboje ključno transparentnost pogajanj in minimiziranje
               negativnih učinkov za slovenska podjetja in potrošnike. V razpravi je bilo ocenjeno,
               da deklaracija ne prinaša dosti bistveno novega in da se v njej pozablja zlasti na
               zaveze, ki se nanašajo na socialno in ekološko dimenzijo. Princip zmanjševanja
               gospodarskih ovir ne bi smel biti v nižanje plač in okoljskih standardov, več
               pozornosti pa bi moralo biti posvečene tudi financiranju znanosti in raziskovanja.
               Opozorjeno je bilo še, da je Državni zbor že v septembru 2016 prejel priporočilo
               Vladi, da sodišče EU zaprosi za mnenje v skladnosti sporazumov, ki vsebujejo sistem
               ICS, s pogodbo o EU in s pogodbo o delovanju EU po sprejetju mnenja sodišča EU v
               zadevi 2/15, to je v naravi sporazuma o prosti trgovini s Singapurjem, če bo to
               vprašanje še relevantno oziroma da se aktivno vključi v postopek, če bo postopek za
               izdajo mnenja vložila katera druga država članica oziroma institucija EU. Državni
               sekretar je na koncu pojasnil, da je Vlada čakala na sprejetje mnenja sodišča EU v
               omenjeni zadevi z dne 16. maja 2017, in pojasnil, da je gradivo v pripravi in bo
               obravnavano na seji Vlade v septembru.</p>
               <p>Po končani razpravi je odbor z 9 glasovi za in enim proti sprejel mnenje, da je
               zadevno deklaracijo obravnaval z vidika svoje pristojnosti kot matično delovno telo
               in k njej nima pripomb.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-137-2017-09-08.sp12">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Z nami je tudi predsednik Komisije za mednarodne odnose in evropske zadeve v Državnem
               svetu dr. Janvit Golob, ki je predsednik komisije, ki je predlog deklaracije
               obravnavala na 86. seji, 6. 9. in ga kar prosim, da nam predstavi zaključke, ki ste
               jih …</p>
            </sp>
            <sp xml:id="SDT7-OZZEU-redna-137-2017-09-08.sp13">

               <speaker>DR. JANVIT GOLOB:</speaker>

               <p>Hvala lepa, predsednik.</p>
               <p>Lep pozdrav levi in desni strani, ker redkokdaj se zgodi, da se znajde predstavnik
               Državnega sveta tako vmes med izvršno in zakonodajno oblastjo v taki močni zasedbi,
               kot je tukaj danes prisotna.</p>
               <p>No, na parlamentu je verjetno še malo močneje, kadar so, ampak vprašanje, če je
               takrat Državni svet tudi vmes. Hvala lepa, lep pozdrav tudi vsem.</p>
               <p>Mi smo imeli na obisku v komisiji Državnega sveta zelo močno ekipo s strani zunanjega
                  ministrstva pod
               vodstvom gospoda generalnega direktorja Davida Brozine, ki je zelo kvalitetno
               nastopil v okviru časovnih omejitev in vsebinskih možnosti, ki so se tam ponudile. S
               strani službe Vlade Republike Slovenije pa je na obisk prišel gospod Andrej Engelman.
               Oba sta tisti čas, ki smo ga imeli, zelo bogato zapolnila. Gospod Brozina je naštel
               vse te teme, ki v bistvu presegajo tudi čas, ki bi ga lahko samo naštel, kaj nas vse
               čaka v prihodnjem letu, o tematikah, ki sta jih gospod državni sekretar, pa tudi
               drugi našteli, medtem ko je gospod Engelman opozoril, kako je prihodnost negotova, da
               se v tem času, ki prihaja, lahko mnogokaj zgodi. Majhna primerjava z Ameriko …
               Poglejte napoved, ki jo je predsednik dajal – ni vključevala orkanov, niti ne zadeve
               s Severno Korejo, da bodo to aktualne teme v Ameriki. Ne glede na to lahko tudi to
               zajamemo, čeprav se zdaj v parlamentu proti verskim vključitvam nekateri tudi
               javljajo. Človek obrača, bog obrne, ampak pod bogom večina filozofov razume tudi
               naravo. Tako da me ne bi kdo, bi rekel, zdaj loviti kot na šoli v Grosupljem, nekje
               se tudi dogajajo razne stvari. Ampak, ko je gospod Engelman opozoril, da prihaja do
               težav na črpanju evropskih sredstev, torej na tovrstni tematiki, da je administracija
               preveč komplicirana. Tukaj moramo pa biti Slovenci pozorni. Tukaj gre za realen denar
               in če je administracija preveč komplicirana, je treba delati vse na tej tematiki, da
               se to čim bolj poenostavlja.</p>
               <p>Drugače pa toliko tem, tako kvalitetna zasedba državnih sekretarjev, kot je tukaj,
               nimamo kaj posebnega dodajat, ampak recimo tri stvari pa lahko poslancem in izvršni
               oblasti posredujemo. Recimo iz energetike. Tukaj je razvojno vprašanje, ki ga vidimo,
               na vetrnih turbinah. Mi imamo eno tako ali dve za <q>»mušter«</q> tamle okoli Nanosa, pa
               medtem ko je cel svet, kjer je to možno, le zaživel v tej smeri. Pa ne vem, kaj tukaj
               <q>»bremza«</q>. Potem recimo poglejmo karavanški tunel, da morajo tam zdaj turisti čakati
               po ure in ure, da se odpeljejo po hitri vožnji čez Slovenijo, potem pa čakat, da se
               odpeljejo nazaj v Karavanke. Tu mora država, ja, hitreje nastopiti. In tako naprej.
               Tema so bili pa tudi migranti. Tukaj tudi Slovenija lahko naredi v okviru celotnega
               paketa, o katerem ste že zdaj govorili, pa še boste. Mi moramo iti v podporo
               zagotavljanja osnovnega življenja in dela v državah Afrike in Azije, če ne, se ta
               migrantski tok ne bo spremenil. Tam državljani teh držav, ki so v mizeriji, ampak
               televizijo pa gledajo, kako Evropa relativno napram njim dobro živi. Da tukaj tudi
               nogometaši za to, da se selijo iz enega v drug klub, ali pa klubi dobijo po sto
               milijonov. Saj to so neverjetne številke, ki jim jih človek sledi, in tako naprej.
               Vsekakor smo pa to poudarili, da je ta tematika, ki sta jo pri nas zelo kvalitetno
               gospod Brozina in Engelman predstavila, bo kar ena vroča, aktualna tema skozi celo
               obdobje 18 mesecev. Mi smo šli v uri in pol zelo hitro skozi to, pa smo se dotaknili
               morda procenta, še manj, promila celotnih problemov, pri čemer so vsi določene teme
               zelo želeli obravnavati, ampak je bil kratek čas. Mislim, da se bomo še kdaj, vi pa
               sploh, srečali in to obravnavali.</p>
               <p>Hvala lepa, ker je še veliko govornikov, da ste me poslušali. Tako da…</p>
            </sp>
            <sp xml:id="SDT7-OZZEU-redna-137-2017-09-08.sp14">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo 
               poslank in poslancev.</p>
               <p>Postopkovno dr. Tašner Vatovec.</p>
               <p>Izvolite.</p>
            </sp>
            <sp xml:id="SDT7-OZZEU-redna-137-2017-09-08.sp15">

               <speaker>DR. MATEJ T. VATOVEC (PS Levica):</speaker>

               <p>Ja, hvala lepa, predsednik.</p>
               <p>Preden začnemo z razpravo, bi samo zaprosil, če mi lahko Ministrstvo za zunanje
               zadeve razloži, ali se je kaj zgodilo s predlogom za javno razpravo o osnutku
               deklaracije usmeritve za delovanje v institucijah EU, ki ga je Plan B za Slovenijo –
               mreža nevladnih organizacij za trajnostni razvoj naslovila na ministrstvo 16. junija
               letos. V tej pobudi oziroma predlogu na nek način govori o tem, da bi bilo dobro, da
               se začne v pripravo teh smernic, ki jih pripravlja Vlada, vključevati tudi širšo
               javnost. Tu imajo štiri konkretne predloge, da bi se priprava bodoči deklaraciji
               odprla za javnost že v fazi priprave, ne potem kasneje, da se seveda tudi v
               deklaracijo vključi bolj ambiciozne, konkretnejše cilje glede podnebnih sprememb in
               da se seveda postopek oblikovanja sprejemanja stališč Republike Slovenije v procesih
               odločanja v EU glede okolja odpre za sodelovanje javnosti. Torej, zanima me, ali je
               ministrstvo prejelo ta dopis, glede na to, da je bil poslan, in kakšno stališče je
               zavzelo. Jaz osebno se strinjam, da bi lahko te procese vodili še bolj odprto, še
               bolj javno in da bi seveda tudi ljudje, ki se ukvarjajo z določenimi tematikami, zdaj
               tukaj konkretno z varstvom okolja, sodelovali pri tem, kakšne smernice bo Slovenija
               zavzemala in tudi potem zagovarjala v Evropski uniji.</p>
            </sp>
            <sp xml:id="SDT7-OZZEU-redna-137-2017-09-08.sp16">

               <speaker>PREDSEDNIK KAMAL IZIDOR SHAKER:</speaker>

               <p>Ta postopkovni predlog bom smatral kot del vaše razprave. Ministrstvu bom v vsakem
               primeru dal besedo in seveda bojo zagotovo odgovorili tudi na to vprašanje.</p>
               <p>Ker sem odprl razpravo, se je kot prvi prijavil gospod Miha Kordiš.</p>
            </sp>
            <sp xml:id="SDT7-OZZEU-redna-137-2017-09-08.sp17">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>Se bom poskušal tesneje držati deklaracije in virov, iz katerih se ta napaja, in ne
               zahajati v <q>»Deus sive Natura«</q>-spinozistične debate, tako kot kolega iz Državnega
               sveta, dasiravno malo več filozofije in malo manj neumnosti v tem Državnem zboru ne
               bi škodilo.</p>
               <p>Kako na kratko povzeti to deklaracijo? Lahko rečemo, da v njej ni nič novega, je pa
               stopnjevanje starega. Ni kakšnih novih usmeritev, predvsem pa ne prinaša veliko
               pozitivnih stališč Vlade. Sledi viziji nemške Evropske unije, nemškega evra in nemške
               Evropske centralne banke. V akademskih krogih bi tej politiki bi rekli
               ordoliberalizem. Temelji na ekonomski šoli, ki se je vzpostavila v Nemčiji in ki ni
               poudarjala nasprotij med državo in trgom, tako kot neoliberalizem, ampak se je
               zavzemala za državo, ki s svojimi ukrepi aktivno vpeljuje mehanizme trga oziroma na
               sploh vpeljuje nove trge. Kako se to konkretno kaže v Evropski uniji? Konkretno to
               pomeni – industrijsko in socialno uničenje držav evropske periferije, zato da se
               postavlja Lebensraum za nemški kapital. V tej sliki je za našo regijo in našo državo
               predvidena vloga bazena pocenske delovne sile; da postanemo delavni in intenzivni
               podizvajalec za zahodne multinacionalke, seveda na čelu z nemškimi multinacionalkami
               in da se naša Slovenija spremeni v podalpski Bangladeš. Oziroma, če ostanemo znotraj
               evropskih okvirov, strategija nemške Evropske unije za nas ne predvideva nemškega
               razvojnega modela, ampak bolgarski razvojni model. Največji problem pa nastane pri
               tem, da slovenski politični razred pri tej politiki dezindustrializacije in
               socialnega uničenja naše države aktivno kolaborira. To se odraža tudi v deklaraciji,
               ki je danes pred nami. Prej je že bilo omenjeno infrastrukturno vprašanje
               prevoznikov, kjer se misli naša oblast zavzemati za različne socialne standarde. To
               pomeni, ne gravitiramo proti najvišjim standardom, proti najboljšim standardom, proti
               najbolj kvalitetnim delovnim mestom in plačam, ampak zagovarjamo mehanizem socialnega
               dumpinga, da bodo tudi naši šoferji tekmovali s tistimi iz Bolgarije in Romunije.
               Spomnimo se, tudi nekaj mesecev nazaj se je tukaj družno celoten politični razred hudoval nad
               tem, da so se Avstrijci vendarle odločili dosledno uveljavljati socialno in delovno
               pravno zakonodajo, kako to ni v redu, kako to onemogoča konkurenčnost našim
               prevoznikom in tako naprej, dasiravno je takrat Republika Avstrija potegnila edino
               pametno in primerno potezo, ki smo jo želeli v Levici ponoviti tudi v Sloveniji, pa
               je slovenski politični razred ta predlog sestrelil. Navznoter torej imamo opravka z
               institucionalno, ekonomsko in pravo silo, zato da se zagotavlja interese mogočnih, v
               prvi vrsti interese nemškega kapitala. No, navzven pa zelo podobno logiko opravlja
               politika krepitve oborožene intervencijske sile, ki se zrcali v korakih k formaciji
               enotne evropske vojske. In to ni strategija, ki bi prelomila z ameriško hegemonijo na
               severnem Atlantiku, ampak se predvideva enotna evropska vojska kot Natov podaljšek.
               In na tak način tudi tiste države, ki zdaj so znotraj Evropske unije in ostajajo
               nevtralne, prisiliti v to, da financirajo imperialistične rabote, največkrat Natove
               imperialistične rabote. In tudi to predvideva deklaracija. Evropska unija oziroma
               njeni najmočnejši členi so prižgali ognjeni obroč okrog sebe, od državnega udara v
               Ukrajini do bombardiranja Libije, destabilizacije Sirije in tako naprej, zdaj bi se
               pa s posledicami vseh teh kriz, ki jih je zanetil zahodni imperializem, spoprijemala
               še več imperializma in s krepitvijo svoje desne vojaške intervencionistične roke.
               Najboljši primer oziroma pokazatelj drže Slovenije v inštitucijah Evropske unije je
               sprejemanje trgovinsko-investicijskega sporazuma s Kanado. Tukaj se je v Državnem
               zboru namreč sprejemalo zaveze, večkrat smo o tem govorili na Odboru za Evropsko
               unijo, poslušali smo visoko leteče besede ministra Počivalška, pa konec koncev tudi
               predsednika Državnega zbora, gospoda Brgleza, no na koncu smo dobili CETA gnilo
               kupčijo in čez 14 dni naj bi ta sporazum stopil v začasno veljavnost, ki kaj lahko
               zelo hitro pride tudi v stalno veljavnost. Je tukaj politika, slovenska politika
               zastopala nacionalne interese Slovenije? A je zastopala interese ljudi, okolja,
               gospodarstva nemara? Ne eno, ne drugo, ne tretje. Zastopala je interese nemškega
               kapitala in to namerava početi še naprej, žal.</p>
            </sp>
            <sp xml:id="SDT7-OZZEU-redna-137-2017-09-08.sp18">

               <speaker>PREDSEDNIK KAMAL IZIDOR SHAKER:</speaker>

               <p>Še kakšna želja po razpravi o deklaraciji v celoti? V kolikor ne, državni sekretar,
               beseda je vaša, izvolite.</p>
            </sp>
            <sp xml:id="SDT7-OZZEU-redna-137-2017-09-08.sp19">

               <speaker>IZTOK MIROŠIČ:</speaker>

               <p>Najlepša hvala.</p>
               <p>Odgovoril bi predvsem gospodu Vatovcu, da na ministrstvu smo dobili pobudo nevladnih
               organizacij, jo tudi preučujemo in razmišljamo v smeri, da bi naslednjo deklaracijo
               vendarle pripravili skupaj z dialogom z nevladnimi organizacijami, torej da bi bile
               vključene v sam proces. Ampak pri tem naj povem, da vendarle obstajajo tudi mehanizmi
               že do sedaj za vključevanje mnenj državljanov in nevladnega sektorja. Eden je skozi
               EU portal, kjer je bil nadgrajen preteklo leto in imajo ministrstva možnost, da z
               resornega področja objavijo v javno razpravo svoja gradiva, drugi pa je niz okroglih
               miz, ki jih je zunanje ministrstvo organiziralo in na katera so bili vabljeni torej
               tako državljani kot tudi nevladne organizacije v razpravo. Ampak, da ne bom predolg
               in da bom povzel, strinjamo se s tem, da bi vključili nevladni sektor v pripravo
               prihodnjega razmisleka o položaju Slovenije in delovanju Slovenije v evropskih
               institucijah in mislim, da bi bilo to normalen del družbenega dialoga med Vlado in
               državljani, kar bo tudi verjetno osrednja pobuda, francoska pobuda, da se organizira
               na evropski ravni tako imenovana delovna omizja z evropskimi državljani v prihodnjem
               letu, skupaj z Evropsko komisijo.</p>
               <p>Hvala.</p>
            </sp>
            <sp xml:id="SDT7-OZZEU-redna-137-2017-09-08.sp20">

               <speaker>PREDSEDNIK KAMAL IZIDOR SHAKER:</speaker>

               <p>Tudi vam.</p>
               <p>Zaključujem razpravo o
               deklaraciji v celoti.</p>
               <p>Prehajamo na obravnavo vloženih amandmajev s strani poslancev in delovnih teles.
               Pregled amandmajev o predlogu deklaracije ste prejeli včeraj. Amandmaje k predlogu
               deklaracije sta vložila poslanec dr. Matej Tašner Vatovec, Poslanska skupina Levica,
               Odbor za kmetijstvo, gozdarstvo in prehrano in na mizo ste prejeli še en predlog
               amandmaja dr. Mitje Horvata. Amandmaje…</p>
               <p>Prehajamo na razpravo o prvem amandmaju, kot je razvidno iz pregleda amandmajev, to
               je v poglavju Promet, telekomunikacije in energija v podpoglavju Promet, na prvi
               strani pregleda vloženih amandmajev. Predlagatelj želi obrazložiti predlagani
               amandma? Izvolite, dr. Tašner Vatovec.</p>
            </sp>
            <sp xml:id="SDT7-OZZEU-redna-137-2017-09-08.sp21">

               <speaker>DR. MATEJ T. VATOVEC (PS Levica):</speaker>

               <p>Ja, hvala lepa.</p>
               <p>Zdaj ta prvi amandma se dotika nečesa, kar je že prej kolega Kordiš povedal. Gre za
               to, da se z amandmajem skuša zmanjšati socialni dumping oziroma cilj tega amandmaja
               je to, da se zmanjša socialni dumping na trgu cestnih prevozov in seveda posledično
               tudi povečevanje varnosti v cestnih prevozih. Zaradi tega spreminjamo stališče
               Republike Slovenije na tak način, da bo po novem oziroma če bo amandma sprejet,
               Republika Slovenija nasprotovala nadaljnji liberalizaciji trga in se zavzemala za to,
               da se ta trg v večji meri regulira. Zdaj trenutno stanje cestnih prevozov v Evropski
               uniji kaže na to, da je prisoten izrazit socialni dumping. To, kaj je res situacija
               na cestah, če govorimo o mednarodnih prevozih, je, da se vse pogosteje najemajo
               delavci iz revnejših evropskih držav, Bolgarije, Romunije, in posledica takšnega
               socialnega dumpinga je ravno to, da so na žalost ti delavci pripravljeni delati več,
               delati več za manj denarja in s tem povzročijo seveda nižanje cen dela na evropskem
               trgu dela in sami sebi pravzaprav predstavljajo nelojalno konkurenco. In posledica
               tega je, da se na tak način seveda cena tega dela zbija na dno in dosegamo res nizke
               vrednosti, ki gredo potem posledično na račun po eni strani plač teh voznikov, po
               drugi strani, kar je tudi, mislim, da bi moralo zadevati vsakega, tudi varnosti v
               prometu samem. Nekateri trgi, predvsem govorim o notranjih linijskih prevozih, v
               nekaterih državah in tudi pri nas niso liberalizirani, so pa skoraj v celoti že
               privatizirani. Tako da prihaja do situacij, kakršnih imamo v Sloveniji, kjer se pač
               enemu zasebnemu podjetju, recimo avtobusnemu prevozniku, podeli koncesija za
               opravljanje linijskih prevozov oseb, se predpišejo cene, cene vozovnic, ampak vemo,
               da vsako podjetje, sploh zasebno, skuša ne glede na to, ali je na koncesije ali ne,
               ustvarjati dobičke. In tudi tu se soočamo s tem, da se ti dobički ustvarjajo na račun
               po eni strani plač avtobusnih voznikov, po drugi strani pa se tudi, tudi to je bilo
               zaznano, pošilja v promet neizpravna vozila. Ravno zaradi tega stavkajo vozniki
               avtobusov enega največjih avtobusnih prevoznikov v državi v tem trenutku.</p>
               <p>Poleg tega vnašamo z amandmajem v deklaracijo tudi zavezo, da se bo Republika
               Slovenija zavzemala za spremembo evropskih uredb na tak način, da se bo zahtevalo
               vgradnja tahografov v kombinirana vozila. Tudi tu imamo pereč problem, namreč
               ponudniki kombiniranih prevozov predvsem ljudi, to so znani ponudniki, ki vozijo
               recimo na relacijah med letališči in tako naprej, niso obvezni vgraditi tahografov v
               ta vozila, posledično je nadzor nad takim delom popolnoma nemogoč. In tudi tu se
               soočamo s situacijami, kjer vozniki teh kombiniranih vozil vozijo tudi po 12 ur
               dnevno. Posledično si lahko predstavljate, da so izčrpani, utrujeni, manj pozorni v
               prometu in seveda predstavljajo grožnjo sebi, svojim potnikom in tudi vsem ostalim
               udeležencem v prometu. Tako da se nam zdi, da bi bilo potrebno na tej ravni, tudi na
               evropski ravni, na nek način skušati prisiliti ta  zakonski okvir, da bi tudi takšna vozila, torej
               kombinirana vozila, ki se uporabljajo za te namene, imeti vgrajene tahografe, zato da
               se lahko nadzira, lahko nadzira delo teh voznikov oziroma predvsem ponudnikov, saj
               niso vozniki krivi. Tako da toliko, kar se tega amandmaja tiče.</p>
            </sp>
            <sp xml:id="SDT7-OZZEU-redna-137-2017-09-08.sp22">

               <speaker>PREDSEDNIK KAMAL IZIDOR SHAKER:</speaker>

               <p>Hvala.</p>
               <p>Želi predstavnik Vlade podati mnenje k predlaganemu amandmaju? Mag. Klemen Potisek,
               državni sekretar, Ministrstvo za infrastrukturo, izvolite.</p>
            </sp>
            <sp xml:id="SDT7-OZZEU-redna-137-2017-09-08.sp23">

               <speaker>MAG. KLEMEN POTISEK:</speaker>

               <p>Hvala, predsednik.</p>
               <p>Slovenija se zavzema za spoštovanje splošnega načela Evropske unije glede prostega
               pretoka blaga in storitev. To je bistvo pravzaprav Evropske unije. Za našo državo je
               zato pomembno, da spodbuja odprto gospodarstvo. V ta namen se Slovenija zavzema tudi
               za liberalizacijo trga prevoznih storitev, kar konkretno pomeni, da se olajšajo
               pogoji opravljanja prevoznih storitev slovenskih prevoznikov v drugih državah
               članicah, kot na primer zmanjšanje omejitev kabotažnih prevozov. Tudi panoga cestnih
               prevozov je namreč podoben kot ostale panoge v Sloveniji izrazito izvozno usmerjena.
               Slovenski prevozniki namreč opravijo zaradi teritorialne majhnosti Slovenije večino
               svojih storitev zunaj in zato je pomembno, da se olajšajo pogoji dostopa do trga
               drugih držav članic Evropske unije in zato Slovenija podpira in se bo zavzemala za
               zagotavljanje socialnih pravic tudi na področju prevozov potnikov in blaga v cestnem
               prometu z vidika enako plačilo za enako storitev na istem kraju. Glede uporabe
               oziroma vgradnje tahografov z manjša vozila za prevoz potnikov, seveda tak predlog
               popolnoma podpiramo, bo pa seveda, na kar smo že večkrat tudi opozorili, ta rešitev
               je, pomembno je, da je taka rešitev enotna na evropskem trgu, v Evropski uniji,
               zaradi zagotavljanja enakih pogojev dela oziroma opravljanja storitev. Se pravi v tem
               smislu bo Slovenija podprla enotno rešitev, kot bo dogovorjena v Evropski uniji. V
               tem smislu tudi menimo, da je stališče Slovenije, trenutno stališče Slovenije
               ustrezno.</p>
               <p>Najlepša hvala.</p>
            </sp>
            <sp xml:id="SDT7-OZZEU-redna-137-2017-09-08.sp24">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam.</p>
               <p>Odpiram razpravo o predlaganem amandmaju. Ne vidim želje po razpravi, zato jo tudi
               zaključujem. In dam na glasovanje prvi amandma predlagatelja dr. Mateja Tašnerja
               Vatovca. Glasujemo. Glasovanje poteka.</p>
               <p>Kdo je za? <stage>(1 član.)</stage> Je kdo proti? <stage>(6 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na drugi amandma predlagatelja, dr. Mateja Tašnerja Vatovca. Najdete ga na
               drugi strani pregleda amandmajev. In sprašujem predlagatelja, če želi obrazložiti
               predlagani amandma? Izvolite, imate besedo. Dr. Matej Tašner Vatovec.</p>
            </sp>
            <sp xml:id="SDT7-OZZEU-redna-137-2017-09-08.sp25">

               <speaker>DR. MATEJ T. VATOVEC (PS Levica):</speaker>

               <p>Ja, najlepša hvala.</p>
               <p>Gre za amandma v poglavju Okolje, glede podnebnih sprememb. Zdaj videli smo, da
               ekstremni pojavi, ki so posledica ravno podnebnih sprememb, so tudi v Sloveniji
               zadnje čase vse bolj izraziti in vse bolj pogosti. Samo letos je slovensko kmetijstvo
               trpelo hudo škodo, najprej zaradi pozebe, ki je bila letos že druga zaporedna
               spomladanska pozeba, in potem še tudi zaradi suše v poletnih mesecih. Že tako slaba
               prehranska samooskrba se je tako še poslabšala zaradi posledic teh vremenskih pojavov
               in slovensko kmetijstvo in gospodarstvo sta zaradi podnebnih sprememb vse bolj
               ranljiva, poleg tega pa seveda suše in lakote v tako imenovanih državah v razvoju
               povzročajo vse bolj množične migracije in konflikte, kar tudi nadalje negativno
               vpliva na mednarodno, posledično pa tudi na našo nacionalno varnost. Besedilo
               poglavja se zato spreminja na način, da bo Republika Slovenija v času veljavnosti
               deklaracij na ravni EU zagovarjala takšna stališča do zmanjševanja emisij
               toplogrednih plinov, ki bodo omogočila uresničevanje zavez iz Pariškega sporazuma o
               omejevanju globalnega segrevanja pod 2 stopinjama Celzija in za prizadevanje za
               omejitev pod 1 in pol stopinje Celzija. Trenutni predlog Evropske komisije o
               zniževanju emisij EU za 40 % do leta 2030 glede na leto 2005, od tega za 43 % v ETS
               sektorju in 30 % v ne ETS sektorju po mnenju mnogih klimatologov namreč tega ne
               omogoča. Poleg tega so zastavljeni cilji relativno neambiciozni, ker kažejo, da bo EU
               presegla te zastavljene cilje ravno do leta 2030 in to za 512 milijonov ton
                  ekvivalenta CO2, če
               bo samo dosegla cilje na področju obnovljive energije in energetski učinkovitosti in
               ob zanemarjanju vseh ostalih ukrepov, ki so potrebni. Zato z amandmajem predlagamo,
               da se Slovenija na EU ravni zavzame za bolj ambiciozne cilje zmanjševanja emisij
               toplogrednih plinov in zahteva ukinitev ETS mehanizma. Slednji se je v preteklosti
               večkrat pokazal za neučinkovitega oziroma neustreznega za reševanje problema
               podnebnih sprememb in se je zato tudi sam večkrat spreminjal, še vedno pa je jasno,
               da gre za na nek način neustrezen odgovor na vse bolj pereč problem podnebnih
               sprememb. Tako da predlagamo, da se ob zavzemanju za ukinitev ETS mehanizma,
               Slovenija zavzame za uvedbo neke progresivne obdavčitve izpustov toplogrednih plinov
               za vse obrate, ki so trenutno vključeni v ETS shemo in predstavljajo teh 45 % emisij
               v Evropski uniji.</p>
            </sp>
            <sp xml:id="SDT7-OZZEU-redna-137-2017-09-08.sp26">

               <speaker>PREDSEDNIK KAMAL IZIDOR SHAKER:</speaker>

               <p>Predstavnik Ministrstva za okolje in prostor, gospod Uroš Vajgl, izvolite.</p>
            </sp>
            <sp xml:id="SDT7-OZZEU-redna-137-2017-09-08.sp27">

               <speaker>UROŠ VAJGL:</speaker>

               <p>Ja, hvala lepa.</p>
               <p>Predlagatelju se zahvaljujemo zato, da je s tem amandmajem vzpostavil področje
               podnebnih sprememb, vendar pa amandmaja kot takega ne podpiramo. Predlog amandmaja
               spreminja dosedanja stališča in mednarodne dogovore. Predlog ni utemeljen niti s
               projekcijami, niti z argumenti in med drugim ni pojasnjeno, kako naj bi sprememba
               stališča prispevala k zmanjševanju podnebnih sprememb, niti kakšen učinek bi to imelo
               na Evropsko unijo in na obveznosti Republike Slovenije. Kaj s tem mislimo? Sprejeto
               stališče, da naj bi EU zmanjšala emisije za najmanj 55 % do leta 2030 glede na bazno
               leto, je v neskladju z do sedaj sprejetimi stališči do podnebno-energetskega svežnja
               in z odločitvami Evropskega sveta, Sveta za okolje in stališča, ki ga zagovarjamo
               tekom pogajanj že dalj časa. Prispevek EU v tej obliki za doseganje pariškega
               sporazuma je bil tudi že javljen generalnemu sekretariatu okvirne konvencije
               Združenih narodov za podnebne spremembe kot nameravani prispevek Evropske unije.</p>
               <p>Takšen prispevek je eden največjih prispevkov in je verjetno najambicioznejši v
               celoti prispevkov k izvajanju pariškega sporazuma med vsemi pogodbenicami okvirne
               konvencije. Tudi v primeru, da bi EU zvišala svoj cilj v smeri večje ambicioznosti,
               to v primeru enostranskega dviga z globalnega vidika ne bi predstavljalo pomembnega
               prispevka, saj evropske emisije predstavljajo zgolj 10 % ali pa še manj svetovnih
               emisij in dvig ambicije s strani ene izmed podpisnic bi prispevala predvsem k tem, da
               bi se te emisije, gospodarske dejavnosti in delavna mesta preselile v druge države.
               Potreben je skupen trud, zato da bodo vse podpisnice sporazuma uveljavljale takšne
               cilje, da bodo cilji pariškega sporazuma doseženi. Naslednje leto bo medvladni panel
               pripravil pregled do sedaj sporočenih nameravanih ciljev in njihove zmožnosti, da se
               na tej podlagi doseže tako cilj omejitve globalnih temperatur za 2 stopinji kot tudi
               aspirativni cilj, da bi se ta omejitev dosegla že na ravni ene in pol stopinje in to
               bi lahko bil moment, v katerem bi se razpravljalo o tem, kako lahko posamezne
               pogodbenice dvigujejo svoj cilj. Je pa ta cilj z vidika Evropske unije tokrat prvič
               zgolj domači cilj. Se pravi, zmanjševanje emisij se dosega zgolj na podlagi domačih
               ukrepov. Cilj, kot je rečeno, je ambiciozen.</p>
               <p>Slovenija sicer v okviru Evropske unije sodi v skupino 14 bolj ambicioznih in najbolj
               ambicioznih držav članic in je odločilno prispevala, da je bil vsaj takšen cilj tudi
               dogovorjen. To skupino držav pa med drugim povezuje tudi drugo stališče, in to je
               stališče, ki je v prid krepitvi evropskega sistema trgovanja z emisijami, ki bi se ga
               z amandmajem skušalo odpraviti. Evropski sistem trgovanja z emisijami ni brez napak,
               vendar pa se te napake skušajo odpravljati. Evropski sistem trgovanja z emisijami je
               tržni mehanizem, ki naj bi prispeval do tega, da se te cilji zmanjševanja emisij
               dosežejo na dolgoročen in predvidljiv način brez prekomernih arbitrarnih posegov. Je
               tehnološko nevtralen, saj preko zmanjšanja količin emisijskih kuponov, ki so vsako
               leto na voljo, prisili operaterje, da bodisi emisije zmanjšajo bodisi pa preko
               nakupov kuponov plačajo zato, ker prekomerno onesnažujejo Pomanjkljivosti, ki so bile v sistemu že ob
               njegovi vzpostavitvi, je gospodarska kriza še poglobila in je privedla do prevelikega
               presežka emisijskih kuponov in s tem prenizko ceno ogljika. Tu menimo, da so potrebni
               popravki in o popravkih trenutno potekajo pogajanja. Prvi reformni korak je bil
               narejen že pred par leti z oblikovanjem rezerve za stabilnost trga, v okviru širše
               reforme pa je zdaj še nekaj popravkov, ki bodo prispevali k temu, da se te presežki
               zmanjšajo. Na ta način bo Evropska unija ostala vodilna v boju proti podnebnim
               spremembam in svoje cilje upajmo da bo dosegla in jih v naslednjem obdobju tudi
               presegla.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-137-2017-09-08.sp28">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za to pojasnilo in stališče.</p>
               <p>Odpiram razpravo o predlaganem amandmaju.</p>
               <p>Gospod Miha Kordiš ima besedo.</p>
            </sp>
            <sp xml:id="SDT7-OZZEU-redna-137-2017-09-08.sp29">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>Iz argumenta predstavnika Ministrstva za okolje sledi naslednje: mi ne podpiramo
               ambicioznejšega zmanjševanja okoljskih emisij zaradi tega, ker bi bilo to
               ambicioznejšo zmanjševanje v nasprotju z do sedaj zagovarjanimi stališči. Mislim, pa
               zakaj vi mislite, da mi vlagamo ta amandma? Zato, ker so bila vaša dosedanja stališča
               tako zelo dobra? Zato navsezadnje inštrument amandmaja sploh obstaja, da lahko slabo
               stvar popravimo. Če se je do zdaj delalo slabo, če se do zdaj ni resno pristopilo k
               vprašanju spremembe okolja, to ni noben razlog, da ne bi morali bolj poprijeti sedaj,
               v tem trenutku, za začetek, da se sprejme naš amandma k tej deklaraciji.</p>
               <p>Prav tako je neupravičen argument strahu pred begom kapitala. Mislim, če se bojite
               bega kapitala pred zaostrovanjem okoljskih standardov, potem je z nekim sistemom, ki
               postavlja skrb za okolje v nasprotje z delovnimi mesti in industrijskim <q>»outputom«</q>,
               nekaj hudo narobe. Spet tukaj ni argument, da se tega sistema bojimo, ampak da ga
               preobrazimo in spremenimo. To samo pomeni, da je tudi socialno-gospodarsko-razvojno
               ta deklaracija premalo ambiciozna.</p>
               <p>Še posebej pa je strel v temo trg zmanjševanja emisij zaradi tega, ker trg še nikoli
               ni ničesar rešil. Prispeva in bo prispeval k notranjim selitvam umazane industrije iz
               držav centra v države evropske periferije, ki jih na ta način še bolj spreminja v
               podizvajalce, pelje v njihovo industrijsko uničenje in v socialni dumping. Reševanje
               okolja je mogoče samo skozi mehanizme javne participacije in planiranja
               gospodarstva.</p>
            </sp>
            <sp xml:id="SDT7-OZZEU-redna-137-2017-09-08.sp30">

               <speaker>PREDSEDNIK KAMAL IZIDOR SHAKER::</speaker>

               <p>Še kakšna želja po razpravi? V kolikor ne, jo tudi zaključujem.</p>
               <p>Glasujemo o drugem amandmaju predlagatelja dr. Mateja Tašnerja Vatovca, v poglavju
               <q>»Okolje«</q>, v podpoglavju <q>»Podnebne spremembe«</q>. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(7 članov.)</stage> </p>
               <p>Ugotavljam, da amandma ni sprejet.</p>
               <p>Prehajamo na naslednji amandma, tretji amandma predlagatelja dr. Mateja Tašnerja
               Vatovca v poglavju <q>»Okolje«</q>, v podpoglavju <q>»Voda«</q> na četrti strani pregleda
               amandmajev. Želi predlagatelj obrazložiti?</p>
               <p>Izvolite, imate besedo, dr. Tašner Vatovec.</p>
            </sp>
            <sp xml:id="SDT7-OZZEU-redna-137-2017-09-08.sp31">

               <speaker>DR. MATEJ T. VATOVEC (PS Levica):</speaker>

               <p>Ja, ker je ta kratek, ga bom kar prebral. Zdaj, v tem podpoglavju glede voda zapišemo
               še v zadnjem odstavku še en stavek, ki se glasi v zvezi s tem: <q>»Si bo prizadevala za
               zagotavljanje pravice do pitne vode vsem prebivalcem EU, za pravno ureditev, ki bi
               vse države članice zavezale k zagotavljanju pravice do pitne vode, vsem prebivalcem
               EU, in sicer v obliki neprofitne javne službe.«</q> Zdaj, seveda vsi vemo in smo verjetno
               tudi ponosni, da smo lani zapisali pravico do pitne vode v Ustavo in sedaj je v
               Sloveniji ta pravica zagotovljena vsem. Vodni viri so javno dobro, v upravljanju
               države in služijo
               prednostno in trajnostno oskrbi prebivalstva s pitno vodo in z vodo za oskrbo
               gospodinjstva. V tem delu niso tržno blago. Mislim, da je bila to ključna stvar,
               ključna poteza, ki smo jo naredili, kot tudi obramba pred pritiski multinacionalk,
               pred pritiski različnih mednarodnih trgovinskih sporazumov in mislim, da je to ena od
               stvari, ki jih je naredil ta Državni zbor v tem mandatu, ki bi jo bilo potrebno s
               ponosom tudi v institucijah Evropske unije zagovarjat. Zato ena država seveda ni
               dovolj, ni dovolj, da imamo takšno ureditev samo v Sloveniji, ampak bi morala
               Republika Slovenija, če ne na svetovni, vsaj v okviru EU vršiti nekakšen pritisk, da
               se takšna rešitev po svoje postavi tudi kot nek evropski standard. Zdaj, vemo, kakšni
               so pritiski, še vedno, ravno teh trgovinskih sporazumov, vemo, kakšne so posledice,
               ki jih prinašajo za oskrbo s pitno vodo in zato z amandmajem v deklaraciji vnašamo
               ravno besedilo, s katerim bo seveda Slovenija zavezana, da bo močno pritiskala in si
               prizadevala v okviru evropskih institucij za podobno zaščito vode, kot smo jo
               naredili pri nas, tudi v okviru evropske zakonodaje.</p>
               <p>Rad bi poudaril še, da je ta amandma skladen z odgovorom Vlade na moje poslansko
               pobudo, ki sem jo naslovil glede pospeševanja priprave izvedbene zakonodaje v našem
               primeru, kjer je Vlada zapisala, in del pobude se je nanašal tudi na zavzemanje na
               ravni EU za takšne rešitve, je Vlada potem zapisala, da se zaveda, da gre za
               kompleksno področje, kjer je potrebna visoka stopnja pazljivosti, zato Vlada z veliko
               mero odgovornosti pristopa k temu vprašanju, ob enem pa nedvomno ugotavlja, da je
               ureditev vprašanja zagotavljanja pitne vode v Sloveniji že sedaj na zelo visoki
               stopnji tako na področju oskrbe kot tudi zagotavljanja ustreznosti kvalitete pitne
               vode za prebivalce Slovenije. V zadnjem stavku: <q>»Gre za stališča, ki se jih vedno
               zagovarja na evropski in mednarodni ravni in s tem posredno vpliva na zakonodajo EU
               in prihodnje mednarodne obveznosti.«</q> Torej, če je to neka dejavnost, ki jo
               predstavniki Slovenije v Evropski uniji že zagovarjajo in je to, kot je bilo tu
               zapisano, nekakšno prednostno stališče, predlagamo, da se to stališče vpiše tudi v
               deklaracijo v usmeritvah za delovanje v institucijah Evropske unije in seveda še tako
               dodatno zavežemo k temu, da dosežemo ta cilj.</p>
               <p>Iz tega vidika, da se opredelim še do predloga za amandma odbora, se mi zdi, da je
               naš amandma nekoliko bolj ambiciozen in nekoliko bolj direkten oziroma gre tja, kjer
               je ravno pomen te naše ustavne spremembe. Torej, da bolj natančno določimo, na kakšen
               način naj se to ureja tudi v okviru evropske zakonodaje.</p>
            </sp>
            <sp xml:id="SDT7-OZZEU-redna-137-2017-09-08.sp32">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Želi besedo predstavnica Ministrstva za okolje in prostor?</p>
               <p>Izvolite. Prosim, če se predstavite za magnetogram.</p>
            </sp>
            <sp xml:id="SDT7-OZZEU-redna-137-2017-09-08.sp33">

               <speaker>MATEJA TAVČAR:</speaker>

               <p>Lepo pozdravljeni! Mateja Tavčar.</p>
               <p>Menimo, da je besedilo v predlogu deklaracije glede pravice do pitne vode dovolj
               uravnoteženo. Predstavniki Republike Slovenije na mednarodnih in EU srečanjih redno
               izpostavljajo pomen zagotavljanja pravice do pitne vode kot eno izmed temeljnih
               človekovih pravic. V teku je v okviru medresorske delovne skupine priprava izvedbene
               zakonodaje glede na ustavno spremembo v zvezi s pravico do pitne vode, kjer je
               določeno, da oskrba prebivalstva s pitno vodo in z vodo za oskrbo gospodinjstev
               zagotavlja država preko samoupravnih lokalnih skupnosti neposredno in neprofitno,
               sama oskrba s pitno vodo pa je v pristojnosti posamezne države članice Evropske unije
               in je v posamezni državi članici urejena skladno z nacionalnimi pravnimi redi. </p>
               <p>Menimo, da bi predlagani amandma, kot je zapisan, predstavljal poseganje v
               pristojnosti posameznih držav članic oziroma bi vplival na ureditve, ki so v
               nacionalni pristojnosti, zato menimo, da ni sprejemljiv. Vsekakor pa je Republika
               Slovenija pripravljena svojo ureditev in izkušnje pri njenem izvajanju še naprej
               predstavljati drugim državam članicam Evropske unije. Menimo, da so tovrstne
               aktivnosti promoviranja v tej fazi ustrezne. Vsekakor pa se bomo še naprej aktivno
               vključevali v razprave Evropske unije na to temo.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-137-2017-09-08.sp34">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Odpiram razpravo o predlaganem amandmaju.</p>
               <p>Dr. Mitja Horvat,
               izvolite.</p>
            </sp>
            <sp xml:id="SDT7-OZZEU-redna-137-2017-09-08.sp35">

               <speaker>DR. MITJA HORVAT (PS SMC):</speaker>

               <p>Najlepša hvala, spoštovani predsednik, za dano besedo.</p>
               <p>Spoštovane poslanke, poslanci, spoštovani predstavniki Vlade!</p>
               <p>Zdaj moram paziti, da ne bom še jaz zašel v to, da bi že predstavil predlagan
               amandma, ki sem ga vložil na podlagi vloženih amandmajev spoštovanega kolega dr.
               Mateja Tašner Vatovca. Uvodoma naj rečem, da seveda podpiram to osnovno idejo po
               večji ambicioznosti in bi v tem delu seveda ne glede na to, da spoštujem tudi
               predstavljeno stališče v tem trenutku glede podanega vprašanja, ampak bom kolega
               podprl v tej večji ambicioznosti, ker to tudi sicer v načelu počnem v Državnem zboru,
               torej podpiram k večji ambicioznosti pri reševanju pomembnih vprašanj. Zlasti seveda
               tistih vprašanj, ki se tičejo posameznika. Tukaj sem prepričan, da je potrebno za
               ljudi storiti več in da je zato tudi seveda treba spodbuditi vse akterje, ki lahko
               prispevajo k temu, da bo položaj posameznika tak, da bo živel seveda dostojno
               življenje.</p>
               <p>Vendar pa moram reči, da me najprej preseneča, da je bil amandma vložen 6. 9., po
               tem, ko nam je prvi predsednik Evropske komisije oziroma ko je odgovoril na nekaj kar
               najdemo v obrazložitvi k predlaganemu amandmaju. Namreč odločno je zavrnil to, da se
               v strogi tajnosti sprejemajo mednarodni trgovinski sporazumi in da je prav ta, ki je
               naveden v obrazložitvi tipičen primer, kjer ga tudi veseli, da se je spodbudila in da
               se je opravila široka razprava, ker po navadi gredo res take stvari malo mimo
               javnosti. Prav tako težko sledim temu, da je iz pravkar predstavljenega odgovora na
               poslansko vprašanje podana podlaga za predlog amandmaja kakršen je bil podan in ga je
               kolega Tašner Vatovec tudi prebral. Namreč to, da stališča, ki se jih vedno zagovarja
               na evropski mednarodni ravni in s tem posredno vpliva na zakonodajo EU in prihodnje
               mednarodne obveznosti, nima nobene veze s tem kar pravi predlagatelj, da si bo v
               zvezi s tem prizadevala za zagotavljanje pravice do pitne vode vsem prebivalcem EU za
               pravno ureditev, ki bi vse države članice zavezala k zagotavljanju pravice do pitne
               vode vsem prebivalcem EU in zdaj seveda zlasti tisti del do katerega sem občutljiv,
               in sicer v obliki neprofitne javne službe. To vprašanje smo imeli v Državnem zboru in
               to vprašanje je takrat še Združena levica tudi ponudila v premislek in ni bilo
               sprejeto, kar pomeni, da gre v tem primeru za nekoliko preseženo tisto besedilo, na
               katerega se sicer predlagatelj sklicuje. Tako da, v celoti lahko sprejemam samo kar
               je v prvem odstavku obrazložitve in to je kar imamo zapisano v Ustavi in menim, da
               torej če povzamem in če sem krajši, iz teh razlogov, ki so navedeni ne, in ne seveda
               predlog v celoti kot je bil predstavljen in menim, da je prav spodbuditi seveda vse
               predstavnike, da so bolj ambiciozni pri uresničevanju naših ciljev in seveda da bolj
               promovirajo to kar smo kot prvi v svetu naredili v Republiki Sloveniji. Naj tukaj
               seveda ob tej priložnosti javno pohvalim še spoštovanega predsednika, ki je to našo
               novo ustavno ureditev predstavil tudi v organizaciji Združenih narodov.</p>
               <p>Tako da jaz mislim, da na promociji je treba delati, ambiciozni moramo biti in seveda
               moramo ponujati, kar pomeni, da ni dovolj, če zdaj seveda tudi povem, dam seveda
               napoved tega kar bo sledilo v nadaljevanju s predlogom amandmaja, ki bo obravnavan na
               koncu kot zadnji, ni seveda dovolj, da z zanimanjem spremljamo in pričakujemo in tako
               naprej. Jaz mislim, da moramo aktivno sodelovati in da je to nekaj kar lahko ponudimo
               najprej Evropski  uniji
               in seveda potem tudi širše v svetu in seveda še enkrat ob rob poudarjam, da se z
               osnovnimi nameni predlagatelja gospoda dr. Mateja Tašner Vatovca strinjam, ne pa v
               teh argumentih in seveda s tem, da se poskuša po tej poti nekaj s čimer takrat
               Združena levica ni uspela pri ustavnih spremembah, da bi se preko tega dokumenta
               razširilo prizadevanje Republike Slovenije, ki jih v Državnem zboru nismo sprejeli v
               razpravi o spremembah Ustave in na koncu tudi sprejeli v Državnem zboru.</p>
               <p>Najlepša hvala.</p>
            </sp>
            <sp xml:id="SDT7-OZZEU-redna-137-2017-09-08.sp36">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Še kakšna želja po razpravi? V kolikor ne, jo zaključujem.</p>
               <p>Glasujemo o amandmaju številka 3 o amandmaju predlagatelja dr. Mateja Tašner Vatovca
               v poglavju okolje, v podpoglavju voda. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na četrti amandma predlagatelja poslanca dr. Mateja Tašner Vatovca v
               poglavju Kmetijstvo, gozdarstvo, ribištvo in prehrana, v podpoglavju Kmetijstvo.
               Najdete ga na četrti strani pregleda amandmajev in sprašujem predlagatelja, če želi
               predstaviti.</p>
               <p>Izvolite dr. Matej Tašner Vatovec, imate besedo.</p>
            </sp>
            <sp xml:id="SDT7-OZZEU-redna-137-2017-09-08.sp37">

               <speaker>DR. MATEJ T. VATOVEC (PS Levica):</speaker>

               <p>Ja, gre za amandma o tako imenovanem herbicidu glifosat. Junija 2016 je Evropska
               komisija podaljšala dovoljenje za uporabo tega herbicida, za čas dokler Evropska
               agencija za kemikalije ne pripravi raziskave in posledično mnenja o njegovi
               rakotvornosti.</p>
               <p>Marca 2017 je agencija objavila poročilo v katerem je zapisala, da ni dokazov o
               povezavah med rakavimi obolenji in uporabo glifosata, ocena te evropske agencije pa
               je nasprotna stališču Agencije za zaščito okolja Združenih držav Amerike, ki je že
               leta '85 ugotovila, da je glifosat potencialno rakotvoren. Mednarodna agencija za
               raziskovanje raka, ki deluje v okviru Svetovne znanstvene organizacije, je leta 2015
               ugotovila isto, torej imamo dve študiji, dve raziskavi, ki ugotavljata to povezavo in
               sta v nasprotju s tem kar je ugotovila Evropska agencija za kemikalije. Tako da poleg
               teh škodljivih učinkov za zdravje ljudi, ima tudi ta herbicid škodljive učinke na
               floro in favno, ker je njegova intenzivna uporaba v kmetijstvu pravzaprav povzročila
               še večjo rezistenco plevela na pesticide na splošno. Tako da, na oceno Evropske
               komisije se je že odzval eden od vodilnih svetovnih toksikologov, gospod Christopher
               Portier, ki Evropski agenciji očita, da je ne zanemarila več, da je zanemarila več iz
               njenih lastnih podatkov izhajajočih povezav med razvojem tumorjev in
               izpostavljenostjo glifosatu. Poleg tega so pa v zadnjem času pojavili tudi sumi o
               neprimernem lobiranju družbe Monsanto, ki je eden glavnih proizvajalcev glifosata,
               tekom postopka za podaljšanje uporabnega dovoljenja.</p>
               <p>Tako da neko internetno peticijo za prepoved tega herbicida je na ravni EU že v nekaj
               dneh podpisalo več kot milijon in pol ljudi, raziskave kažejo oziroma javnomnenjske
               raziskave kažejo, da večina Evropejcev prepoved podpira in kljub temu Evropska
               komisija kot izhodišče za novo pogajanje v mesecu maju predstavlja predlog ponovnega
               podaljšanja uporabnega dovoljenja za nadaljnjih deset let. Zato z amandmajem seveda
               menimo in predlagamo, da je treba nemudoma v okviru evropskih institucij sprejeti
               ustrezne ukrepe za omejitev uporabe tega herbicida in seveda se v teh forumih zavzeti
               za njegovo popolno prepoved.</p>
            </sp>
            <sp xml:id="SDT7-OZZEU-redna-137-2017-09-08.sp38">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Želi predstavnica Vlade, državna sekretarka na Ministrstvu za kmetijstvo?</p>
               <p>Izvolite gospa Strniša, imate besedo.</p>
            </sp>
            <sp xml:id="SDT7-OZZEU-redna-137-2017-09-08.sp39">

               <speaker>MAG. TANJA STRNIŠA:</speaker>

               <p>Hvala za besedo gospod predsednik.</p>
               <p>Spoštovane poslanke in poslanci!</p>
               <p>Glifosat dosje je zelo kompleksen in je v dosedanji obravnavi izkazal tudi precejšnjo
               mero kontroverznosti, zato bi v imenu Ministrstva za kmetijstvo, gozdarstvo in
               prehrano k predlogu amandmaja želela podati določene dodatne informacije, ki naj
               osvetlijo okoliščine in tudi posledice oziroma tveganja povezana  z odločitvijo glede podaljšanja
               dovoljenja tej aktivni substanci.</p>
               <p>Najprej bi želela, kot sem že napovedala, povedati, da obrazložitev k amandmaju ne
               vključuje vseh, prav vseh relevantnih dejstev glede zadnjega stanja dosjeja. Drži, da
               je v začetku leta 2016 Evropske komisija predlagala državam članicam obnovitev
               odobritve za glifosat in takrat ni dobila podpore dovolj velikega števila držav
               članic. Zaradi različnih mnenj Mednarodne agencije za raziskovanje raka in Evropske
               agencije za varno hrano EFSA, glede glifosata je predlagala Evropski agenciji za
               kemikalije, ki je edina za to pristojna, naj oceni nevarne lastnosti glifosata v
               okviru zakonodaje o razvrščanju, pakiranju in označevanju kemikalij preden se sprejme
               odločitev o odobritvi glifosata za uporabo v fitofarmacevtskih sredstvih. Evropska
               agencija za kemikalije je junija 2017 obvestila Evropsko komisijo, da na podlagi
               dostopnih podatkov ni dokaza, ki bi povezoval glifosat z rakotvornostjo pri ljudeh in
               da ne bi smel biti razvrščen kot snov, ki povzroča mutagenost ali motnje v
               reprodukciji. Pri tem omenim, da je do enakih zaključkov pri ocenjevanju glifosata,
               da so do enakih zaključkov prišle oziroma sprejele tudi druge države po svetu, če
               navedem na primer Kanada, Japonska, Avstralija, Nova Zelandija, pa tudi mešana
               organizacija za hrano in kmetijstvo pri Svetovni zdravstveni organizaciji, ki deluje
               na področju ostankov pesticidov. Mednarodna agencija za raziskave raka ostaja tako
               edina agencija, ki ima drugačno mnenje o glifosatu.</p>
               <p>Želim dopolniti, da je ta predlog komisije kakršen je pripravljen zdaj za, kot ga
               komisija zdaj predlaga, da bi se dovoljenje za glifosat podaljšalo za 10 let, pri
               čemer je sicer splošno ali pa običajno obdobje podaljševanja aktivnih snovi za 15
               let, prav zaradi tega kot navaja komisija, zaradi kontroverznosti dosjeja in zato, da
               bi se zagotovila visoka raven varovanja potrošnikov in okolja in da bi se omogočilo
               čim prejšnje ponovno ocenjevanje, če bi prišlo seveda do novih podatkov o glifosatu,
               ki bi bili v bodoče na novo dostopni. Hkrati komisija državam članicam nalaga, da
               morajo preden odobrijo pripravke na osnovi glifosata na svojih območjih, zagotoviti
               naslednje pogoje: Varovanje podtalne vode, varovanje živali, ki živijo v tleh in
               varovanje ne-ciljnih rastlin, da morajo zagotoviti skladno uporabo za desikacijo, pač
               z dobro kmetijsko prakso. Tukaj bi želela spomniti, da v Sloveniji uporaba glifosata
               za desikacijo že ni dovoljena že zdaj. Tega pač pri nas ni. In da se omeji uporaba na
               javnih površinah, se pravi na nekmetijskih površinah, glifoata se veliko več uporabi
               na nekmetijskih površinah in da se kot nosilec aktivne snovi ne uporablja tolovamin,
               ki pa v Sloveniji, se pravi ne sama aktivna snov ampak ta nosilec na katero se veže
               aktivna snov se je izkazal za problematičnega in ta v Sloveniji ni dovoljen že od
               leta 2007.</p>
               <p>Tako da, če povzamem. Pristojni Evropski agenciji za varno hrano in kemikalije in
               tudi država poročevalka Nemčija, so v svoji oceni ugotovili, prvič, da glifosat ni
               rakotvoren in da uporaba glifosata ne predstavlja tveganje za zdravje ljudi, tako
               tveganja za uporabnika kot za ljudi preko prehrane. Prav tako je tveganje za okolje v
               vseh segmentih ocenjeno v teh študijah kot sprejemljivo. Na tem mestu želim opozoriti
               tudi na to, da ni na voljo druge aktivne substance, ki bi nadomestila uporabo
               glifosata ob enakem ali manjšem tveganju za zdravje ljudi in okolja in recimo na tem
               mestu še želim izpostaviti zatiranje alergene rastline ambrozije, ki predstavlja
               tveganje za zdravje občutljivih na ambrozijo občutljivih ljudi in ki se zatira s tem
               herbicidom. Tako da, 
               povzamem je v skladu z Uredbo 1107/2009 o dajanju fitofarmacevtskih sredstev v
               promet, glifosat izpolnil v vseh teh presojah zahtevane pogoje za odobritev aktivne
               snovi, se pravi potrjeno je bilo to tako s strani države poročevalke Nemčije, kot v
               mnenju Evropske agencije za varno hrano in v mnenju Evropske agencije za
               kemikalije.</p>
               <p>Torej želela sem pač kot Ministrstvo za kmetijstvo, gozdarstvo in prehrano smo želeli
               opozoriti še enkrat, da gre za kompleksen in zahteven dosje in da je odločitev glede
               tega povezana z določenimi tveganji in ta in te sem pač v svoji intervenciji jasno
               izpostavila.</p>
            </sp>
            <sp xml:id="SDT7-OZZEU-redna-137-2017-09-08.sp40">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala.</p>
               <p>Odpiram razpravo o predlaganem amandmaju. Ne vidim želje po razpravi, zato jo tudi
               zaključujem in predlagam, da glasujemo o četrtem amandmaju predlagatelja poslanca Dr.
               Mateja Tašner Vatovca v poglavju Kmetijstvo, gozdarstvo, ribištvo in prehrano v
               podpoglavju Gozdarstvo. Glasujemo.</p>
               <p>Kdo je za? <stage>(2 člana.)</stage> Kdo je proti? <stage>(4 člani.)</stage></p>
               <p>Ugotavljam, da amandma ni sprejet.</p>
               <p>Prehajamo na razpravo in glasovanje o petem amandmaju. Aha, predlagatelja Odbora za
               kmetijstvo, gozdarstvo in prehrano v poglavju Kmetijstvo, gozdarstvo, ribištvo in
               prehrano v podpoglavju gozdarstvo. Ker predlagatelja danes ni z nami, predlagatelj je
               z nami ampak predlagatelja amandmaja ga ne morem zaprositi za obrazložitev, zato
               sprašujem Ministrstvo za kmetijstvo, gozdarstvo in prehrano, če se želi opredeliti do
               tega amandmaja Odbora za kmetijstvo. Ne. Želi kdo razpravljati o tem amandmaju. Ne.
               Zaključujem razpravo.</p>
               <p>Glasujemo o tem petem amandmaju predlagatelja Odbora za kmetijstvo, v podpoglavju
               Kmetijstvo, gozdarstvo, ribištvo in prehrana v podpoglavju Gozdarstvo. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo in glasovanje o šestem amandmaju predlagatelja dr. Mateja
               Tašner Vatovca v poglavju Zunanje zadeve in obramba, v podpoglavju Skupna trgovinska
               politika EU. Najdete ga na 6. strani pregleda amandmajev in besedo dajem
               predlagatelju dr. Mateju Tašner Vatovcu. Izvolite.</p>
            </sp>
            <sp xml:id="SDT7-OZZEU-redna-137-2017-09-08.sp41">

               <speaker>DR. MATEJ T. VATOVEC (PS Levica):</speaker>

               <p>Hvala.</p>
               <p>V poglavju o Skupni trgovinski politiki vnašamo določene določbe, ki so predvsem …
               Temeljijo na preteklih zavezah, ki so bile sprejete tako v Državnem zboru kot pa tudi
               na samih načelih odgovorne, seveda trajnostno naravnane trgovinske politike. Gre za
               splošno deklarativno stališče, s katerim bi si Slovenija prizadevala, da bodo
               trgovinski sporazumi, ki bodo prihajali v bodoče in bodo seveda obravnavani v okviru
               Evropske unije, ohranjali delavske, kmetijske, socialne pravice, tudi standarde in
               seveda tudi standarde varovanja okolja ob upoštevanju prava Republike Slovenije in
               Evropske unije.</p>
               <p>Hkrati predlagamo tudi, da Republika Slovenija zavzame bolj konservativno stališče do
               dveh novih sporazumov – sporazuma o okoljskem blagu, tako imenovani EGA in sporazumu
               o trgovini s storitvami, to je TISA. Po do sedaj znanih podatkih, ki so seveda sicer
               zelo skopi, bodo pričakovano koristi za državljane bolj majhne, omejene, oba
               sporazuma pa seveda prinašata velika tveganja in potencialne negativne družbene in
               predvsem okoljske vplive. Ob tem dodajamo tudi zavezo, da bo Slovenija pred
               odločitvijo podpori ali zavrniti trgovinsko-investicijskih sporazumov pripravila
               študijo o gospodarskih,
               družbenih in okoljskih priložnostih in tveganjih takih sporazumov in da jih bo
               podprla le v primeru, da bodo ohranjali trenutno raven socialnih, okoljskih in drugih
               standardov. Hkrati vnašamo tudi tisto, kar je bila obljubljena študija glede
               sporazuma CETA. Glede na dosedanje izkušnje v postopkih sklepanja takšnih sporazumov
               v deklaracijo dodajamo tudi poseben poudarek o obveščanju Državnega zbora in tudi
               vključevanja civilne družbe oziroma zainteresirane javnosti na splošno.</p>
               <p>Na koncu dodajamo še zelo pomemben poudarek in to je to, da bo Slovenija sprožila
               postopek pred Sodiščem Evropske unije glede skladnosti sistema ICS s pravom Evropske
               unije. Gre za ključno vprašanje trgovinsko-investicijske politike, mora biti seveda
               to vprašanje razrešeno, preden se sprejemajo novi sporazumi oziroma celo novi
               arbitražni organi, kakršno je predlagano multilateralno naložbeno sodišče, ki sedaj
               na nek način zamenjuje ravno ICS in podobne stvari. Tako da glede na samo spornost
               mehanizma ICS in dosedanje izkušnje s tem mehanizmom je previdno stališče o
               uveljavljenju takšnega multilateralnega sodišča nujno, kar se pa tiče sprožitve
               postopka pred Sodiščem Evropske unije, mislim, da je sedaj pravi trenutek, glede na
               to, da je Belgija se odločila, da bo to storila in seveda tudi drži Vlada Republike
               Slovenije svojo obljubo in gre po tej poti skupaj z Belgijo.</p>
            </sp>
            <sp xml:id="SDT7-OZZEU-redna-137-2017-09-08.sp42">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Besedo dajem državni sekretarki na Ministrstvu za gospodarski razvoj in tehnologijo,
               gospe Evi Štravs Podlogar.</p>
               <p>Izvolite.</p>
            </sp>
            <sp xml:id="SDT7-OZZEU-redna-137-2017-09-08.sp43">

               <speaker>EVA ŠTRAVS PODLOGAR:</speaker>

               <p>Hvala lepa za besedo, predsedujoči.</p>
               <p>Spoštovane poslanke in poslanci!</p>
               <p>No res, najprej hvala za izpostavitev pomena trgovinske politike in skupne trgovinske
               politike in pomembne vloge, ki jo ima Republika Slovenija znotraj le te. Kot je
               izhajalo že iz moje uvodne predstavitve no, bi želeli samo še enkrat poudariti, da se
               na ministrstvu zelo zavedamo pomena sodelovanja in dialog, upoštevanja priporočil
               tako Državnega zbora, nevladnih organizacij in ostalih deležnikov, da imamo na
               ministrstvu redne sestanke, tudi pred kakšnimi ključnimi odločitvami, da pri svojem
               delu in aktivnostih spoštujemo usmeritve in stališča Državnega zbora. Res je, da je
               včasih potrebno za določene aktivnosti, da je potrebno več časa oziroma da se najprej
               dogodi nekaj, da lahko potem pristopimo k drugim aktivnostim, kot je na primer že
               bilo danes izpostavljeno, da pač sporazum CETA do konca meseca v nekaj tednih, v dveh
               tednih, postane tudi, gre v začasno uporabo. No in nato se po določenem obdobju
               pristopi k izdelavi analize, kako pač sporazum CETA vpliva na gospodarstvo in
               življenje v Republiki Sloveniji.</p>
               <p>Ravno tako se bomo aktivno vključili v postopek, ki ga je v tem tednu sprožila
               Belgija za presojo skladnosti ICS s pogodbami EU. No in ker sta bila pač omenjena res
               dva sporazuma, to sta TISA in EGA, bi želela dodatno samo še obrazložiti, da trenutno
               sta oba sporazuma v mirovanju, da pa je bila tako julija letos kot že v prvem delu
               aprila lansko leto sta bili objavljeni poročili študije učinkov in glede na zaključke
               teh dveh študij se težko strinjamo z oceno, da bi sklenitev navedenih sporazumov
               prinašala velika tveganja in potencialne negativne družbene ter okoljske vplive. Po
               zaključku študije, vezane na sporazum EGA, bi le ta celo olajševal izvajanje
               nacionalnih okoljskih politik in multilateralnih sporazumov, kot je na primer Pariški
               sporazum iz leta 2015, ter tako pomembno vplival na zmanjšanje emisij ogljikovega
               dioksida. Analize, dobre analize potrebujemo tudi za svoje delo in seveda jih bomo,
               tako kot do sedaj, vedno z veseljem delili tudi z Državni zborom.</p>
               <p>Hvala.</p>
            </sp>
            <sp xml:id="SDT7-OZZEU-redna-137-2017-09-08.sp44">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo poslank in poslancev o tem predlaganem amandmaju. Kot prvi ima
                   besedo gospod Miha
               Kordiš.</p>
            </sp>
            <sp xml:id="SDT7-OZZEU-redna-137-2017-09-08.sp45">

               <speaker>MIHA KORDIŠ (PS Levica):</speaker>

               <p>Hvala za besedo, predsedujoči.</p>
               <p>Diskusijo o trgovinski politiki moramo v resnici začeti pri industrijskem vprašanju.
               Industrijski procesi se v Evropi delijo na dva velika bloka. Za centralne države, za
               tiste močne, vodilne države v Evropski uniji, so značilne sklenjene proizvodne
               verige, veliki konglomerati z visoko dodano vrednostjo, ki so zmožni financirati tudi
               veliko svojega raziskovanja in na trg pošiljat končne produkte. V drugem bloku imamo
               nerazvojno, malo, kramarsko gospodarstvo, ki zalaga kot podizvajalec te velike
               industrijske komplekse. In seveda se tukaj utrjuje pozicioniranje Evrope dveh
               hitrosti, v kateri jedrne države pridobivajo in periferne države izgubljajo. Nastala
               dodana vrednost se steka v korporacije in koncerne velikih držav, predvsem v Evropi
               je tudi Nemčija tista, ki prednjači. In te velike korporacije imajo zelo veliko tudi
               politično moč, imajo politično zaslombo svojih vladajočih razredov, do čim to malo
               razdrobljeno kramarsko gospodarstvo je med seboj prisiljeno tekmovati za drobitinice,
               ki padajo iz te velike korporativne mize. To se odraža tudi v trgovinskih razmerjih
               že znotraj Evropske unije. Imamo na primer Nemčijo, ki beleži visoke zunanje
               trgovinske presežke, in potem imamo evropsko obrobje, ki na ta račun beleži iste
               trgovinske primanjkljaje. In tu ne gre zdaj za neko razmerje pridnih Nemcev pa lenih
               Grkov ali pa lenih Slovencev ali pa lenih Ircev, ampak gre za bistveno asimetrijo, ki
               je drugače kot s korenitimi, strukturnimi posegi ne moremo odpraviti. Namreč, če naj
               nekdo beleži presežke, potem mora nekdo beležiti izgube. Oziroma obratno, zato ker
               nekdo beleži izgube, nekdo drug beleži presežke. In ta industrijska strukturna
               podstat je razlog, zakaj je trgovinska politika znotraj Evropske unije v tako zelo
               visoki diskrepanci in zakaj se moč centralnih držav, še posebej Nemčije, in njihovi
               pritiski na periferijo lahko zgolj še bolj stopnjujejo, kar me pripelje na vprašanje
               skupne zunanje trgovine Evropske unije. Tudi tu nastaja problem zaradi tega, ker so
               zlasti manjša evropska, podrazvita periferna gospodarstva prisiljena tekmovati s
               <q>»pocensko«</q> robo iz tretjega sveta, ki je narejena v pogojih še hujšega socialnega
               dumpinga, socialnega izkoriščanja in onesnaževanja okolja. In če bi Evropska unija
               tukaj zares zaostrila svoja deklarirana stališča in se zavzela za uveljavljanje istih
               visokih standardov, ki načeloma znotraj EU veljajo tudi v tretjem svetu, bi lahko
               zahtevala, da vsi produkti, ki pridejo v Evropsko unijo, nastanejo v primerljivih,
               socialnih in okoljskih, v razmerah, primerljivih, socialnih in okoljskih standardov,
               ki veljajo pri nas. Na tak način bi omogočili socialni dumping, ki se dogaja v
               tretjemu svetu, onemogočili bi konkurenčno tekmo, da se morajo naše firme, domače
               firme boriti za tržne deleže s tistimi podjetji na drugemu koncu sveta, ki delajo z
               bistveno cenejšo delovno silo in izkoriščajo svoje zaposlene veliko bolj in uničujejo
               okolje veliko bolj. Na tak način bi prispevali, prvič, k boljšim socialnim in
               okoljevarstvenim razmeram v tretjem svetu, hkrati pa omogočili industrializacijo
               oziroma reindustrializacijo Evrope navznoter, ker ni nobena skrivnost. Mislim, če
               želimo gospodarsko preživeti, potrebujemo proizvodnjo in potrebujemo proizvodnjo
               končnih produktov. Seveda je potem ta politika navznoter učinkovita lahko le, če se
               izvaja plansko, če se izvaja koordinirano, da od te reindustrializacije najdaljši
               konec potegnejo predvsem države evropske periferije in da se na tak način
               industrijska razmerja, posledično pa tudi trgovinska razmerja med centrom, med
               evropskim centrom in evropsko periferijo izravnajo in da dejansko vsi pridemo na enak
               in  primerljiv
               nivo.</p>
               <p>Hvala.</p>
            </sp>
            <sp xml:id="SDT7-OZZEU-redna-137-2017-09-08.sp46">

               <speaker>PREDSEDNIK KAMAL IZIDOR SHAKER:</speaker>

               <p>Zaključujem razpravo o predlaganem šestem amandmaju.</p>
               <p>Prehajam na glasovanje o tem amandmaju v poglavju Zunanje zadeve in obramba v
               podpoglavju Skupna trgovinska politika EU na 6. strani pregleda amandmajev.
               Glasujemo.</p>
               <p>Kdo je za? <stage>(1 član.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni bil sprejet.</p>
               <p>Prehajam na razpravo in glasovanje o sedmem amandmaju predlagatelja dr. Mateja
               Tašnerja Vatovca o poglavju Zunanje zadeve in obramba v podpoglavju Skupna trgovinska
               politika, ki ga najdete na 8. strani pregleda vloženih amandmajev.</p>
               <p>Besedo dajem predlagatelju tega amandmaja. Dr. Tašner Vatovec, izvolite.</p>
            </sp>
            <sp xml:id="SDT7-OZZEU-redna-137-2017-09-08.sp47">

               <speaker>DR. MATEJ T. VATOVEC (PS Levica):</speaker>

               <p>Ja, hvala.</p>
               <p>Gre za črtanje besedila, da se bo skušal vzpostaviti sporazum o carinski uniji s
               Turčijo. Predlagamo, da se na tej točki kot država, katere na glavnih usmeritev je
               varstvo človekovih pravic, zaradi avtoritarnih ukrepov, ki jih izvaja Turčija oziroma
               turške oblasti in ravno kršitev človekovih pravic, če začnemo s sistematičnem
               zatiranjem Kurdov, da ne govorim o političnih nasprotnikih, novinarjih, profesorjih,
               odvetnikih in tako dalje, bi morala EU predvsem na gospodarsko trgovinskem področju
               do Turčije nastopiti bolj zadržano in seveda izpostaviti tudi te vzroke za to.</p>
            </sp>
            <sp xml:id="SDT7-OZZEU-redna-137-2017-09-08.sp48">

               <speaker>PREDSEDNIK KAMAL IZIDOR SHAKER:</speaker>

               <p>Želi predstavnik Vlade in se opredeliti do tega amandmaja? Državni sekretar na MZZ,
               gospod Mirošič. Izvolite.</p>
            </sp>
            <sp xml:id="SDT7-OZZEU-redna-137-2017-09-08.sp49">

               <speaker>IZTOK MIROŠIČ:</speaker>

               <p>Torej bom jaz, čeprav predlagatelj gradiva in vladnih stališč je bilo MGRT, ki je
               podprlo, ampak glede na to, da se tiče človekovih pravic, bom skušal jaz na nek način
               odgovoriti.</p>
               <p>Torej začetek pogajanj s Turčijo o carinski uniji je bil s slovenskega stališča
               mišljen predvsem zaradi povečanja poslovnih priložnosti podjetij. Jasno je, da je
               Turčija zlasti v zadnjem času problematična s strani človekovih pravic, in naj povem,
               da Slovenija v dialogu s Turčijo redno opozarja Turčijo na problematiko človekovih
               pravic, vključno s problematiko kurdskega prebivalstva v Turčiji. V tem trenutku
               vseeno mislimo, da bi bil še vedno boljši dvotirni pristop, to je, da se v okviru
               razprav Evropske unije nadaljujejo predlogi za nadaljevanje pogajanj o carinski uniji
               oziroma modernizaciji carinske unije, kajti s tem ima še vedno Evropska unija nek
               vzvod vpliva na Turčijo, bo pa opravljena razprava tudi v Svetu Evropske unije glede
               nadaljnjih odnosov, celovitih odnosov Evropska unija – Turčija, tudi na pobudo
               Nemčije, tudi na pobudo nemških državljanov v Turčiji. In seveda bomo preučili in
               sledili, kako se bo ta debata razvijala, in po potrebi seveda ravnali naprej.</p>
               <p>Naj povem še, da je del človekovih pravic, dialoga o človekovih pravicah, del tudi
               evropskega dialoga Evropske unije s Turčijo na področju vizne liberalizacije, kjer ni
               napredka ravno zaradi človekovih pravic. Eden od temeljnih pogojev za vizno
               liberalizacijo je prav napredek Turčije na področju človekovih pravic. S te strani
               predlagamo, torej mi jemljemo na znanje in v bistvu se z vsebino opozoril Turčiji
               glede človekovih pravic strinjamo, menimo pa, da v tem trenutku ne bi navajali tega
               direktno v deklaraciji, kot je napisano v amandmaju, temveč da delujemo skupaj v
               okviru Sveta Evropske unije, torej Evropska unija kot celota nasproti Turčiji. In
               človekove pravice so pomemben vidik odnosov, ki bodo regulirali bodoče odnose
               Evropske unije s Turčijo.</p>
               <p>Hvala.</p>
            </sp>
            <sp xml:id="SDT7-OZZEU-redna-137-2017-09-08.sp50">

               <speaker>PREDSEDNIK KAMAL IZIDOR SHAKER:</speaker>

               <p>Hvala tudi vam.</p>
               <p>Odpiram razpravo o predlaganem amandmaju.</p>
               <p>Dr. Tašner Vatovec, izvolite.</p>
            </sp>
            <sp xml:id="SDT7-OZZEU-redna-137-2017-09-08.sp51">

               <speaker>DR. MATEJ T. VATOVEC (PS Levica):</speaker>

               <p>Ja, samo čisto na kratko.</p>
               <p>Z amandmajem samo predlagam, da se izbriše to, da se bo šlo v postopke glede
               sklenitve carinskega sporazuma s Turčijo. Tako da če to izbrišemo, to ne pomeni, da
               Slovenija tega ne more narediti, niti pa  ni deklarativno zapisano v deklaraciji, da je proti
               Turčiji. Tako da lahko razumemo to tudi kot dvotirno.</p>
            </sp>
            <sp xml:id="SDT7-OZZEU-redna-137-2017-09-08.sp52">

               <speaker>PREDSEDNIK KAMAL IZIDOR SHAKER:</speaker>

               <p>Zaključujem razpravo o predlaganem amandmaju in prehajamo na glasovanje o sedmem
               amandmaju predlagatelja dr. Mateja Tašnerja Vatovca o poglavju <q>»Zunanje zadeve in
               obramba«</q>, podpoglavje <q>»Skupna trgovinska politika EU«</q> na osmi strani vloženega
               pregleda amandmajev, pregleda vloženih amandmajev. Glasujemo.</p>
               <p>Kdo je za? <stage>(1 član.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni bil sprejet.</p>
               <p>Prehajamo na predlog za amandma odbora, ki ste ga prejeli na mizo, in o njem odpiram
               razpravo.</p>
               <p>Predlagatelj?</p>
               <p>Izvolite, dr. Mitja Horvat.</p>
            </sp>
            <sp xml:id="SDT7-OZZEU-redna-137-2017-09-08.sp53">

               <speaker>DR. MITJA HORVAT (PS SMC):</speaker>

               <p>Najlepša hvala, spoštovani predsednik, za dano besedo. Še enkrat lep pozdrav vsem
               prisotnim.</p>
               <p>Torej, kot rečeno, spodbujen z razmišljanjem predlagatelja pri amandmaju, podpoglavju
               <q>»Voda«</q> v poglavju <q>»Okolje«</q>, se tudi sam nagibam in seveda odboru ponujam v premislek,
               da bi tej osnovni intenciji predlagatelja osnovnega amandmaja sledili, vendar z
               nekoliko drugačnim besedilom in kot rečeno, iz nekoliko drugačnih razlogov. Zato, ker
               ste ga prejeli na klop, dovolite tudi meni, da preberem predlog amandmaja. Torej, da
               na koncu zadnjega odstavka dodamo stavek: <q>»V tem okviru se bo Republika Slovenija
               aktivno vključevala v postopek spremembe direktive o pitni vodi, z namenom, da
               slednja ne bo posegla v izvajanje ustavno določene pravice do pitne vode, ki jo
               uživajo prebivalci Republike Slovenije, in si bo s predstavljanjem in promoviranjem
               zapisa pravice do pitne vode v Ustavo Republike Slovenije in izvedbene zakonodaje
               prizadevala, da tudi Evropska unija oziroma preostale države članice Evropske unije
               prepoznajo potrebo po tem, da vodooskrba, kot storitev, ne more biti tržna dejavnost
               in jo je smiselno izvzeti iz tržnih pravil in notranjega trga Evropske unije.«</q></p>
               <p>Tako kot predpostavljam, da je predlagatelja osnovnega amandmaja vodila misel, da je
               tekst, ki ga imamo v podpoglavju <q>»Voda«</q> v poglavju <q>»Okolje«</q>, samo en skromen stavek,
               ki pravi: <q>»Slovenija z zanimanjem pričakuje tudi predloge za spremembo direktive o
               pitni vodi, ki jo bo Komisija predlagala v okviru programa REFIT ter evropske
               državljanske pobude Right to Water - pravica do vode.«</q> Kot da nekaj visi v zraku. Z
               zanimanjem spremlja, pričakuje in tako naprej, je po mojem premalo ambiciozno. Tukaj
               se absolutno strinjam s predlagateljem osnovnega amandmaja in upam, da bo lahko
               benevolentno sprejel, da sprejemam osnovno aktivnost na tem področju in da tudi
               pričakujem večjo aktivno vlogo v promociji nečesa, kar sem že prej uvodoma povedal,
               je nekaj, s čimer se lahko pohvalimo in lahko ponudimo v premislek vsem državam tega
               sveta.</p>
               <p>Kot veste smo zapisali, da gre za prednostno in trajnostno rabo vode za prebivalce,
               za gospodinjstva. Nimamo pa težav s tem, če je seveda vode dovolj, da se to uporablja
               tudi v druge namene, ker bi bilo seveda škoda, če imamo dva glavna naravna vira - to
               so gozdovi in voda -, da z njimi ne bi gospodarno ravnali. Vendar, kot rečeno, ne na
               račun prebivalstva. In seveda tudi pri vodooskrbi moramo to izvzeti in mora biti to
               naša skupna skrb, kot imamo v trenutni ureditvi, in vanjo nismo posegali, tako da
               organiziramo vodooskrbo kot obvezne javne službe preko samoupravnih lokalnih
               skupnosti. Vemo, da so tukaj tudi določene težave in da moramo vložiti še dodatne napore, da bomo
               seveda to vodooskrbo spravili na takšno raven, kot jo pričakujemo, in kot jo
               ponujamo. Seveda v premislek tudi vsem državam za začetek in to, kar danes
               obravnavamo, seveda državam Evropske unije. Zaradi tega seveda tudi sam osebno
               podpiram evropsko državljansko pobudo, Pravica do vode, Right to Water, in v tem
               obsegu menim, da seveda moramo po eni strani biti aktivni, da ne bi slučajno s
               kakšnimi pravili Evropske unije povzročili probleme in bi prihajali v stanje, ali naj
               spoštujemo našo ustavo ali pravila, ki so sprejeta na ravni Evropske unije. Mislim,
               da je tukaj treba zavezati vse akterje, da skladno z našo ustavo vložijo vse napore,
               da ne samo, da zaščitijo to, s čimer smo zaščitili prebivalce Republike Slovenije,
               ampak seveda, da to ponudimo v premislek tudi Evropski uniji, tako da menim, da je to
               dovolj razlogov. Pripravljen sem seveda še na eventualne pomisleke, dileme s tem v
               zvezi, še odgovarjati, ampak s temi razlogi predlagam amandma v poglavju <q>»Okolje«</q>,
               podpoglavje <q>»Voda«</q>.</p>
               <p>Najlepša hvala zaenkrat.</p>
            </sp>
            <sp xml:id="SDT7-OZZEU-redna-137-2017-09-08.sp54">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Sprašujem predstavnico Ministrstva za okolje in prostor.</p>
               <p>Izvolite, gospa Tavčar.</p>
            </sp>
            <sp xml:id="SDT7-OZZEU-redna-137-2017-09-08.sp55">

               <speaker>MATEJA TAVČAR:</speaker>

               <p>Hvala lepa.</p>
               <p>Z našega vidika mi ta amandma podpiramo.</p>
            </sp>
            <sp xml:id="SDT7-OZZEU-redna-137-2017-09-08.sp56">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa.</p>
               <p>Odpiram razpravo o predlaganem amandmaju. Ne vidim želje po njej, zato jo tudi
               zaključujem in dajem ta amandma k poglavju <q>»Okolje«</q>, podpoglavje <q>»Voda«</q>, na
               glasovanje.</p>
               <p>Obrazložitev glasu, dr. Matej Tašner Vatovec, izvolite.</p>
            </sp>
            <sp xml:id="SDT7-OZZEU-redna-137-2017-09-08.sp57">

               <speaker>DR. MATEJ T. VATOVEC (PS Levica):</speaker>

               <p>Najlepša hvala.</p>
               <p>Ker v svojem bistvu ta amandma ni toliko zelo drugačen od tistega, ki sem ga sam
               predlagal. Dejansko gre korak dlje v tej ambicioznosti, ki jo je Vlada že na začetku
               postavila. Mislim, da je potrebno vztrajati na tem, kar smo naredili, in seveda tudi
               ustrezno zaščititi pravico do pitne vode, ne samo nas, ampak seveda vztrajati na
               takšnih načelih na široki mednarodni ravni. Tako da zaradi tega bom ta amandma kolega
               Horvata podprl.</p>
            </sp>
            <sp xml:id="SDT7-OZZEU-redna-137-2017-09-08.sp58">

               <speaker>PREDSEDNIK KAMAL IZIDOR SHAKER:</speaker>

               <p>Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Zdaj pa prehajamo na glasovanje o vseh delih predloga deklaracije s področja
               pristojnosti Odbora za zadeve Evropske unije skupaj. Želi kdo obrazložiti svoj glas?
               V kolikor ne, predlagam, da glasujemo. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je besedilo deklaracije s področja pristojnosti odbora sprejeto
               soglasno.</p>
               <p>Sprejeti amandmaji bodo vključeni v dopolnjen predlog deklaracije, ki bo sestavni del
               poročila odbora.</p>
               <p>Prehajamo še na določitev poročevalca odbora na seji Državnega zbora. Če se
               strinjate, bi to opravil kot predsednik kar sam. Ne vidim nobenega nasprotovanja,
               zato se najlepše zahvaljujem Ministrstvu za zunanje zadeve, vsem ostalim
               ministrstvom, ki ste sodelovali na tej seji. Vam želim uspešen dan, lep vikend.
               Tistim, ki pa ostanete, pa bom to storil kasneje.</p>
               <p>S tem tudi končujem 1. točko dnevnega reda seje Odbora za zadeve Evropske unije.</p>
               <p>In prehajam na <title>2. TOČKO DNEVNEGA REDA SEJE ODBORA, TO JE ZASEDANJE SVETA
                  EVROPSKE UNIJE ZA PRAVOSODJE IN NOTRANJE ZADEVE, KI BO V BRUSLJU 14. SEPTEMBRA
                  2017.</title>
               </p>
               <p>Gradivo k tej točki smo prejeli od Vlade 6. 9. na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Z nami je državni sekretar, gospod Boštjan Šefic, državni sekretar na MNZ, in mu kar
               predajam besedo, da nam predstavi izhodišča tega Sveta.</p>
               <p>Izvolite.</p>
            </sp>
            <sp xml:id="SDT7-OZZEU-redna-137-2017-09-08.sp59">

               <speaker>BOŠTJAN ŠEFIC:</speaker>

               <p>Hvala lepa, gospod predsednik. Spoštovane poslanke in poslanci.</p>
               <p>14. septembra bo zasedanje ministrov za notranje zadeve. Prvotno je bilo predvideno,
               da bo celotno zasedanje namenjeno zgolj oziroma migracijam, kasneje smo dobili obvestilo, da se dnevni
               red širi tudi še na področje boja proti terorizmu. In pa ministri se bodo seznanili s
               situacijo glede sporazuma med Evropsko unijo in Kanado, povezano s PNR.</p>
               <p>Zdaj, 1. točka na dnevnem redu je boj proti terorizmu. V tem kontekstu pričakujemo,
               da bodo v prvi vrsti države, ki so bile nedavno prizadete s terorističnimi napadi,
               predstavile situacijo in pa sprejete ukrepe, ki so jih sprejemale oziroma sprejele po
               teh napadih. Seveda bo brez dvoma govora tudi o siceršnjih ukrepih, ki so potrebni za
               preprečevanje terorizma. In v tem kontekstu bo Slovenija seveda podprla skupne napore
               Evropske unije na tem področju, predvsem v smeri še nadaljnjega izboljševanja in
               krepitve medsebojnega sodelovanja tako na multilateralni ravni, se pravi v okviru
               Europola in drugih asociacij, kakor tudi na bilateralni ravni, kar je tudi izjemno
               pomembno.</p>
               <p>Seveda, izjemno pomembna je tudi pravočasna izmenjava informacij, in moram reči, da
               na tem področju so narejeni napredki. Ta izmenjava med posameznimi državami, in kot
               rečeno tudi na tem multilateralnem področju se izboljšuje, in to je prav gotovo
               pozitiven napredek. In na podlagi tega tudi se varnostni organi lažje zoperstavljajo
               tem tveganjem.</p>
               <p>Še naprej je izjemno pomembno povečevati interoperabilnost vseh informacijskih
               sistemov, ki so nam na razpolago, predvsem pa je potrebno delo usmeriti v pravočasno
               odkrivanje dejavnikov tveganja, ki povečujejo ranljivost tako, bom rekel, posameznih
               regij, kot celotne Evropske unije, predvsem pa, kar se tiče dostopa teroristov do
               sredstev, s katerimi izvršujejo teroristična dejanja, torej orožje, eksploziv,
               ponarejeni dokumenti, finančna sredstva in tako naprej. V tem kontekstu naj samo
               mimogrede omenim, da tudi sistematični nadzor na naših mejah izvajamo. Daje rezultate
               in tudi obseg dokumentov, sredstev, pa seveda tudi oseb, ki so tako ali drugače
               povezane ali bi bile lahko povezane s to dejavnostjo, seveda tudi odkrivamo.</p>
               <p>Tako kot je tudi v deklaraciji, o kateri smo razpravljali v okviru prejšnje točke,
               Slovenija usmerja svoje aktivnosti, ali pa koncentrira, predvsem na Zahodnem Balkanu.
               V tem kontekstu tudi ta naša iniciativa na področju boja proti terorizmu in seveda
               tudi pri skupnem nastopu pri varovanju meja in boju proti organiziranemu kriminalu.
               Ta začetna konferenca ravno ta trenutek poteka na Brdu v okviru Brdo procesa. To je
               tisto, kar seveda mi menimo, da je potrebno tudi v naprej spodbujati. Se pravi, zelo
               konkretno, v konkretne naloge in seveda povezovati vse dejavnike, in to bomo tudi
               ponovno predstavili in izpostavili na samem svetu.</p>
               <p>Kot rečeno, osrednja točka same razprave pa bodo migracije. Evropska komisija bo
               poročala o implementaciji skupnih dogovorov in sprejetih sklepih glede migracijske
               problematike. Jaz se tukaj ne bi zdaj spuščal v podrobnosti, zato, ker smo velikokrat
               že razpravljali o teh vprašanjih. Opozoril bi predvsem na dve zadevi. Na področju,
               ali pa na območju osrednje sredozemske migracijske poti, so se stvari v zadnjem
               mesecu, mesecu in pol, dveh, izboljšale. Zlasti po tem, ko je v prvi vrsti Italija
               sprejela nekatere ukrepe. Tudi ostale države, ki sodelujemo v okviru kontaktne
               skupine - in tu se Slovenija zelo aktivno vključuje, tudi s konkretnimi predlogi -,
               seveda je dalo rezultat, tako da beležimo močan upad ilegalnih migracij preko centralne sredozemske
               poti.</p>
               <p>Tisto kar nas pa seveda skrbi in kar tudi opozarja grški minister za migracije, pa
               je, da se na drugi strani krepi ta priliv tako iz Turčije v Grčijo. Zaznavamo tudi
               nekatere druge, sicer na zelo nizki ravni, pa vendarle, prehode. Zaradi tega bomo
               tudi opozorili, da ob vseh ukrepih, ki jih sprejemamo na sredozemski poti, Evropska
               unija ne sme pozabiti na zahodno-balkansko oziroma vzhodno-sredozemsko migracijsko
               pot. In seveda, da še naprej krepi sodelovanje s Turčijo pri preprečevanju ilegalnih
               migracij iz Turčije proti Evropski uniji.</p>
               <p>Slovenija bo tudi posebej izpostavila, ob tem, kar sem povedal, da bo še naprej
               aktivno sodelovala tako pri varovanju zunanjih meja, kot pri aktivnem, aktivna
               znotraj, pri posameznih operacijah znotraj Frontexa. Seveda pripravljeni smo dati na
               razpolago tudi nekatere naše tehnične zmožnosti, ki smo jih že v preteklem obdobju.
               In kot rečeno, posebej bomo še opozorili na zahodno-balkansko migracijsko pot in
               dejstvo, da vse države na tej poti morajo opraviti svoje delo, če želimo obdržati
               stvari pod nadzorom.</p>
               <p>Kar se tiče, in to bo tudi ena od tem, ki jo bo, pričakujemo, da bo komisar
               Avramopoulus poročal glede izpolnjevanja zavez držav članic Evropske unije glede
               relokacije in <q>»resettlementa«</q>. Povedati moram, da Slovenija vse svoje obveze
               izpolnjuje. V naslednjih dneh bomo dali zadnjo najavo, kar se tiče relokacije. Je pa
               res, da odziva na zadnje najave, zlasti iz Grčije, ni bilo. Iz Italije pa mislim, da
               dve, tri dosjeje smo dobili, tako da Slovenija je pripravljena, seveda je pa stvar
               držav, torej Grčije in Italije, koliko in v kakšni meri potem pošlje te dosjeje. Smo
               pa začeli tudi postopek <q>»resettlementa«</q>, tako da bo Slovenija izpolnila vse svoje
               zaveze in obveznosti, ki jih je prevzela.</p>
               <p>Opozorili pa bomo, da ilegalne migracije še vedno so, da ne smemo oziroma, da moramo
               imeti tudi to pred očmi. Nenazadnje, do konca avgusta smo preko tisoč 200 ilegalnih
               migrantov prestregli na naših zunanjih mejah. In seveda to ni majhna številka. To, da
               pa dobro delamo, pa dokazuje, da potem teh migracijskih tokov naprej v Italijo,
               Avstrijo ni - in to še enkrat želim izpostaviti -, kar pomeni, da pričakujemo, da bo
               Komisija in pa unija še naprej močno podpirala Slovenijo, tako pri naših
               prizadevanjih, kot tudi pri naših stališčih, povezanih z notranjimi mejami.</p>
               <p>In seveda 3. točka bo informacija glede sporazuma med Evropsko unijo in Kanado glede
               PNR. Vi veste, da leta 2014 smo podpisali sporazum za izmenjavo podatkov o potnikih v
               letalskem prometu, Svet Evropske unije je pa zaprosil Evropski parlament za potrditev
               sporazuma. Slednji pa je pred odločitvijo zaprosil za mnenje Sodišče Evropske unije,
               torej, če so te odločbe v skladu z zaščito zasebnosti in osebnih podatkov. Julija
               tega leta je sodišče podalo mnenje, da sporazum v trenutni obliki ne more biti
               sklenjen, saj niso izpolnjeni pogoji za zaščito temeljnih pravic posameznikov. Po
               mnenju sodišča je treba v sporazumu bolj natančno predvsem določiti, kateri podatki
               se izmenjujejo, modeli in kriteriji za izmenjavo podatkov morajo biti po mnenju
               sodišča natančni, zanesljivi ter ne smejo biti diskriminatorni, in seveda, da se mora
               zagotoviti, da bo Kanada podatke uporabila samo za namene boja proti terorizmu in
               hujšemu mednarodnemu kriminalu. Kot rečeno, od komisarja Kinga se pričakuje predvsem
               informacija o stanju in pa predvsem o nadaljnjih korakih. V zvezi s samo direktivo
               PNR pa je seveda Evropska komisija, in to bo tudi na tem zasedanju ponovno
               izpostavljeno, da jo je potrebno nemoteno izvajati na ravni držav članic in da je
               seveda potrebno v predvidenem roku tudi v celoti implementirati to direktivo. Mislim,
               da je to 25. maj 2018, če se ne motim.</p>
               <p>Toliko, gospod predsednik, za uvod.</p>
               <p>Hvala lepa.</p>
            </sp>
            <sp xml:id="SDT7-OZZEU-redna-137-2017-09-08.sp60">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam.</p>
               <p>Odpiram razpravo poslank in poslancev. Ne vidim želje po razpravi, zato jo tudi
               zaključujem in na glasovanje dajem naslednji predlog sklepa: <q>»Odbor za zadeve
               Evropske unije se je seznanil z izhodišči za udeležbo delegacije Republike Slovenije
               na zasedanju Sveta Evropske unije za pravosodje in notranje zadeve, ki bo v Bruslju
               14. 9., in jih podprl.«</q> Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage> </p>
               <p>Ugotavljam, da je sklep sprejet.</p>
               <p>Najlepše se zahvaljujem obema predstavnikoma Ministrstva za notranje zadeve oziroma
               vsem trem predstavnikom Ministrstva za notranje zadeve.</p>
               <p>S tem tudi zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA, TO JE INFORMACIJA O STANJU PRENOSA DIREKTIV
                  V PRAVNI RED REPUBLIKE SLOVENIJE IN ODPRTIH POSTOPKIH UGOTAVLJANJA KRŠITEV PRAVA
                  EU.</title>
               </p>
               <p>Kot gradivo k tej točki ste prejeli omenjeno informacijo, 28. 7. 2017.</p>
               <p>Za predstavitev te informacije vljudno prosim mag. Damjana Tušarja v Službi Vlade
               Republike Slovenije za zakonodajo. Še prej pa bi morda… Nič glede vas, ampak glede
               vaših nadrejenih opozoril, da enkrat na leto poteka to poročanje na tem odboru, na
               našo željo in bi si seveda tudi želeli, da pridejo tisti, ki so za to odgovorni.
               Ampak, zdaj vam pa dajem besedo in verjamem, da nam boste povedali vse, katerih
               direktiv še nismo prenesli v pravni red.</p>
               <p>Izvolite, imate besedo.</p>
            </sp>
            <sp xml:id="SDT7-OZZEU-redna-137-2017-09-08.sp61">

               <speaker>MAG. DAMJAN TUŠAR:</speaker>

               <p>Hvala lepa za besedo, gospod predsednik.</p>
               <p>Spoštovane poslanke in poslanci!</p>
               <p>Glede tega uvodnega bi pač opravičil našo direktorico, ker je upravičeno odsotna, naš
               namestnik direktorja pa je pač moral biti na seji Vlade in zaradi tega sem jaz po
               takšnem naključju na tej seji odbora.</p>
               <p>To poročilo, kot veste, je posledica oziroma podlaga v njem je v tem, da je Republika
               Slovenija dolžna spoštovati pravo Evropske unije, prenašati direktive v naš pravni
               red in ustrezno izvajati vse predpise Evropske unije.</p>
               <p>Kot vidite, je v tem poročilu omenjenih 28 direktiv, glede 22 direktiv je že potekel
               rok za prenos v naš pravni red, glede 7 pa bo rok potekel do konca tega leta. Kar pa
               je bistveno, so ti postopki, ki tečejo pred Evropsko komisijo oziroma potem v
               nadaljevanju tudi pred Evropskim sodiščem glede kršitev pravnega reda. V tem trenutku
               je odprtih 50 postopkov, 31 postopkov se nanaša zaradi nepravočasnega prenosa
               direktiv v naš pravni red, 19 postopkov pa se nanaša zaradi nepravilnega izvrševanja
               prava Evropske unije. Pri tem je treba poudariti, da so te številke v tem trenutku
               dejansko nižje. Pri 18 direktivah od 31 tu omenjenih je bilo komisiji sporočeno, da
               je Republika Slovenija opravila vse obveznosti v zvezi s prenosom teh direktiv in te
               direktive so bile notificirane z ustreznimi našimi pravnimi akti. Glede… Potem pa še
               v štirih primerih, ko gre za nepravilno izvajanje prava Evropske unije, je Republika
               Slovenija  predložila
               vse potrebne dokaze, poročila, da je izvedla vse tisto, kar je bilo v uradnih
               opominih oziroma v obrazloženih mnenjih. Tukaj v poročilu izhaja, imate tudi pregled,
               po katerih področjih je največ teh postopkov. Vidite, največ postopkov je na
               Ministrstvu za okolje in prostor, potem finance, notranje zadeve in recimo za
               infrastrukturo. Daleč največ postopkov je v fazi uradnega opomina. To je prva faza
               postopka glede kršitve pravnega reda in začetna faza, ker potem sledi še obrazloženo
               mnenje in če tudi država neustrezno odreagira na obrazloženo mnenje, sledi napoved
               tožbe, potem tožba in potem seveda sodba sodišča Evropske unije, kolikor je ta sodba
               utemeljena. V tem trenutku, kar je tudi bistveno, sta bili zoper Republiki Slovenijo
               izdani dve ugotovitveni sodbi, pa, kot veste, verjetno je bila pred nekaj časa zoper
               Republiko Slovenijo vložena še ena tožba. Toliko za začetek.</p>
               <p>Hvala.</p>
            </sp>
            <sp xml:id="SDT7-OZZEU-redna-137-2017-09-08.sp62">

               <speaker>PREDSEDNIK KAMAL IZIDOR SHAKER:</speaker>

               <p>Hvala lepa tudi vam.</p>
               <p>Odpiram razpravo o tej informaciji. Jaz bi vas morda samo vprašal, če lahko bolj
               konkretizirate, to, kar ste nazadnje navedli. Glede sodb, ja.</p>
            </sp>
            <sp xml:id="SDT7-OZZEU-redna-137-2017-09-08.sp63">

               <speaker>MAG. DAMJAN TUŠAR:</speaker>

               <p>Ja, bili sta, kot sem rekel, izdani dve ugotovitveni sodbi. To pomeni, da je sodišče
               Evropske unije ugotovilo kršitev Republike Slovenije in naložilo odpravo teh kršitev.
               To pa še ne pomeni, da je bila Republika Slovenija kakorkoli kaznovana, denarno.
               Republika Slovenija mora pač te sodbe izvršiti. Gre pa za primer odlagališča gum na
               Lovrencu na Pohorju. Po mojih podatkih iz odgovora komisiji, naj bi Slovenija iz tega
               odlagališča že odstranila veliko večino gum. Za ostalo pa se je komisiji zavezala, da
               bo to storila do konca letošnjega leta. Gre pa, ne vem, po teh podatkih za enormne
               količine gum. Potem, druga zadeva je pa ugotovitvena sodba, ki se nanaša na Teharje.
               V tem primeru gre za nedovoljene izkope in potem odlaganje odpadkov. Tu je naša
               država predložila časovnico, kako bo to zadevo sanirala in je v stalnem stiku z
               Evropsko komisijo in ji poroča. Po teh podatkih se na zadevi dogaja in stalno poroča
               Evropski komisiji o odpravi teh kršitev. Bila je pa vložena, kot veste, še ena tožba
               glede raznoraznih zapuščenih odlagališč po celotni državi. Tu pa pristojno
               ministrstvo pripravlja odgovor na tožbo.</p>
            </sp>
            <sp xml:id="SDT7-OZZEU-redna-137-2017-09-08.sp64">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala za vaša pojasnila.</p>
               <p>Zaključujem… Aha, gospa Marinka Levičar, podpredsednica, izvolite, imate besedo.</p>
            </sp>
            <sp xml:id="SDT7-OZZEU-redna-137-2017-09-08.sp65">

               <speaker>MARINKA LEVIČAR (PS DeSUS):</speaker>

               <p>Hvala lepa, predsednik, za besedo. Lep pozdrav prisotnim tudi v mojem imenu.</p>
               <p>Ja, mene to stanje vseeno… Meni se zdi to stanje vseeno zaskrbljujoče in mislim, da
               bi nekako morali podati tudi neko kritiko. Jaz vsekakor menim, da nekateri, to kar
               smo slišali v obrazložitvi, da je vseeno premalo in morda bi prosili za podrobnejšo
               obrazložitev teh zadev, vsaj kar se tiče teh sodnih postopkov in ugotovitvene sodbe.
               To, kar je poziv EK za izvršitev sodbe, ti dve zadevi. Jaz sem samo to, kar sem
               spremljala v medijih, to, kar sem danes slišala, se mi zdi pa premalo, da bi bila
               zadovoljna s to informacijo. Bi mogoče za eno od naslednjih sej ali kakorkoli, da nam
               to še bolj podrobno poročate o razlogih? Ker gre pač lahko tudi za visoke kazni, ki
               jih bo morala Slovenija plačati in vsekakor bi morali to nekako preprečiti, da do
               tega ne bi prišlo.
               Hvala.</p>
            </sp>
            <sp xml:id="SDT7-OZZEU-redna-137-2017-09-08.sp66">

               <speaker>PREDSEDNIK KAMAL IZIDOR SHAKER:</speaker>

               <p>Mag. Bojan Krajnc, izvolite.</p>
            </sp>
            <sp xml:id="SDT7-OZZEU-redna-137-2017-09-08.sp67">

               <speaker>MAG. BOJAN KRAJNC (PS SMC):</speaker>

               <p>Ja, hvala za besedo.</p>
               <p>Jaz se pridružujem kolegici pri tem. Upam, da bo predsednik našel poslovniške
               možnosti, zato da pri tej točki odbor sprejme nek sklep v zvezi s tem. Upam, da je
               kolegica mislila tudi na tisti del, na katerega je opozoril predstavnik Vlade v zvezi
               z okoljem in prostorom in s postopki in sodbami, ki tam tečejo. Iz poročila je res
               možno videti, da, če preveč ne dramatiziram, pa bi pravzaprav moral, ker gre za tako
               pomembno zadevo, ampak kljub vsemu gre za neko nabiranje, recimo temu, starih bremen
               na tem področju, ki jih Slovenija iz takšnih ali drugačnih razlogov v daljšem
               časovnem obdobju ni mogla rešiti predvsem zaradi tega, ker ni bilo finančnih
               sredstev. Da smo pa že nekaj časa v situaciji, ko bi lahko konkretizirali programe,
               roke in časovnice in načine za izvedbo sanacije takih zadev. Veseli me, da v
               konkretnem primeru, ki ga je omenil predstavnik Vlade, glede odlagališča gum, pa
               nisem prepričan, da gre za Lovrenc na Pohorju, ampak za neko odlagališče na Dravskem
               polju ali pa se tudi lahko motim, bo prišlo do končne sanacije v tem letu. Pa
               vendarle podpiram to, kar je kolegica predlagala.</p>
            </sp>
            <sp xml:id="SDT7-OZZEU-redna-137-2017-09-08.sp68">

               <speaker>PREDSEDNIK KAMAL IZIDOR SHAKER:</speaker>

               <p>Želite besedo? Izvolite. Mag. Tušar.</p>
            </sp>
            <sp xml:id="SDT7-OZZEU-redna-137-2017-09-08.sp69">

               <speaker>MAG. DAMJAN TUŠAR:</speaker>

               <p>Hvala.</p>
               <p>Glede teh dveh ugotovitvenih sodb, ki sem jih že omenil. Ena bo, kot je že gospod
               poslanec povedal, bo do letošnjega leta realizirana in če bo realizirana, in videti
               je, da bo realizirana, potem tu ni pričakovati nikakršnih kazni s strani Evropskega
               sodišča. Moram še enkrat opozoriti, Slovenija tu še nikakor ni bila denarna
               kaznovana. Tu gre zgolj za ugotovitvene sodbe, ki pomenijo ugotovitev kršitev. Kar se
               tiče druge sodbe, to je Teharje in nedovoljen izkop in odlaganje odpadkov, tu je pač
               Vlada oziroma ministrstvo podala časovnico, kako se bo te stvari lotila in je v
               stalnem stiku s komisijo in komisija je zaenkrat videti zadovoljna glede napredka. Če
               ne bi bila, potem je pa res možna naslednja možnost, to je ponovni postopek pred
               sodiščem Evropske unije, ki pa v tem primeru začne izrekat denarne kazni, ki so lahko
               tudi hude. Bi pa mogoče… No, rečem, vsaka takšna kršitev seveda ni dobra za državo,
               bi pa vseeno mogoče rad podal kratek statistični pregled glede postopkov, ki so
               sproženi proti naši državi. Lahko ugotovimo, da se naša država nahaja v spodnji
               polovici držav članic po številu zadev odprtih postopkov, ki tečejo pred Evropsko
               komisijo. Recimo, najmanj postopkov teče proti Estoniji, recimo 30, največ pa proti
               Španiji, po teh podatkih 91. Proti nam je odprtih trenutno 50 postopkov, ampak kot
               sem že omenil, je v primeru več kot 20 postopkov država praktično bodisi že
               notificirala predpise oziroma naredila vse, da te kršitve odpravi. Kar se pa tiče
               trenda kršitev, lahko pa to rečem – tam nekje na začetku tega mandata Državnega zbora
               je bilo odprtih 47 postopkov, v tem trenutku jih je pa 50. Tako da, ne vem… Kar se
               statistike tiče, se stanje v mandatu tega Državnega zbora ni poslabšalo. Je na neki
               konstantni ravni.</p>
               <p>Hvala.</p>
            </sp>
            <sp xml:id="SDT7-OZZEU-redna-137-2017-09-08.sp70">

               <speaker>PREDSEDNIK KAMAL IZIDOR SHAKER:</speaker>

               <p>Najlepša hvala tudi vam za vsa pojasnila.</p>
               <p>Predlog, ki je bil podan s strani kolegice Marinke Levičar in ki ga je podprl mag.
               Bojan Krajnc, bom delno upošteval. Namreč, ker vidim, da je želja po bolj vsebinski
               razpravi in da Služba Vlade za zakonodajo ne more podati konkretnih odgovorov in da
               je želja po vsebinski razpravi o teh tožbah, bom storil tako, da bom to sejo
                  oziroma to točko
               dnevnega reda prekinil in jo bomo nadaljevali enkrat prihodnjič in bomo na to sejo
               povabili tudi predstavnike resornih ministrstev, da bodo bolj podrobno podali
               vprašanja in da bomo imeli morda tudi kakšno bolj vsebinsko razpravo.</p>
               <p>Zatorej, na podlagi Poslovnika Državnega zbora prekinjam to točko dnevnega reda in
               tudi 137. sejo Odbora za zadeve Evropske unije.</p>
               <p>Predstavniku Službe Vlade za zakonodajo se zahvaljujem za vsa pojasnila. Vam želim
               uspešen dan in prijeten vikend, tudi vam kolegice in kolegi lep vikend in
                  uživajte. <stage type="time">(SEJA JE BILA PREKINJENA 8. SEPTEMBRA 2017 OB 11.21.)</stage>
               </p>
            </sp>
         </div>
      </body>
   </text>
</TEI>