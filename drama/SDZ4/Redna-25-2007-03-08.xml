<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ4-Redna-25-2007-03-08">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|AC69749F2D957D35C12572A500407E42</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=AC69749F2D957D35C12572A500407E42</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Redna-25-2007-03-08.DZ" n="25">
               <name>Redna</name>
               <date when="2007-03-08"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Redna-25-2007-03-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">Nadaljevanje 25. seje</stage>
            <stage type="chairman">Sejo je vodil dr. Marko Pavliha, podpredsednik Državnega zbora.</stage>
            <stage type="time">Seja se je pričela ob 10.00.</stage>


            <sp xml:id="SDZ4-Redna-25-2007-03-08.sp1">

               <speaker>PODPREDSEDNIK DR. MARKO PAVLIHA:</speaker>

               <p>Spoštovane kolegice poslanke in kolegi poslanci, gospe in gospodje! Pričenjamo z
               nadaljevanjem 25. seje Državnega zbora Republike Slovenije. Dovolite mi, da ob tej
               priliki kolegicam poslankam, sodelavkam Državnega zbora in vsem damam v domovini in
               zunaj nje od srca voščim vse najboljše za mednarodni dan žena. Tudi seveda vsem
               obiskovalkam, ki so med nami na tribuni.</p>
               <p>Jaz pa sem obveščen, da se današnje seje ne morejo udeležiti naslednje poslanke in
               poslanci: Jožef Horvat od 15. ure, Martin Mikolič od 12. ure, moja malenkost od 18.
               ure, gospa Breda Pečan, mag. Majda Potrata od 16. ure dalje, Maria Pozsonec, Alojz
               Sok, Alojz Posedel, Miran Jerič in dr. Mitja Slavinec od 16. ure dalje.</p>
               <p>Prehajamo na <title>2. TOČKO DNEVNEGA REDA - TO JE NA OBRAVNAVO POROČILA USTAVNE
                  KOMISIJE O PRIPRAVI PREDLOGA USTAVNEGA ZAKONA O SPREMEMBI 83., 100. IN 167. ČLENA
                  USTAVE REPUBLIKE SLOVENIJE, EPA 664-IV .</title> Za razpravo imamo 2 uri in 5 minut.
               Državni zbor je na 17. seji 23. maja 2006 s potrebno dvotretjinsko večino navzočih
               poslank in poslancev sprejel predlog za začetek postopka za spremembo Ustave
               Republike Slovenije in naložil Ustavni komisiji, da pri oblikovanju predloga
               ustavnega zakona, na podlagi predloženega besedila osnutka ustavnega zakona za
               spremembo 83., 100. in 167. člena Ustave Republike Slovenije, prouči ali bi bilo pri
               oblikovanju besedila 83. člena predloga potrebno določiti omejitev in na kakšen način
               obsega imunitete za kršitve prepovedi iz 63. člena Ustave Republike Slovenije.</p>
               <p>Ustavna komisija je s pomočjo strokovne skupine pri ustavni komisiji za področje
               poslanske imunitete opravila zahtevano preučitev in v Državni zbor v prvi fazi
               ustavnorevizijskega postopka sprejeto spremembo 83. člen dopolnila z amandmajem, s
               katerim se imuniteta ne bi priznavala za kršitve iz 63. člena Ustave. V nadaljevanju
               odločanja o vsebini predloga ustavnega zakona, Ustavna komisija ni sprejela tako
               dopolnjenega besedila predloga Ustavnega zakona. Zato bo Državni zbor v skladu z
               drugim odstavkom 180. člena Poslovnika, po končani današnji razpravi o poročilu
               Ustavne komisije sprejemal stališča, ki naj jih Ustavna komisija upošteva pri
               pripravi novega predloga ustavnega zakona. Predloge stališč, ki naj jih upošteva
               Ustavna komisija pri pripravi novega predloga ustavnega zakona lahko glede na
               dosedanjo parlamentarno prakso vložijo do konca splošne razprave o poročilu Ustavne
               komisije poslanci, poslanska skupina ali Vlada Republike Slovenije. O vloženih
               predlogih stališč bomo razpravljali v okviru preostanka najavljenega časa po
               zaključeni splošni razpravi. V primeru, da nobeno od stališč ne bo sprejeto, bomo
               nato z navadno večino odločali o sklepu na podlagi drugega odstavka 180. člena
               Poslovnika. In sicer, da je postopek za spremembo 83., 100. in 167. člena Ustave
               Republike Slovenije končan. Ob tem vas želim opozoriti na drugi odstavek 177. člena
               našega Poslovnika, ki določa, da vsebinsko enakega predloga za spremembo Ustave v tem
               mandatu ne bo več možno vložiti kot tudi ne bo možna njegova obravnava na Ustavni
               komisiji.</p>
               <p>Prehajamo na obravnavo poročila Ustavne komisije in sicer na predstavitev stališč
               poslanskih skupin o poročilu Ustavne komisije. Prvi ima besedo gospod Bajc v imenu
               Slovenske ljudske stranke.</p>
            </sp>
            <sp xml:id="SDZ4-Redna-25-2007-03-08.sp2">

               <speaker>JOSIP BAJC:</speaker>

               <p>Hvala, gospod podpredsednik. Spoštovane kolegice in kolegi, tudi v mojem imenu in lep
               dan in kolegicam lepo praznovanje.</p>
               <p>Ustavna komisija je obravnavala Predlog ustavnega zakona o spremembah 83., 100. in
               167. člena veljavne Ustave Republike Slovenije. Obravnavana materija se nanaša na
               imuniteto poslancev Državnih svetnikov in sodnikov Ustavnega sodišča Republike
               Slovenije. Pri obravnavi predloga za začetek postopka spremembe Ustave Republike
               Slovenije z osnutkom ustavnega zakona glede 83., 100. in 167. člena Ustave, ki se
               nanaša na imuniteto, smo poslanci poslanske skupine Slovenske ljudske stranke
               poudarili, da je sedanja ureditev imuniteta poslancev Državnega zbora deležna
               največkrat upravičene kritike pa tudi zlorabe. Razlog za to je največkrat, kot
               rečeno, zloraba tega instituta bodisi s strani posameznih poslancev Državnega zbora
               kot tudi članov oziroma svetnikov Državnega sveta Republike Slovenije.</p>
               <p>Ponovno velja poudariti, da so se poskusi za spremembo instituta imunitete, predvsem
               procesne imunitete, pojavljali že od sprejema Ustave, to je od leta 1991 dalje,
               vendar do danes neke rešitve, ki bi jo podprlo dovolj poslancev nismo našli. Poslanci
               poslanske skupine Slovenske ljudske stranke smo večkrat poudarili, da bomo podprli
               oziroma glasovali za kompromisni predlog ustavnega zakona o spremembi Ustave
               Republike Slovenije, ki popolnoma odpravlja procesno imuniteto poslancev,
               materialnopravno imuniteto pa ureja nekoliko širše kot do sedaj. Enako imuniteto kot
               poslanci naj bi po predlogu ohranili sodniki Ustavnega sodišča, državni svetniki pa
               naj imunitete po novem ne bi več imeli.</p>
               <p>V preteklosti smo poslanci poslanske skupine Slovenske ljudske stranke bili tudi
               sopodpisniki predloga za ustavno ureditev tega področja na način, da bi se v celoti
               črtale določbe v zvezi s poslansko imuniteto, zato smo seveda pripravljeni podpreti
               predlog, ki kakorkoli oži sedanjo možnost uporabe imunitete, široke možnosti uporabe
               imunitete pa bi seveda omogočilo tudi določene zlorabe.</p>
               <p>Pri obravnavanem predlogu spremembe Ustave, ki je predmet današnjega odločanja, smo
               iskali kompromisni predlog, po katerem se odpravi imuniteta Državnih svetnikov,
               imuniteta sodnikov Ustavnih sodišč se izenači z imuniteto poslancev Državnega zbora.
               Poslanci po predlogu ne bi bili odgovorni niti kazensko niti odškodninsko niti zoper
               njih ne bi bilo možno začeti postopka za mnenje ali glas, ki ga je poslanec izrekel
               pri opravljanju svoje poslanske funkcije. Dejstvo je, da Ustavna komisija pri
               glasovanju o predlogu ustavnega zakona ni podprla prvega razdelka, torej ni bila
               zagotovljena potrebna dvotretjinska večina za sprejem sklepa o sprejetju ustavnega
               zakona. Menimo, da pri delu Ustavne komisije vsi zasledujejo isti cilj. Predlog
               poslanske skupine Liberalne demokracije Slovenije, ki je pravzaprav povzročil, da
               predlog zakona na Ustavni komisiji ni dobil zadostne podpore, pomeni dejansko
               ohranitev odškodninske odgovornosti poslanca. Sprejem tega predloga bi namreč
               pomenil, da nismo imunitete kaj bistveno spremenili. Zapisana bi bila izključitev
               odškodninske odgovornosti poslanca za mnenje in glas, obenem pa bi z izjemo omogočil
               uveljavitev odškodninske odgovornosti zoper poslanca na področju, ki je relativno
               široko in zajema na primer tudi pojem razžalitve.</p>
               <p>V poslanski skupini Slovenske ljudske stranke menimo, da je besedilo predloga
               ustavnega zakona, ki smo ga obravnavali na seji Ustavne komisije predstavljalo
               ustrezen kompromis, ki bi lahko v Državnem zboru dobil potrebno dvotretjinsko večino.
               V poslanski skupini Slovenske ljudske stranke bomo tudi v prihodnje podprli predloge
               v smeri omejevanja poslanske imunitete oziroma oženja tega instituta. S tem se
               namreč, po našem mnenju, zmanjšuje tudi možnosti zlorabe le-tega. Poslanci poslanske
               skupine Slovenske ljudske stranke pozivamo vse poslance tega Državnega zbora, da
               skušamo uskladiti oziroma se dogovoriti o kompromisnem predlogu. Če to ni možno
               danes, pa moramo v prihodnje ponovno začeti z usklajevanji, katerih rezultat bo
               dokončna ureditev tega pomembnega področja naše ustave. Hvala.</p>
            </sp>
            <sp xml:id="SDZ4-Redna-25-2007-03-08.sp3">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo gospod Prijatelj v imenu Slovenske nacionalne
               stranke.</p>
            </sp>
            <sp xml:id="SDZ4-Redna-25-2007-03-08.sp4">

               <speaker>SREČKO PRIJATELJ:</speaker>

               <p>Hvala lepa, spoštovani podpredsednik. Spoštovane kolegice, spoštovani kolegi, dragi
               obiskovalci, obiskovalke! Preprosto gre pri tem za ustavno pravico. Imuniteta pripada
               vsem poslankam in poslancem, ne samo v tem Državnem zboru, tudi drugje, ko zastopajo
               svoja stališča. Preprosto ne moremo iti mimo tega, da je v prvi fazi, ko je bila v
               Državnem zboru predložena sprememba 83., 100. in 167. člena Ustave Republike
               Slovenije, bila ta odločitev podprta z dvotretjinsko večino. S predlaganim stališčem
               so predlagatelji, smo predlagatelji želeli, da Ustavna komisija Državnega zbora
               Republike Slovenije pripravi predlog, ki bo vsebinsko enak priloženemu osnutku
               ustavnega zakona, brez dodatnih sprememb. Ravno zaradi tega menimo in tudi podali smo
               predlog stališča, da Ustavna komisija mora pripraviti predlog zakona, ki bo uravnan
               tako, da bo ščitil poslanca tudi takrat, ko bo zastopal svoje interese zunaj tega
               okolja. Namreč danes lahko govorimo o tem, da gre za odškodninsko tožbo, lahko torej,
               pri vsakem poslancu, ko bo nekoč nekdaj nekomu nekaj očital, poglejte ta primer,
               zadnji na primer, predsednik naše stranke Zmago Jelinčič Plemeniti, je v bistvu v tem
               Državnem zboru govoril o nesprejemljivih dejstvih glede gospoda Aksentijevića, ki je
               bil takrat na napačni strani, bil je okupator. Danes ga toži odškodninsko.
               Svojevrsten paradoks. In to so v bistvu dejanske resnice, ki se dogajajo in mislimo,
               da bi ta Državni zbor moral pogledati tudi malo ureditev drugih držav in poslanke in
               poslance primerno zaščititi z imuniteto, ki seveda bi bila tako procesna kakor tudi
               materialna. In iz tega stališča mislimo, da gre za korak nazaj. Predlog, ki smo ga
               dali, je jasen in pričakujemo, da bo debata tekla tudi v tej smeri, in da bo ta
               predlog podprt. Hvala lepa.</p>
            </sp>
            <sp xml:id="SDZ4-Redna-25-2007-03-08.sp5">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo mag. Žnidaršič, v imenu DeSUS-a.</p>
            </sp>
            <sp xml:id="SDZ4-Redna-25-2007-03-08.sp6">

               <speaker>MAG. FRANC ŽNIDARŠIČ:</speaker>

               <p>Spoštovani gospod podpredsednik, kolegice in kolegi! Predlagana sprememba Ustave se
               nanaša na institut imunitete, kot jo določajo 83., 100. ter 167. člen Ustave
               Republike Slovenije. Za poslance predstavlja ta institut eno izmed zagotovil za
               njihovo nemoteno delo, pa tudi nemoteno delo parlamenta samega. Poslanci naše stranke
               poudarjamo, da je ta institut za delo Državnega zbora nujno potreben, saj bi v
               nasprotnem primeru poslancem ne bila zagotovljena svoboda govora, izpostavljeni bi
               bili različnim pritiskom in šikaniranju, proti njim bi se lahko sprožali šikanozni
               postopki, zaradi vloženih tožb proti njim ne bi mogli normalno opravljati svoje
               poslanske funkcije. Predlagana sprememba ustave ukinja oziroma odpravlja
               procesno-pravno imuniteto poslanca, članov Državnega sveta ter sodnikov Ustavnega
               sodišča, razširja pa njihovo materialno pravno imuniteto tako, da poleg kazenske
               odgovornosti izključuje tudi odškodninsko odgovornost ter začetek postopka zoper
               poslanca za mnenja ali glas, ki ga je izrekel pri opravljanju svoje funkcije.
               Poudarjamo, da tako določena imuniteta v bistvu sledi tudi definiciji, ki jo določa
               pri nas ratificirana Pogodba o Ustavi za Evropsko unijo.</p>
               <p>Zahteve po spremembah ustavne ureditve imunitete so postale resnejše, ko so se
               poslanci na podlagi civilnih obsodb, za besede izrečene iz govorniškega odra
               parlamenta zavedli, da njihova imuniteta ne sega tudi na civilno-pravno področje.
               Tako se je začelo postavljati vprašanja ali sploh še gre za svobodo govora oziroma
               razpravljanja, če nad njimi visi možnost civilno-pravne odgovornosti za izrečene
               besede v parlamentu.</p>
               <p>V poslanski skupini DeSUS menimo, da je razširitev materialno-pravne imunitete nujna,
               saj bo le s tem svoboda govora poslancev, izražena mnenja in glasovanja uresničena v
               največji možni meri. Ocenjujemo, da je kultura obnašanja ljudi, ki so izvoljeni v
               funkcijo poslanca na takšnem nivoju, da v samem parlamentu ne bi smelo prihajati do
               civilnih deliktov kot so razžalitev, lažne obtožbe in obrekovanja v razmerju do
               drugih kolegov poslancev ali do predstavnikov Vlade in tudi do predstavnikov
               državljanov oziroma do državljanov samih. Materialno-pravna imuniteta se razširja
               tudi v smislu, da ni vezana zgolj na mnenje ali glas, izrečen na sejah Državnega
               zbora ali njegovih delovnih teles, temveč obsega tudi druge naloge, ki jih opravljajo
               poslanci. Poslanci DeSUS-a menimo, da takšna širitev celoviteje varuje funkcijo
               poslanca.</p>
               <p>Tukaj seveda pa je stališče v poslanski skupini šlo narazen. Nekateri izmed nas
               štirih zagovarjajo, da je treba to materialno-pravno imuniteto omejiti z določbami
               63. člena Ustave, ki govori o spodbujanju k neenakopravnosti, nestrpnosti, nasilju in
               vojni, ta del vsi podpiramo, da ga vključimo v samo dikcijo spremembe. Ko pa gre za
               lažnive obdolžitve, hude razžalitve in obtožbe do tistih, ki se v enaki poziciji ne
               morejo braniti pa so se naša mnenja razšla v tem smislu, da sam mislim, da bi morala
               ta materialno-pravna imuniteta seči samo do tam, da nekdo ni nekoga na ta račun in na
               račun te imunitete neskrupulozno obdolžil lažnivih dejanj ali obnašanja in na ta
               način ušel možni civilno-pravni tožbi in odškodnini, ki se iz tega naslova zahteva.
               Mi razumemo stališče tudi drugih, ki pravijo, da je kultura razprav na takem nivoju,
               da do tega ne bo prihajalo, ampak dosedanje dogajanje govori prav nasprotno. V tem
               Državnem zboru je mnogo razpravljavcev hudo žalilo in hudo lažno obrekovalo
               državljane vseh nivojev in zaradi tega mislimo, da je to zadevo treba, s to stvarjo
               treba omejiti spremembo oziroma to imuniteto. V vsem drugem pa smo si enotni tako, da
               bomo v nadaljevanju podprli vse poskuse, da se dokončno reši vprašanje imunitete,
               vendar s temi ovirami glede enotnosti našega glasovanja in bomo zaradi tega, v tem
               konkretnem primeru, glasovali vsak po svoji vesti. Hvala lepa.</p>
            </sp>
            <sp xml:id="SDZ4-Redna-25-2007-03-08.sp7">

               <speaker>PODPREDSEDNIK DR. MARKO PAVLIHA:</speaker>

               <p>Besedo ima mag. Grims, v imenu SDS.</p>
            </sp>
            <sp xml:id="SDZ4-Redna-25-2007-03-08.sp8">

               <speaker>MAG. BRANKO GRIMS:</speaker>

               <p>Hvala za besedo. Vsem zbranim pa lep pozdrav! Danes so seveda naše besede namenjene
               predvsem javnosti, v veliki meri pa gre tudi za osvežitev spomina, kajti zgodba, ki
               smo ji priča, se zdaj vleče kot jara kača že približno polovico mandata tega
               Državnega zbora in zaradi tega pojdimo od ključnih točk naprej.</p>
               <p>Že takoj na začetku svojega mandata je ta Državni zbor, v tej sestavi, potrdil
               predlog Ustave Evropske unije. To je zanimivo, kot bomo videli kasneje, zaradi tega,
               ker nekatere stvari, ki se dotikajo današnje teme ta Ustava zelo natančno ureja.
               Prejela je 72 glasov, zato seveda že iz načela, da imamo enaka merila za vse, bi bilo
               verjetno pričakovati, da je to lahko na nek način vzgled in usmeritev za naše delo
               naprej. To je bilo pravzaprav tudi naše izhodišče takrat, ko smo začeli s pripravami
               na spremembo Ustave, vendar se je izkazalo, da zadeva ne bo šla tako zlahka v tej
               smeri. Iz tega razloga smo pač ugotovili, da je zelo velika pripravljenost za ožanje
               imunitete in zato smo v SDS skupaj s koalicijskimi partnerji predlagali največjo
               možno ožitev imunitete, to pomeni, da se preprosto črta določilo o imuniteti iz
               Slovenske ustave. To je bil potem predlog, ki je vzporedno še z enim predlogom,
               katerega nosilec je bil gospod Potrč, bil več kot leto dni vzporedno vložen v
               proceduro v parlamentu. Ker se je izkazalo, da stvari zajemajo širši krog, namreč
               spomnil bi na takratno razpravo, nobeden od teh dveh predlogov ni dejansko mogel
               dobiti večine glasov, začelo se je iskati kompromis, kompromis smo dosegli, pod njim
               se je zbralo več kot 60 podpisov poslank in poslancev in verjeli smo, da v dodelavo
               tega besedila smo pač zadevo uredili na evropsko primerljiv način. Žal je potem na
               Ustavni komisiji ob končnem glasovanju zmanjkalo zadostno število glasov in zato
               danes o tem razpravljamo na način, ki je pred nami.</p>
               <p>Sedaj pa, zakaj sploh gre pri tej razpravi, kajti kot povedano govorimo o javnosti pa
               le moram nekaj stvari osvežiti. Kdor verjame, da gre pri razpravi in da je ta seja
               danes in še nekaj sej Ustavne komisije, zaradi poslank in poslancev, se seveda moti,
               potrebno je spomniti, kako je potekala razprava. Ko smo vložili v SDS skupaj s
               koalicijskimi partnerji predlog za črtanje imunitete iz Slovenske ustave je bil v
               javnosti prisoten diskurz, ki je šel v glavni smeri, da je imuniteta nekaj izjemno
               škandaloznega, nekaj zaničevanja vrednega, da je to pravzaprav črni madež na
               slovenski demokraciji, potem pa se je nekega dne razkrilo, da določilo Slovenske
               ustave isto imuniteto kot za poslance in člane Državnega sveta uveljavlja tudi za
               ustavne sodnike. Čez noč se je popolnoma spremenil način poročanja imuniteti, lahko
               greste gledati časopise eden teden pred tem in eden teden po tem razkritju. Naslednji
               teden, v istih časopisih, so bile objave imuniteta je civilizacijska pridobitev,
               potrebno jo je ohraniti za vsako oceno, in če se je do tistega trenutka kazala realna
               možnost tudi v pogovorih med nami, da do črtanja imunitete v celoti pride, je seveda
               od tega trenutka niti slučajno ni bilo več. To se pravi, ko govorimo o imuniteti, ne
               govorimo o poslancih, govorimo v resnici o ustavnih sodnikih, to je prvo, kar je
               potrebno vedeti.</p>
               <p>Drugo, kar je potrebno o tej zadevi povedati, ali imuniteto sploh imamo. V SDS
               poslanci štejemo, da imunitete nimamo, za to sta dva razloga. Prvi je samo določilo
               slovenske Ustave, ki je v tem delu silno nenavadno. Zanimivo pa je, da celo avtorji
               same Ustave, ki so jo takrat pisali, pravijo, da je bilo to mišljeno drugače. Da
               takrat, ko so se pogovarjali o imuniteti pri pisanju Ustave so šteli, da je imuniteta
               za besede, ki se izgovorijo v okviru poslanske funkcije, torej v Državnem zboru v
               okviru tistega kar določa Ustava popolna, torej da zajema tudi odškodninsko
               imuniteto. Vendar se je kasneje pri tolmačenjih izkazalo, da je prevladalo drugačno
               stališče in da imuniteta zajema izključno samo kazensko določilo. To je pa silno
               zanimivo. Kajti isti člen govori o ne samo izgovorjenih besedah, mnogi so prezrli, da
               isti člen v istem stavku govori tudi o glasovanjih, to se pravi je teoretično možno,
               praktično se to še ni zgodilo in mogoče še nihče tega do sedaj ni pogruntal, da bi
               nekdo za glas zahteval odškodnino. Tudi to bi bilo teoretično možno. Za izgovorjene
               besede je to že realno stanje. Ampak isti odstavek, še enkrat povem, govori tudi o
               glasu. To se pravi, če bi recimo opoziciji katerikoli, kadarkoli uspelo, da ne bi bil
               sprejet nek pomemben akt, recimo, da bi se sesul proračun in bi zaradi tega v šolstvu
               ostali brez plač, bi po tej analogiji lahko nekdo, učitelj, tožil poslanca Državnega
               zbora iz opozicije, tistega, ki je s svojim glasovanjem preprečil sprejem proračuna
               zato, ker je ostal brez plače, ali pa z nižjo plačo, kot bi mu sicer pripadala. Tako
               zanimivo določilo je v Ustavi. Iz tega razloga, in to je bil tudi eden od argumentov,
               smo dejansko predlagali črtanje takšnega besedila, kajti tako besedilo je slabše, kot
               da ga sploh ni, kajti imuniteta v svojem izvornem pomenu je namenjena temu, da bi
               Državni zbor nemoteno deloval, imuniteta katerekoli institucije, recimo, imajo jo
               sodniki. Oni pa imajo popolno, tudi za besede, ki jih izgovorijo mimogrede pri izreku
               oziroma procesu na sodišču. Katerakoli imuniteta je namenjena nemotenemu delovanju
               institucije, in sedaj poglejmo to s tega vidika, ki sem ga ravnokar povedal. V tem
               delu, ki se tiče neposrednega delovanja institucije, imunitete sploh nimamo že po
               Ustavi. Imamo pa imuniteto, ki omogoča zlorabe, kar se nanaša na imuniteto za
               postopke v primeru suma kriminalnega dejanja. In tudi tisti najbolj razvpit primer,
               ki ga je sicer zagrešil Državni svet na osnovi teh določil, saj ista določila veljajo
               tudi zanj, ko se je tako vsa pravna stroka, kot najširša javnost strinjala, da je šlo
               za zlorabo, saj je šlo za zadevo, ki je bila popolnoma zasebne narave, v ničemer ni
               mogla vplivati na delo Državnega sveta, pa je en državni svetnik dobil imuniteto,
               tista je pravzaprav najboljši dokaz, kako nerodna je ustavna norma v tem delu. Iz
               tega razloga, kot rečeno, smo bili pripravljeni, sam osebno sem še vedno kadarkoli za
               to pripravljen glasovati, da jo črtamo v celoti. Kajti potem je bolje, da take norme
               ni in da o morebitnem sporu, o morebitnem dvomu Ustavno sodišče ali pa kdo drug, pač
               samo tehta vrednote. Tako to stori, kadar je odprta neka dilema.</p>
               <p>No, pa pojdimo sedaj naprej. Imamo torej imuniteto, ki ni nikakršna imuniteta, imamo
               določilo, ki omogoča zlorabe. Za SDS kot rečeno, v tem mandatu to ne velja. Že na
               začetku mandata smo se vsi poslanci javno odpovedali kakršnemukoli sklicevanju na
               imuniteto. Se pravi, s tem vsaj glede nas, res ne more biti težav. Gre pa za
               vprašanje, ali lahko najdemo eno rešitev, ki bi bila v korist vsem. Če črtanje ne
               dobi zadostne podpore, kot rečeno, smo šli v smeri kompromisa. Ta kompromis je bil po
               našem mnenju kar dober, predvsem pa bi dejansko moral po neki logiki vendar dobiti
               večino. Namreč naj preberem dve stvari, ki jih je ta Državni zbor že sprejel in sem
               že govoril. Gre za Ustavo za Evropo. Poglejte, zoper člana evropskega parlamenta se
               ne sme začeti preiskave, ne sme biti priprt niti se zoper njega ne sme začeti sodnega
               postopka zaradi mnenja ali glasu, ki ga je izrekel pri opravljanju svojih dolžnosti.
               To piše v tem, kar je Državni zbor že potrdil z 72 glasovi, če se prav spomnim, za.
               To je točno isto besedilo, kot je predlagano za ureditev v Sloveniji. Zanimivo je, da
               če tukaj sprejmemo nekaj drugega, potem bodo naši evropski poslanci v sila nenavadnem
               položaju, kajti do meja matične domovine bo zanje veljala taka ureditev, od meja
               naprej pa ureditev v tej Ustavi, ki bo verjetno v taki ali podobni obliki prej ali
               slej sprejeta, v tem delu. Mimogrede, ni nobene javne polemike v Evropski uniji, tako
               da je to verjetno že kar dejstvo. No, ampak še nekaj, je še bolj zanimivo, tudi v
               luči nekaterih razprav. Ta Ustava daje imuniteto še mnogo širše, ne samo poslankam in
               poslancem, ampak govori tudi tole, na ozemlju vsake države članice in ne glede na
               njihovo državljanstvo, uradniki in celo drugi uslužbenci Unije, uživajo popolno
               imuniteto, pač ob določilu, ob upoštevanju določb Ustave, za dejanja storjena in
               vključno z izgovorjenimi in pisanimi besedami. Da prevedem tole v navadno
               slovenščino; drugi uslužbenci so recimo tudi varnostniki, šoferji, čistilke,
               kuharice. To se pravi, v tem Državnem zboru smo za slovenskega državljana, ki bo
               zaposlen v Evropski uniji, pa bo deloval na naših tleh, recimo kot šofer ali pa kot
               varnostnik, mu dali popolno imuniteto za vse kar bo delal v okviru opravljanja svoje
               službene dolžnosti. Svojim poslancem pa nekateri to odrekamo. Zelo zanimivo.</p>
               <p>Če gremo naprej. Absurdno je, da je poleg odškodninskih tožb, ki so bile že realno
               stanje, mogoče vplivati na delo v Državnem zboru še na druge načine, ki jih daje tako
               besedilo - o tem sem že govoril - in gre za preprosto dilemo. Ali smo sposobni se
               usesti skupaj in podprte stvari razrešiti v enem odkritem pogovoru ali ne? Večina v
               poslanski skupini SDS ocenjuje, da bi bila velika škoda, če bi vprašanje imunitete,
               ki je očitno zelo slabo urejeno v obstoječi Ustavi, ta možnost dobre ureditve padla
               kot kolateralna žrtev prerivanja na drugem delu političnega spektra, kajti tako je
               mogoče razumeti zgodbo tako kot se je odvila, spremembe stališč, podpisi, ki potem
               niso veljali in vse ostalo, gre za neko obdobje, ko se očitno drugače vrednoti
               posamezno potezo. In za vprašanje, ali smo sposobni se odkrito pogovoriti kaj je
               pravzaprav s temi tako imenovanimi možnostmi zlorabe besede v parlamentu, prvič, kaj
               sploh je to. Nedavno tega je bila ena silno zanimiva razprava na televiziji, ko se je
               na ves glas razglabljalo o tem ali je, če nekdo reče "cesar je gol", to primerno ali
               ni primerno. Ja, nekaj so stvari, ki naredijo razpravo zanimivo, ki morda tudi
               naredijo razpravo bolj razumljivo in te stvari ne samo, da so smiselne, ampak so tudi
               nujne in so normativ v katerikoli državi z dolgoletno demokratično tradicijo,
               poglejte si vendar kako iskrive so razprave v angleškem parlamentu, kot primer. In v
               tem delu moram reči, da se gre tukaj že veliko predaleč, kajti demokracija deluje na
               osnovi pogovora, na osnovi soočenja argumentov, na osnovi tudi konflikta, če želite,
               ki pa je v tem delu ustvarjalen. Drugo pa je, da se sogovornika ne sme žaliti, da se
               drži nekih načel v javnem pogovoru, to pa je stvar politične kulture, pa tudi če
               hočete vodenja seje in v tem delu kot takrat, ko smo razpravljali o kompromisih, smo
               se vsi strinjali, da nek mehanizem, ki v praksi ne deluje, da, to bom čez nekaj
               trenutkov tudi dokazal, ne služi ničemer, da pa je smiselno, da ima tisti, ki vodi
               sejo večja pooblastila, da takoj poseže, če kdo zlorablja dano besedo. Vsi smo se
               strinjali o tem, vsi. To se pravi, šlo bi s spremembo Poslovnika, to bi pa bilo
               smiselno, da če nekdo začne govoriti o nekomu, ki ga ni tukaj, posebno, če zaide na
               osebne stvari ali pa da je očitno, da lahko z nadaljevanjem neke razprave nekomu
               povzroči namerno poslovno škodo, se ga takoj ustavi in pika. Tukaj mora biti tista
               možnost ukrepanja, tisto kaj se naknadno zgodi ne prepreči v resnici ničesar.</p>
               <p>In zdaj pridemo do glavne debate, ki se vije že ne vem koliko časa od tega kompromisa
               naprej. Vprašanje možnosti uveljavljanja odgovornosti po sodnih postopkih. Prvo je
               vprašanje kdo v resnici 100% zaupa našim sodiščem, to je eno zelo zanimivo vprašanje,
               ki ga bomo lahko podrobneje diskutirali pri naslednji točki dnevnega reda. Ampak,
               potem moramo najprej definirati o tem, kaj je sodna politika, zdaj pa čas tega ne
               dopušča, bo kasneje dovolj časa. Drugo, kar je pa za to vprašanje še mnogo bolj
               bistveno pa je, govoriti o tem, da pač odškodninska odgovornost preprečuje, da bi se
               pojavile neprimerne besede je seveda očiten nesmisel. Pa saj to vsi dobro vemo,
               ljudje božji. Če bi to res veljalo, potem se vse tiste besede, ki so bile že kdaj
               tukaj izrečene in o katerih smo se strinjali, da niso bile primerne, sploh ne bi
               smele nikoli pojaviti. To se pravi, to je mehanizem, ki ne učinkuje, pika. In nima
               nobenega smisla, da izgubljamo energijo s tem, da podaljšujemo v neki meri ali v
               celoti ali z delnimi omejitvami veljavnost mehanizma, ki ne deluje. Treba je iskati
               druge rešitve, druge rešitve pa bi bile dejansko pri vodenju seje, to pa bi bilo
               smiselno.</p>
               <p>Drugi del, da to ne deluje, veste, to ne deluje samo pri nas, podobno ureditev, nanjo
               se je tudi zelo veliko sklicevalo, ima Nemčija. Tam je sicer to dvostopenjsko, to ni
               čisto tako kot se ponavadi reče tam, da te lahko vsak toži, tako kot je pri nas
               trenutno, tam v resnici, tako kot je pri nas za kriminalna dejanja, tam najprej
               odloči pristojno telo nemškega parlamenta ali dovoli pregon in če je dovoljen pregon,
               gre zadeva potem na sodišče v privatni tožbi nekega zasebnika, zoper poslanca. Ampak
               kako je s tem v praksi, kako je s temi žaljivimi obdolžitvami v nemški ustavi. Ko so
               preverili ustavni strokovnjaki so potrdili besede, zanimivo pa, da sem moral to temo
               odpreti sam. Namreč, nikoli še nihče ni bil v Nemčiji obsojen zaradi tega, v vseh
               desetletjih obstoja nemške ustave. Veste, kako je v resnici bilo. Številke čisto
               točno ne vem več na pamet, ampak približno 20 teh postopkov je v resnici bilo
               sproženih. Velika večina se jih je končala že na komisiji, ki preprosto, ker odloča s
               kvalificirano večino, ni dala zelene luči za nadaljevanje sodnega postopka. V enem
               primeru pa je sodni postopek res stekle, ampak še v tistem primeru je bila na koncu
               zadeva zavržena. Se pravi tudi tam ta mehanizem ne daje nikakršnih rezultatov, veliko
               zapletov je, rezultatov pa ni nobenih. In zaradi tega je nesmiselno izgubljati
               neskončno veliko časa in iskati takšne ali drugačne politične točke za rešitev, ki
               očitno ne deluje. Če bi toliko energije vložili v iskanje ustreznih poslovniških
               določil, sem trdno prepričan, da bi se že zdavnaj našlo rešitve, o katerih bi se vsi
               strinjali.</p>
               <p>V SDS zato pač upamo, da bo vendarle na koncu prevladala dana beseda, da se bo
               izkazalo, da le lahko najdemo v tem parlamentu sogovornike vredne zaupanja na vseh
               ravneh in iz tega razloga se naša poslanka skupina nagiba k temu, da bi podprla
               sklep, da se na osnovi že doseženega kompromisa vendarle ponovno prouči možnost za
               oblikovanje končnega besedila predloga pod pogojem seveda, da je zanj dejansko možno
               pridobiti 60 glasov. Slaba ureditev v Ustavi nas o tem zagotovo prepričuje.</p>
            </sp>
            <sp xml:id="SDZ4-Redna-25-2007-03-08.sp9">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo dr. Gaber, v imenu poslanskega kluba LDS.</p>
            </sp>
            <sp xml:id="SDZ4-Redna-25-2007-03-08.sp10">

               <speaker>DR. SLAVKO GABER:</speaker>

               <p>Spoštovani gospod podpredsednik, spoštovane kolegice in kolegi! Dejstvo je, da je
               veljavna ureditev imunitete v slovenski Ustavi nezadostna. To dejstvo so naši kolegi
               in kolegice, res da bolj v Državnem svetu, kot v teh klopeh dokazovali po
               nepotrebnem, več prevečkrat. Zato smo mi v poslanskem klubu LDS podpirali in tudi
               danes podpiramo željo po ustrezni ureditvi tega področja.</p>
               <p>Naj nas vse skupaj spomnim, da imuniteta seveda ni zelo nova iznajdba. Naj nas tudi
               spomnim, zakaj je do nje sploh prišlo. Do nje nikakor ni prišlo zato, da bi lahko
               poslanske in poslanci govorili karkoli bi jim padlo na pamet. Še posebej do nje ni
               prišlo zato, da bi se lahko izogibali tudi eventualnemu sodnemu pregonu, kadar bi
               žalili ljudi, ki jih ni v parlamentu in to počeli nenehno, morda tudi z željo, da bi
               komu močno škodili. Do te imunitete je prišlo zato, da vladar ne bi mogel poseči in
               preprečiti besede poslancev oziroma poslank takrat, ko so ti imeli kaj povedati proti
               oblasti. To je jedro zgodbe o imuniteti in nima nič posebej skupnega ta ureditev z
               željo zaščititi se pred državljani in državljankami, ki čutijo naše besede kot
               besede, ki napadajo njihovo osebno integriteto.</p>
               <p>Zato, ker je to tradicijo potrebno ohraniti, se pri nas zavzemamo za dvoje. Najprej
               podpiramo doseženo stopnjo soglasja, zdi se nam, da je pametno, da se umakne
               imuniteta iz vseh dejanj, ki nimajo nič skupnega z upravljanjem poslanske funkcije. V
               to smer gredo tudi stališča Beneške komisije Sveta Evrope. Hkrati pa bi želeli, v
               skladu s tistim, kar je tukaj danes že bilo govorjeno, da se imuniteta omeji tudi še
               v eni točki, v tisti, ki je tudi že bila omenjena in jo bom sam omenil še enkrat. Za
               nas je popolnoma nepotrebna imuniteta, ki bi ščitila tiste med nami, ki se ne bi
               zavedali, da tudi iz tega posvečenega mesta, tudi z mesta v teh klopeh, ni mogoče
               postavljati ljudi, ki jih tukaj ni, v pozicije, ki rušijo njihovo osebno integriteto.
               Ni mogoče si dovoliti, vsaj po našem ne, zapisati v Ustavo možnosti, da sam s tega
               mesta večkrat, zaporedoma in sistematično rušim ugled neke osebe s tem, da trdim, da
               laže, krade, da je koruptivna in ne vem kaj vse še. In ko mi ta oseba z enakimi
               besedami vrne to, jo sam lahko tožim za te besede, med tem ko ona pa mene ne more. Ko
               govorim o novinarju, da je korumpiran, zaradi tega, ker razkriva določena moja
               dejanja, takrat on proti meni ne more sprožiti postopka, če on trdi, da sem v resnici
               sam takšen, pa lahko po ureditvi, ki v tej državi velja in bi veljala dokončno, če bi
               zapisali člen tako ohlapno kot je sedaj v tem drugem delu zapisan, bi lahko. Jaz kot
               poslanec bi zahteval v zelo obsežnem delu časopisa objave mojih zanikanj, tega kar ta
               novinar trdi, lahko bi tega novinarja tožil na sodišču, med tem ko on proti meni tega
               ne bi mogel narediti. Še huje, tudi če pustimo novinarje ob strani, to velja za vsako
               relacijo do vsake državljanke in vsakega državljana.</p>
               <p>Kolegice in kolegi! Jaz sem globoko prepričan, da mi takšne ureditve ne potrebujemo.
               Tega privilegija ne potrebujemo. Potrebujemo privilegij, ki je star, zelo star, v
               prvih parlamentih so o tem razmišljali, celo v tistem španskem, ki je bil prvi, da ni
               mogoče, da bi oblast preprečila, posebej izvršilna oblast, preprečila poslanki in
               poslancu, da je kritičen do nje takrat, ko vlada. Tukaj nekje bi se bilo smiselno
               dogovoriti in mi smo za tak dogovor, vključno s tistimi dogovori, ki bi povedali,
               kakšne so pristojnosti poslank oziroma tistih, ki vodijo seje Državnega zbora, kadar
               do takšne kršitve pride.</p>
               <p>Naj končam z opozorilom na to, da je držav, ki ureditev, ki je podobna tisti, ki jo
               mi predlagamo, da je teh držav v Evropski uniji kar nekaj. Nemčija, Finska, Poljska,
               Litva, Latvija, Madžarska, Švedska, Grčija, Danska in Anglija, poznajo omejitve v tej
               točki. Seveda je res, da jih uporabljajo zelo pazljivo, da jih uporabljajo redko,
               vendar pa tisti, ki opozarjajo na to, kako redko jih uporabljajo, statistiko
               uporabljajo na ta način, da zamolčijo eno dejstvo, da ta grožnja, da če boš šel
               predaleč, če boš žaljiv, če boš to počel sistematično, nad tabo visi in te omejuje in
               te usmerja. Pravna norma ima dostikrat prav to nalogo, prav to vlogo in pustimo ji,
               da jo bo imela tudi tukaj. Ne vem česa naj bi se pri tem bali. Tako da, mi bomo
               podprli predlog, ki smo ga tudi sami vložili, da se razprava nadaljuje, in da ta
               Državni zbor v tem sklicu poskuša doseči spremembo Ustave v ustrezno smer. Hvala.
            </p>
            </sp>
            <sp xml:id="SDZ4-Redna-25-2007-03-08.sp11">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo gospod Potrč, v imenu poslanske skupine Socialnih
               demokratov.</p>
            </sp>
            <sp xml:id="SDZ4-Redna-25-2007-03-08.sp12">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi. Razprava o spremembah in dopolnitvah
               besedila Ustave o imuniteti je potekala več kot 2 leti. V tem času je bilo
               obravnavano več različnih možnosti in predlogov, lahko rečemo praktično vsi mogoči,
               od predloga, da se imuniteta ukinite v celoti, do predloga, da se ohrani le kazensko
               pravna imuniteta za glas ali mnenje pri opravljanju poslanske dolžnosti pa do
               predloga, da se na novo uvede tudi imuniteta za odškodninsko odgovornost v celoti ali
               le, kadar gre za zlonamerno obdolžitev. Ves čas od dneva vložitve predloga, ki je bil
               pripravljen na iniciativo poslanke in poslancev Socialnih demokratov pa je bilo
               skoraj v celoti doseženo soglasje, da imunitete poslankam in poslancem ni mogoče
               podeliti za dejanja, ki niso neposredno povezana z njihovim poslanskim delom, torej
               tako imenovane procesne imunitete. Prav glede imunitete za ta dejanja se je namreč v
               preteklosti zgodilo, da je bila v Državnem zboru in posebej tudi v Državnem svetu
               podeljena tudi v primerih, ki takega ravnanja niso opravičevali, ker so pomenili
               neopravičen privilegij vis-a-vis drugim državljankam in državljanom in so bili
               podeljeni, zaradi nenačelnih ravnanj tisti, ki so glasovali za tako imuniteto. Naj se
               pohvalim, statistika pa to dokazuje, poslanke in poslanci Socialnih demokratov so
               edina poslanska skupina glede katere nihče od poslancev nikoli za tako imuniteto ni
               glasoval.</p>
               <p>Od vložitve predloga za ustavne spremembe v decembru leta 2004 taka imuniteta nikomur
               ni bila podeljena, niti v Državnem zboru niti v Državnem svetu in jaz bi upal trditi,
               da je to poleg pritiska javnosti tudi skupno spoznanje poslank in poslancev, ki smo
               ob razpravi o spremembah in dopolnitvah Ustave o imuniteti ugotovili, da res ni
               korektno imuniteto podeljevati za dejanja, ki niso povezana s poslanskim delom, ampak
               predstavljajo običajne premoženjske, krvne ali kakršnekoli druge delikte, ki jih
               lahko stori kakršenkoli drugi državljan, ki seveda imunitete potem ne more
               uživati.</p>
               <p>Ni mogoče trditi, da si Ustavna komisija in posebej njen predsednik ter prvopodpisani
               pod različne variante predlogov, skupaj s strokovno skupino nismo trudili, da bi
               našli novi jezik. Mnogokrat smo bili že zelo blizu enotnih mnenj pa so nas aktualni
               dogodki in ravnanja posameznikov v Državnem zboru odvrnili od tega, da bi dosegli
               dokončno soglasje. Da se ukine procesna imuniteta za dejanja, ki niso povezana z
               opravljanjem poslanske funkcije je bilo prav kmalu enotno mnenje in glede tega bi
               upal trditi, da bi tudi danes dosegli, če že ne polno soglasje, pa vsaj krepko preko
               dvotretinskega mnenja vseh poslank in poslancev. Kljub poskusom poudariti, da je
               črtanje poslanske imunitete iz Ustave najbolj dosledna rešitev, smo prav tako kmalu
               dosegli večinsko soglasje, da bi bila takšna rešitev nekaj posebnega in tudi
               nasprotno evropski praksi. Predlogi, da bi se imuniteta omejila zgolj na
               kazensko-pravno, ne pa tudi na odškodninsko, v strankah koalicije in pri Slovenski
               nacionalni stranki nikoli niso naleteli na podporo in v tem je največ tekla tudi
               razprava.</p>
               <p>Če bi torej imuniteto želeli zožiti zgolj na dejanja, povezana s poslanskim delom, bi
               morali pristati tudi na novo ureditev imunitete za odškodninsko odgovornost, pa
               čeprav izjemni primeri, ki so kot razlog navajali takšno dejstvo, tega niso v celoti
               opravičevali. Toda zagovorniki imunitete zgolj glede dejanj, povezanih s poslanskim
               delom, ne pa tudi recimo za prometne nesreče, zlorabe položaja ali krvne delikte, smo
               v želji, da se nam ne ponovi stara praksa, morali iskati kompromisne predloge tudi v
               tej smeri. Poskušali smo jih najti tako, da z imuniteto ne bi zavarovali žaljivega
               govora poslancev.</p>
               <p>Menimo namreč, da poslanec lahko uveljavlja svoje interese, argumentira svoje
               predloge in izraža družbeno kritiko tudi tako, da s tem namerno nikogar ne obtožuje
               in ne žali, da ga ne obdolžuje za nezakonita in nemoralna dejanja z namenom, da bi ga
               deskriditiral in javno onemogočil. Res, strokovnjaki so nas opozarjali, da pravno
               oblikovanje takšnih rešitev ni enostavno. Predvsem pa, da bi lahko bila zelo nejasna
               in negotova njihova uporaba v praksi. Vendar smo bili prav zaradi tega zagovorniki
               teh rešitev pripravljeni na mnoge modifikacije tega predloga. Prepričani smo namreč
               bili, da je uveljavitev te rešitve nujna, saj nas je ravnanje nekaterih posameznikov
               vedno znova prepričevalo, tudi ta seja je bila takšna, da so potrebne nekatere
               ustavno-pravne zavore, da se žaljivi ali sovražni govor v Državnem zboru ne bi
               dopustil in uveljavil preko razumnih mej. Toda zagovorniki uveljavitve imunitete
               zoper odškodninsko odgovornost so vztrajali, da te ni mogoče omejiti in da poslanci
               morajo biti svobodni v svojem izražanju do te mere, da bi se lahko zaradi govora
               poslanca posamezniki utegnili počutiti užaljene. Res, ne toliko na sejah Ustavne
               komisije, ker to ni ustavna materija, ampak v skupinah pri predsedniku Ustavne
               komisije, kjer smo usklajevali možne rešitve, je bilo precej govora o tem, da bi se
               nekaj zavor dalo urediti s poslovniškimi določbami. Razen načelnega soglasja vseh, da
               bi to bilo koristno, dalje od tega načelnega soglasja nismo prišli. Nismo dobili niti
               konkretnih idej kje in kako to urediti. Dosedanja praksa vodenja Državnega zbora tudi
               s strani predsednika Državnega zbora pa nas opozarja, da velike pripravljenosti za to
               ni, saj predsednik sam mnogokrat reče, saj vendar ne morem vsakemu, ki že eno besedo
               pove, jo nadalje odvzeti, ker ne morem predpostavljati kaj bo govoril. Ne trdim, da
               je to čisto korektno, ampak takšno je njegovo ravnanje. Sam namreč mislim, da bi se
               kdaj pa kdaj le večkrat dalo na to opozoriti, seveda pa bi zahtevalo nekaj več
               angažmaja tistih, ki vodijo seje.</p>
               <p>Ostali smo torej na točki, ali žaljive obdolžitve vključiti v imuniteto ali ne. Na
               tej točki so zaenkrat ostale razlike, ki ne zagotavljajo rešitev z 2/3 večino. Zato
               tudi nobena od variant na ustavni komisiji ni dobila potrebne podpre in zato je
               Ustavna komisija ugotovila, da predlog Ustavnega zakona pač nima podpore in
               pripravlja samo predlog poročila, ki ga naj s posledico zaključka razprave o tem
               predlogu sprejme Državni zbor. Lahko pa Državni zbor pripravi za Ustavno komisijo
               stališča, ki naj jih ta ponovno prouči in upošteva pri pripravi novega predloga
               sprememb Ustave. Poslanski klub Liberalne demokracije Slovenije je tak predlog
               pripravil. Pripravil ga je kot še eno, da rečem variacijo omejitve imunitete za
               odškodninsko odgovornost, kadar bi poslanec načrtno posegel v pravico do osebnega
               dostojanstva oziroma dobrega imena in časti druge osebe. V poslanski skupini
               Socialnih demokratov lahko tak predlog sprejmemo, ker je v okviru usmeritve, ki smo
               jo zagovarjali doslej. Opozarjamo pa, to je naše mnenje, da je tako stališče smotrno
               sprejeti le, če je vladajoča koalicija res pripravljena tako stališče potem tudi
               vgraditi v ustavno besedilo in ga sprejeti z 2/3 večino, sicer bo pomenil samo še en
               krog ponovitve čisto vseh razprav, ki smo jih že opravili z rezultatom, pred katerim
               smo eventualno tudi danes.</p>
               <p>Upam, da je bila razprava o imuniteti, tudi če bi jo danes zaključili, koristna. Da
               je utrdila prepričanje, da je moralno podeljevati imuniteto le za mnenje ali glas,
               povezan s poslanskim delom, ne pa tudi za druga kazniva dejanja. V zvezi s poslanskim
               delom pa doslej ni bila imuniteta še niti enkrat podeljena, ker takšne potrebe ni
               bilo. Upam, da dejstvo, da procesna imuniteta, če danes zaključimo postopek, ne bi
               bila črtana. Dobre prakse zadnjih let, ko se procesna imuniteta ni podeljevala, ne bo
               spremenila in da komu ne bo spet priznana za kakšna kazniva dejanja, ki pomenijo
               obrekovanje ali poškodovanje tuje stvari, kar se je v preteklosti na žalost dogodilo.
               In upam tudi, da bo vse manj primerov žaljivega in sovražnega govora, ali zavestnega
               in namernega poseganja v človeško integriteto drugega. In če bomo to dosegli, bo že
               razprava o imuniteti dosegla vsaj del svojega namena. Hvala lepa.</p>
            </sp>
            <sp xml:id="SDZ4-Redna-25-2007-03-08.sp13">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. In še zadnji ima besedo gospod Kokalj v imenu Nove Slovenije.</p>
            </sp>
            <sp xml:id="SDZ4-Redna-25-2007-03-08.sp14">

               <speaker>ANTON KOKALJ:</speaker>

               <p>Spoštovane poslanke, spoštovani poslanci! Poslanska skupina Nove Slovenije, kot smo
               že večkrat poudarili, je zastopala tudi v tem delu zadržano stališče do posega v
               Ustavo. Načelno namreč menimo, da posegi v Ustavo niso priporočljivi, če bistveno ne
               izboljšujejo demokratične in pravne konsistence države ter varstva človekovih pravic.
               Seveda poslanska skupina Nove Slovenije ne nasprotuje morebitnim izboljšavam, ki so
               nujne, kot na primer predlog za spremembo 129. člena, ki bo obravnavan v naslednji
               točki, katerega namen je odpravljanje sodnih zaostankov. Vendar menimo, da je
               potrebno pred vsako odločitvijo za poseg v temeljni pravni akt države dobro
               pretehtati, ali gre res za zares dovolj pomembne vsebine in ali je možno te vsebine
               tudi dejansko z dvotretjinsko večino doseči. Glede obravnave predloga smo kljub temu,
               da se nam je zdelo, da je zadeva obsojena ne neuspeh iz razlogov, ki so bili danes že
               navedeni, to je iz pretekle prakse in tudi hipotetične predpostavke nas niso
               prepričale, da je ta postopek nujen. Kljub temu smo pristopili k obravnavi resno in
               odgovorno in sodelovali v smislu doseganja konstruktivnega kompromisa, če bi se ga
               dalo doseči. Tudi mi menimo, da inštitut imunitete ni najbolje urejen v Ustavi,
               vendar menimo, da to ni tako pomembna vsebina s katero bi se bilo potrebno tako dolgo
               in tako podrobno ukvarjati.</p>
               <p>Med obravnavo predloga ustavnega zakona sta se pojavila dva predloga dopolnitev, da
               se posebej zapiše, da se poslanska imuniteta ne prizna za kazniva dejanja, ki
               spodbujajo k neenakopravnosti, nestrpnosti, nasilju in vojni. To so kršitve 63. člena
               Ustave. In drug predlog, da je poslanec ne glede na imuniteto odgovoren za razžalitve
               dobrega imena in časti, ki jih je izrekel pri opravljanju poslanske funkcije.</p>
               <p>Večina članov je s potrebno dvotretjinsko večino navzočih podprla prvi predlog.
               Izjemo po kateri imuniteta ne velja za 63. člen Ustave, vendar z zadostno večino ni
               podprla celotnega prvega razdelka, h kateremu je bil sprejet amandma. Zato tudi
               predlog ustavnega zakona ni bil sprejet.</p>
               <p>Strokovna komisija je v svojem poročilu zapisala, da je opredelitev izjeme, po kateri
               bi bile razžalitve, obrekovanja in žaljive obdolžitve izvzete iz odškodninske
               odgovornosti, zastavljena ohlapno in bi praktično s tem izvzeli celotno odškodninsko
               odgovornost. Poslanska skupina Nove Slovenije se s tem v celoti strinja. Poleg tega
               pa meni, da prvotno predlagano besedilo ustavnega zakona zadostuje in da ga ni
               potrebno dopolnjevati. Kljub temu pa smo pri obravnavi na seji Ustavne komisije vedno
               želeli, kot sem že omenil, da se najde kompromis in oblikuje skupno besedilo, ki bi
               bilo sprejemljivo za vse poslanske skupine. Namreč, če že hočemo spreminjati Ustavo,
               moramo pred plenarnim zasedanjem doseči takšno stopnjo soglasja, ki bo zagotavljalo
               sprejem ustavnega zakona z zadostno večino. To, kar je praksa tudi pri sprejemanju
               druge zakonodaje, po naši oceni mora biti praksa tudi pri sprejemanju Ustave. In, ker
               se na Ustavni komisiji to ni zgodilo, menimo, da ni podlage za nadaljevanja postopka
               in za sprejem kateregakoli od predlaganih amandmajev na stališče.</p>
               <p>Torej, Državni zbor ima pred seboj dve izbiri, da ustavno revizijski postopek ustavi
               ali pa se odloči, da bo sprejel stališča, ki naj jih Ustavna komisija upošteva pri
               pripravi novega predloga ustavnega zakona.</p>
               <p>Kot sem že omenil poslanska skupina Nove Slovenije predloga stališča za pripravo
               novega predloga ustavnega zakona, ki ga predlaga poslanski klub LDS iz prej navedenih
               razlogov, ne bo podprla. Ravno tako ne bo podprla stališča, ki ga je podala poslanska
               skupina Slovenske nacionalne stranke. Namreč, menimo, če se zelo banalno izrazim, da
               je to "postana župa", ki je postrežena v dveh različnih krožnikih in se lahko zgodi,
               da bomo še dve leti do konca mandata iskali rešitve, ki očitno na politično
               opredeljenost predlagateljev že v štartu, že v začetku ne more po naši oceni obroditi
               sadov, zato se nam zdi, da je razprava v tem mandatu na to temo izčrpana.</p>
               <p>Seveda se pa pri tem pojavlja še en dodatni argument, ki je bil v razpravi že
               naveden. Ta parlament je dejansko ratificiral tekst ustavne pogodbe za Evropo, ki se
               sicer ne nanaša na imuniteto poslancev nacionalnega parlamenta, vendar ima izdelano
               jasno imuniteto za evropske poslance in po naši oceni je trenutno situacija v
               Evropski uniji takšna, da bi bilo pametno počakati, kaj se bo s to ustavno pogodbo
               zgodilo, kajti če bi bila sprejeta v takšni ali podobni obliki, imamo potem neko
               orientacijsko točko za urejanje imunitete tudi na nacionalni ravni, mogoče v
               naslednjem mandatu.</p>
               <p>Kot sem pa že prej omenil, pa pričakujemo od ostalih poslanskih skupin, glede na to,
               da smo podprli in aktivno sodelovali pri procesu, za katerega smo menili, da je
               vnaprej obsojen na neuspeh, tudi zato, ker se nam je zdelo, da so bili postopki in
               vsebine predložene nekoliko iz prestižnih razlogov, bi se nam pa zdelo fer, da bi
               poslanske skupine podprle pa tudi naš predlog za spremembo Ustave, glede zastopanosti
               Slovencev v zamejstvu in po svetu, vsaj toliko, da bi se odvila procedura na Ustavni
               komisiji. Danes, po treh mesecih, niti ena poslanka skupina ni zagotovila toliko
               podpisov, da bi se postopek sploh začel, kljub temu, da smo pri sprejemanju Zakona o
               Slovencih po svetu v to vložili in obljubljali ogromno podporo in zelo konstruktivno
               s strani vseh poslanskih skupin, celo več, poslanska skupina Slovenske demokratske
               stranke je s sklepom zavrnila podpis, kar se nam zdi absolutno nesprejemljivo in
               nefer glede na primer, ki ga sedaj navajam, da smo mi ta postopek konstruktivno
               podpirali. Menimo pa, da je več kot dve leti preveč časa in energije vlagati v nekaj,
               kar je že v naprej obsojeno na neuspeh.</p>
               <p>Torej, naj zaključim s pozivom poslanskim skupinam, da se lotimo še kakšne druge
               vsebine Ustave, ki se zdi tudi poslanski skupini Nove Slovenije umestna in ki vam jo
               je posredovala v podpis. Hvala lepa.</p>
            </sp>
            <sp xml:id="SDZ4-Redna-25-2007-03-08.sp15">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Sledi razprava poslank in poslancev o poročilu Ustavne komisije. Prvemu
               dajem besedo gospodu Baroviču.</p>
            </sp>
            <sp xml:id="SDZ4-Redna-25-2007-03-08.sp16">

               <speaker>BOGDAN BAROVIČ:</speaker>

               <p>Hvala lepa, predsedujoči. Spoštovane kolegice, čestitam vam k prazniku žena 8. marcu
               in želim, da bi bil tak praznik vsak dan ne samo na ta dan. Spoštovane kolegice in
               kolegi! Res je, da je postopek spremembe Ustave v 83. členu, ta je pravzaprav za nas
               najbolj pomemben, čeprav omenjamo še 100. in 167. člen, pomemben postopek, kajti
               sprememba Ustave osnovnega akta, ki ga mi imamo je velik poseg v spremembo nekega
               življenja in dela v državi Republiki Sloveniji. Ne bi rad ponavljal besed in jih tudi
               ne bom. Vi veste, da je imuniteta temelj demokracije. 90 izbranih poslancev v tem
               Državnem zboru je toliko zrelih, da ve kakšna je razlika med demokracijo in anarhijo
               in da je demokracija zagotovljena zgolj in samo z besedo, ki jo sme in mora izvoljeni
               predstavnik ljudstva izreči in ne izreči samo v tej, prej smo slišali od spoštovanega
               kolega, posvečeni dvorani ali na tem posvečenem mestu. Naše delo, kolegice in kolegi,
               je z ljudmi in med ljudmi, naše delo ni omejeno samo na to dvorano ali dvorane na
               Šubičevi 4 ali na Tomšičevi, ampak je omejeno od Murske Sobote do Kopra. Dejstvo je,
               da poslanec mora povedati tisto, kar mu svetujejo in želijo povedati ljudje in mora
               povedati svoje prepričanje, ki je argumentirano in jasno. Zatorej govoriti o tem,
               imuniteta da ali ne, nima smisla, z ukinitvijo imunitete za izrečene besede bi, vam
               je všeč ali ne, ponovno potegnili železno zaveso. Biti politik, govoriti in
               sprejemati zakonodajo v strahu, da bo vsaka izrečena beseda povzročila kazensko,
               prekrškovno ali kakšno drugačno odgovornost je nesmisel, potem je bolje, da Državnega
               zbora ni in da imamo samo izvršno vejo oblasti, ki bo delala kar bo delala.</p>
               <p>Drugič. Osnutek ustavnega Zakona o spremembi Ustave Republike Slovenije je
               izoblikoval nek kompromis in hočete ali nočete, spoštovane kolegice in kolegi, 60,
               torej 2/3 večina, 60, preštel sem jih, poslank in poslancev iz vseh poslanskih skupin
               je ta osnutek Ustavnega zakona o spremembi Ustave Republike Slovenije o spremembi 83.
               členi, o spremembi 100. in 167. člena podpisalo in tu se začne ta moralna odgovornost
               in pravica do imunitete. Torej če je 60 ljudi podpisalo, da se z osnutkom ustavnega
               zakona o spremembi Ustave Republike Slovenije strinja, pričakujem, da bo pri
               odločanju o spremembi členov tudi 60 glasov, da bodo spremembe takšne, kot so v
               osnutku Ustavnega zakona o spremembi Ustave Republike Slovenije sprejet. Vsak, ki je
               podpisan in bo požrl to besedo, je storil nemoralno dejanje. Ne pa se izgovarjati,
               tako kot so nekateri izražali dvome in pomisleke o tem, kdo načrtno posega v nekaj,
               kdo načrtno žali itn.</p>
               <p>V Slovenski nacionalni stranki nimamo nobenega problema z amandmajem, ki so ga
               vložili spoštovani kolegi iz Liberalne demokracije Slovenije. Sploh ne. Vendarle
               veste, izraz načrtno posegati v pravico do osebnega dostojanstva oziroma dobrega
               imena, je zelo relativen pojem. Vam lahko dam en krasen primer, samo primer. Moj
               spoštovani kolega, ker ga cenim, res ga cenim zaradi njegovega strokovnega znanja,
               gospod Milan M. Cvikl, je ravno na tej seji dvakrat upravičeno, argumentirano izjavil
               dvema osebama, da lažeta. Sedaj poglejte, ti dve osebi pa lahko ocenita in tukaj je
               ta anahronizem, da je spoštovani kolega, ki je govoril na osnovi argumentov, načrtno
               posegal v pravico do dostojanstva oziroma do dobrega imena. To je ta anahronizem,
               zato menim, da je absolutna najboljša, najkrajša rešitev ta, da sprejmete amandma, ki
               ga je vložila Slovenska nacionalna stranka, ki preprosto in jasno pove, da naj se
               upošteva osnutek ustavnega zakona o spremembi Ustave Republike Slovenije. Je jasen,
               je jedrnat, poleg tega pa je ta osnutek podprt, še enkrat poudarjam, s 60. podpisi,
               spoštovane kolegice in kolegi in vsak vaš podpis, ker ste moje kolegice in kolegi, mi
               pomeni vašo čast. Jaz ne razumem sedem predstavnikov ene od političnih strank, ki je
               danes izjavila, da ne podpira ne enega ne drugega amandmaja, se je podpisalo pod
               osnutek ustavnega zakona in nasprotuje samemu sebi. Tega pa ne razumem. Lahko povem,
               da so to kolegi iz Nove Slovenije. Sedem jih je podpisanih, danes pa nasprotujejo
               samemu sebi. Nasprotujejo amandmaju Slovenske nacionalne stranke, ki govori samo o
               tem, da podprimo ta osnutek, pod katerim je teh sedem kolegic in kolegov
               podpisanih.</p>
               <p>Govoriti o kazenski, odškodninski, civilno-pravni in drugih odgovornostih veste, to
               je zavajanje javnosti, delati se lepega pred drugimi nima smisla. V nas mora biti
               toliko poštenosti, da ljudem povemo, da govorimo o nedotakljivosti, ki jo kot
               poslanke in poslanci zahtevamo za izrečene besede, kjerkoli že ko smo v funkciji, v
               svojstvu poslanke oziroma poslanca. Naša dolžnost, demokratična dolžnost je, da se ne
               strinjamo argumentirano s tistim, kar se nam ne zdi prav, zato naj bi v Sloveniji
               imeli demokratično in ustavno državo Republiko Slovenijo.</p>
               <p>V Slovenski nacionalni stranki ocenjujemo, da je osnutek Ustavnega zakona o spremembi
               Ustave Slovenije podprt s podpisi 60-ih poslank in poslancev prava rešitev za
               .../Izklop mikrofona./..</p>
            </sp>
            <sp xml:id="SDZ4-Redna-25-2007-03-08.sp17">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednjega vabim k besedi gospoda Kontiča. Hkrati pa pozdravljam na
               tribuni mlade obiskovalke in obiskovalce. Seveda mladim obiskovalkam tudi želim vse
               najboljše za dan žena.</p>
            </sp>
            <sp xml:id="SDZ4-Redna-25-2007-03-08.sp18">

               <speaker>BOJAN KONTIČ:</speaker>

               <p>Hvala lepa, gospod podpredsednik. Tudi jaz se pridružujem čestitkam oziroma lepim
               željam ob dnevu žena.</p>
               <p>Materija, ki jo danes obravnavamo kot željo po ustavnih spremembah na področju
               poslanske in tudi širše imunitete je neke vrste ponovno ukvarjanje samih s seboj. Ko
               poslanci urejamo dejansko zadeve, ki se tičejo našega dela oziroma postopkov pri
               izvajanju poslanske funkcije.</p>
               <p>Jaz nikakor ne morem soglašati, da v Državnem zboru ni možno voditi razprave na
               način, da nisi žaljiv in da ne moreš argumentirati oziroma argumentov predstaviti na
               način, da koga ne obdolžiš, ga ne razžališ in pri tem seveda, potem uporabiš
               poslansko imuniteto. Predvsem je problematično to, zaradi tega, ker bi tudi nova
               rešitev omogočila, da bi se poslanci sklicevali na imuniteto takrat, ko bi ostali
               posamezniki ali skupine izven te parlamentarne ustanove ugotovili, da so bili
               razžaljeni, da je bila razžaljena njihova čast, da so bili po krivem obdolženi ali
               kakorkoli tudi oklevetani. Seveda postopek je v tem primeru zaustavljen. Obratno pa
               seveda lahko poslanec kadarkoli ali poslanka seveda, če ugotovi da je bilo razžaljeno
               njegovo ime oziroma dostojanstvo, sproži spor. To seveda pomeni, da imuniteta nekaj
               več pravic daje poslancem, zaradi opravljanja njihove funkcije. Potem seveda vsi
               skupaj računamo na odgovorno opravljanje funkcije, ki pa včasih pomeni tudi korak čez
               nivo, ki bi ga človek upravičeno pričakoval v inštituciji kot je parlament.</p>
               <p>Jaz mislim, da je sedanja ureditev, ki je zapisana, slaba in da bi jo bilo potrebno
               spremeniti, tu smo dosegli soglasje tudi podpisali smo predlog ustavnega oziroma
               osnutek ustavnega zakona, to pa še ne pomeni, da ustavni zakon vnaprej podpiramo, ne
               glede na to, kaj se bo s tekstom v sami proceduri dogajalo. Seveda so možne spremembe
               na boljše, so pa možne tudi spremembe na slabše in je tudi stroka tista, ki na
               posamezne dele novih rešitev opozori in če soglašaš s temi opozorili stroke, se lahko
               v postopku sprejemanja ustavnega zakona tudi premisliš oziroma skleneš drugače kot si
               menil takrat, ko si osnutek zakona podpisal. Res je tudi, da je ta razprava v
               parlamentu in predvsem Ustavni komisiji doprinesla k temu, da se imuniteta ne
               podeljuje kar tako v tem Državnem zboru in da na tem področju dejansko Državni zbor v
               tem mandatu, lahko bi temu rekli, vzorno deluje. In če smo uspeli s to svojo razpravo
               v Ustavni komisiji in znotraj Državnega zbora zagotoviti to, da so se dejansko stvari
               premaknile na bolje, je to že velik korak k temu, da se poslanke in poslanci zavemo,
               kaj pomeni opravljanje poslanske funkcije in kaj pomeni sklicevanje na imuniteto.</p>
               <p>Je pa res tudi to, kar je bilo danes že povedano. Vprašanje je, če mi lahko pri tem
               ustavnem zakonu dosežemo soglasje, tudi jaz sem prepričan, da tega soglasja za
               spremembo teh členov v tem mandatu ne bomo dosegli. Tudi sam imam pomisleke tudi pri
               tem amandmaju, ko govorimo o tem oziroma predlagatelji govorijo o načrtnem posegu v
               pravico do osebnega dostojanstva. Jaz sicer nisem pravnik in verjetno bi pravniki to
               znali pojasniti, ampak to načrtno, nenačrtno jaz mislim, da je tu zelo tanka oziroma
               nejasna ločnica in da bi to povzročalo težave. Sam sem na Ustavni komisiji podprl
               predlog poslanskega kluba LDS, ki govori o kazenski in odškodninski odgovornosti, pri
               tem izvzema dejanja iz 63. člena Ustave in govori tudi o tem, da je poslanec kljub
               tej določbi odgovoren za razžalitve, obrekovanja in žaljive obdolžitve, ki jih je
               izrekel pri opravljanju poslanske funkcije. Jaz mislim, da bi to bila ta idealna
               rešitev v Ustavi, vendar žal, kot smo že slišali v uvodu v imenu poslanskih skupin,
               nima potrebne podpore. In če smo natančno prisluhnili tudi predstavnikom poslanskih
               skupin, ponavljam še enkrat svojo ugotovitev, da je zelo malo možnosti, da bi v tem
               mandatu spremenili Ustavo in spremenili te člene, ki govorijo o imuniteti. Pri tem si
               dovolim tudi razmišljati v smeri, da tudi tisti predlagatelji, ki so predlagali, da
               se imuniteta popolnoma črta iz Ustave, verjetno niso mislili povsem resno oziroma
               niso računali na to, da bo to v Državnem zboru sprejeto. Kajti to bil bila druga
               skrajnost.</p>
               <p>In še to, ko govorimo o imuniteti, o poslanski imuniteti, je potrebno razmišljati
               predvsem o bistvu te imunitete. O tem, zakaj se imuniteta podeljuje. Gre za nemoteno
               delo opravljanje funkcije poslanca in s tem seveda tudi Državnega zbora. To je
               bistveno, zakaj bi se naj poslancem imuniteta podeljevala. Ne zato, da bi se poslanke
               in poslanci izognili odgovornosti, ki jim jo nalaga zakon, ravno tako, kot vsem
               ostalim državljankam in državljanom, ampak zato, da ta hiša, da ta parlament,
               institucija lahko nemoteno deluje. Torej nimam velikega upanja, da bi te spremembe
               dobile potrebno podporo, kot pa sem dejal, trud, ki je bil vložen v razpravo,
               pripravo gradiva, razpravo na Ustavni komisiji, pa vsekakor ni bil zaman.</p>
            </sp>
            <sp xml:id="SDZ4-Redna-25-2007-03-08.sp19">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Ker se je nekaj poslancev odjavilo, nekaterih pa ni, ima besedo gospod
               Džuban.</p>
            </sp>
            <sp xml:id="SDZ4-Redna-25-2007-03-08.sp20">

               <speaker>GEZA DŽUBAN:</speaker>

               <p>Hvala lepa, gospod podpredsednik. Pri sedanji ureditvi v Ustavi Republike Slovenije
               je morda prvi odstavek zapisan zanimivo in ustrezno: "Poslanec Državnega zbora ni
               kazensko odgovoren za mnenja ali glas, ki ga je izrekel na sejah Državnega zbora in
               njegovih delovnih telesih." Do sem zveni zadeva lepo in, recimo, sprejemljivo.</p>
               <p>Med tem, ko v drugem stavku rečemo: "Poslanec ne sme biti priprt, niti zoper njega,
               če se sklicuje na imuniteto, ne sme začeti kazenski postopek brez dovoljenja
               Državnega zbora." Od tukaj naprej smo imeli probleme. Namreč probleme v tem, da nismo
               ravnali enako do vseh oziroma se je to določilo zlorabljalo. Istočasno smo
               zagotavljali imuniteto za neke zgodbe, povzročitelje recimo prometnih nesreč ali
               ponarejanja podpisov, na drugi strani pa za neke težje prekrške nismo zagotavljali
               imunitete, če se je nekdo pravočasno tako ali drugače dogovoril, lobiral in smo
               zagotovili primerno število glasov, da se to zgodi ali ne zgodi. Te zlorabe so bile v
               Državnem zboru in kot smo videli, to kar so kolegi tudi omenjali, v Državnem svetu še
               bolj. In zaradi tega sem ves čas bil med tistimi, da bi to zadevo uredili drugače,
               vmes smo pa doživljali zgodbe, ki so bile pogosto navadna taktiziranja. Na eni strani
               smo imeli besedilo, da bi lahko poslanci počeli karkoli, to kar je tudi predmet
               razprave in kar bi nekateri radi in jaz nikoli ne bom podpiral rešitve, da bi
               poslanci lahko počeli karkoli in kjerkoli. In se zmeraj bližje besedilu, ki je tukaj
               v prvem odstavku 83. člena Ustave, seveda če ne bi bilo potem naprej določilo, ki to
               vse skupaj povozi. In taktiziranja so pa bila v tej smeri, če pa nočete, da bi lahko
               počeli karkoli, kjerkoli, pa nič. Isti ljudje, ki so predlagali eno zelo široko
               rešitev, so v istem trenutku predlagali, da pa nobene imunitete. In to je zelo všečno
               v javnosti. Če bi šli na referendum, kot smo nekdaj počeli z volilnim sistemom ali pa
               z odpoklicem poslanca, bi tukaj večina državljanov glasovala za to, da pa je treba
               tem poslancem, kjer je večina pokvarjena, odvzeti vsako imuniteto in ne smejo početi
               nič drugega kot drugi državljani. Ta taktika je lahko zelo všečna, ampak na drugi
               strani zelo nevarna, ker potem sem pa res tukaj, tam kjer je kolega Barovič
               opozarjal. In ne vidim nobenih razlogov, da pa se ne bi omejili na to, da ne bi
               načrtno posegali v pravice do osebnega dostojanstva oziroma dobrega imena in časti
               druge osebe. Ali smo res mi severni medvedi s posebno zaščito, da bi lahko posegali,
               in to načrtno, v pravico do osebnega dostojanstva oziroma dobrega imena in časti
               druge osebe. Kako si lahko jemljemo pravico do nečesa takega in ne razumem, da ne
               doseženo konsenza, da bi to pravico omejili na način, da ne bi zlorabljali Ustavo in
               83. člen. In če bi pa tukaj šli vprašati državljane, tisti ki si upa, ali ste za to,
               da se tako uredi, pa da vidimo rezultat v tem primeru, če bi seveda ljudem pravilno
               zadeve razložili. Ampak tukaj so možne manipulacije na različne načine, tako kot smo
               tudi na različne načine v preteklosti že videli, zlorabljali določilo sedanjega
               besedila Ustave. In seveda jaz bom glasno potrdil izjavo, da rešitve, ki ne bo
               vsebovala te rešitve, ki jo mi predlagamo skozi ta amandma poslanske skupine LDS,
               seveda ne bom podpiral. Hvala lepa.</p>
            </sp>
            <sp xml:id="SDZ4-Redna-25-2007-03-08.sp21">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo gospod Potrč.</p>
            </sp>
            <sp xml:id="SDZ4-Redna-25-2007-03-08.sp22">

               <speaker>MIRAN POTRČ:</speaker>

               <p>Hvala lepa. Če gre za prepričevanje in pojasnjevanje, med nami poslankami in
               poslanci, potem bi bilo najboljše, da se usedem, in da ne povem nič več, ker mislim,
               da smo si res vse pojasnili, in da vsak med nami ve točno. Prvič, kje so osnovni
               problemi, kaj kdo zagovarja in jaz upal trditi, da če bi bili iskreni drug do
               drugega, vemo tudi, zakaj kdo kaj zagovarja. Ker pa gre tudi za javnost, bi rad še
               enkrat povedal, da bi bilo dobro, da se Državni zbor v uveljavljanju imunitete omeji
               res na nujno mero uveljavljanja političnih stališč, zakonodajne funkcije in vloge, ki
               jo ima. To se pravi na delo, ki ga ima parlamentarec, predvsem v tem Državnem zboru,
               ne pa samo v tem Državnem zboru, ker seveda poslanec nastopa tudi v drugačnih
               okoliščinah v funkciji poslanca in da naj bi to bilo omejeno predvsem na
               kazensko-pravno odgovornost, odškodninska v primerih, ki so bili navedeni doslej po
               mojem, primeri ne zagotavljajo in ne zagovarjajo rešitev, ker so povezani z drugimi
               sodnimi rešitvami, ki so bile res neumne in so zahtevale povečevanje kazni kolegu
               bivšemu poslancu za stvari, ki jih je vsaj na pol opravil kot obveznost iz sodne
               odločbe. Samo, to bi se dalo rešiti s spremembami zakonodaje, ki ureja izvršbo, ne pa
               s tem, ali je nekdo odškodninsko odgovoren ali ne.</p>
               <p>Mislim torej, da v načelu naj bi odškodninska odgovornost za neprimerno žaljivo
               izraženo mnenje do državljank in državljanov, ne do kolegov poslancev, pustimo, jaz
               mislim, da smo se mi med seboj sporazumeli, da sicer ni lepo, da pa smo s prevzemom
               poslanske funkcije sprejeli tudi možnost kakšne neprijazne besede drug do drugega, ki
               kdaj tudi preseže mero in tukaj lahko res predsedujoči ali predsednik opozori, da
               gremo preko in zadevo zaključi. Največji problem je, ali pa edini problem je z
               državljankami in državljani, ki niso prisotni, ki se ne morejo braniti, glede na to,
               da imamo javne prenose, mnogokrat tudi kasnejša intervenca po petih minutah ali pa
               dveh minutah predsednika, naj bi veliko pomenila in tukaj bi, jaz soglašam, neko
               opozorilo, sprejeto v zakonodajo ali v Ustavo, da so taka ravnanja lahko kazniva
               oziroma se lahko zoper njih uveljavlja odškodninska odgovornost, v nekih skrajnih
               primerih, ki jaz upam, da jih bo čim manj ali pa da jih sploh ne bo, pomenila neko
               grožnjo, v narekovaje dajem, ali pa opozorilo nam poslankam in poslancem, da tega ne
               uporabljamo.</p>
               <p>Na koncu pa še tisto, kar sem tudi govoril, povedal. Mislim, da je razprava o tem
               odprla mnoga vprašanja in stvari med seboj razjasnila in jaz iskreno upam, ne samo
               zato, ker smo bili v naši poslanski skupini med tistimi, ki smo jo začeli, ampak tudi
               glede na rezultate, ki jih je dala, da bo tudi, če danes ne uspemo ponovno odpreti
               diskusije o nadaljnjih modifikacijah rešitev, ampak jo zaključimo, opravila svoj
               namen. Hvala lepa.</p>
            </sp>
            <sp xml:id="SDZ4-Redna-25-2007-03-08.sp23">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod dr. Slavko Gaber. Izvolite.</p>
            </sp>
            <sp xml:id="SDZ4-Redna-25-2007-03-08.sp24">

               <speaker>DR. SLAVKO GABER:</speaker>

               <p>Najlepša hvala, gospod podpredsednik. Spoštovane kolegice in kolegi! Želel bi v tej
               razpravi pojasniti zakaj osebno verjamem, da je potrebno del te ureditve vendarle
               zapisati tudi v Ustavo, se sam omejiti tudi na ustavni ravni. In zakaj ne zadošča
               samo ureditev v Poslovniku. Zaradi tega, ker imamo mi 83. člen sicer zapisan tako in
               mislim tudi, da je prav, da ga imamo zapisanega na ta način, da gre za opravljanje
               funkcije poslanke in poslanca, ne samo tu na tej seji, ne samo v tej dvorani. Tudi,
               če bi predpostavili, kar, čemur ta trenutek ni tako, da bi res tisti, ki vodijo sejo
               dosledno zaustavili govorjenje, ki gre zunaj smiselnih meja. Seveda ni nikogar
               takšnega, ki bi to lahko zaustavil na televiziji, na mitingu v Tržiču in podobno.
               Zato mi potrebujemo to možnost zapisano na ta način, da je, ko se nekdo res odloči
               sistematično ravnati v nasprotju s tistim, kar se pričakuje in sistematično žali in
               škoduje dobremu imenu firme, dobremu imenu človeka, državljana, državljanke, da se ta
               na to lahko odzove, še posebej, ker se mi pa ne odpovedujemo svoji pravici, da se mi
               odzovemo, kadar v relaciji do nas tako ravna državljan oziroma državljanka.</p>
               <p>Tako, da se mi zdi, da bi bilo več kot koristno doseči ta dogovor in ne govoriti samo
               o ekstremnih rešitvah, ali je dovoljeno praktično vse, ali pa nimamo nobene
               imunitete. Ne vem, demokracija sestoji iz tistih vmesnih elementov najpogosteje, ne
               iz ekstremnih, tako da jaz tudi tukaj plediram, pa na nek način pričakujem, da bomo
               zmogli tisti, ki smo se s tem več ukvarjali v svojih poslanskih skupinah, najprej pri
               sebi, sicer pa v svojih poslanskih skupinah, se dogovoriti zato, da vrata pustimo
               odprta, se pa strinjam s kolegom Potrčem, če smo se že vnaprej odločili, da nikakor
               ni mogoče doseči dogovora potem in ne mislimo iti v tem četrt koraka še naprej od
               tiste točke, do katere smo že prišli na Ustavni komisiji, potem to ni posebej
               smiselno. Ampak pustimo vrata odprta zato, da en del tega uredimo s Poslovnikom, drug
               del pa mora urediti Ustava, sicer se moramo začeti pogovarjati o tem, ali to velja
               samo za to dvorano. Najverjetneje pa ne mislimo tako.</p>
            </sp>
            <sp xml:id="SDZ4-Redna-25-2007-03-08.sp25">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod mag. Grims.</p>
            </sp>
            <sp xml:id="SDZ4-Redna-25-2007-03-08.sp26">

               <speaker>MAG. BRANKO GRIMS:</speaker>

               <p>Hvala za besedo. Prav zanimiva razprava je danes, predvsem, če jo primerjamo, ker je
               to že bilo nekaj pozivov k temu, s tistim, kar je bilo sicer izrečeno poprej na
               pogovorih, kajti na tistih pogovorih je bilo tudi s strani nekaterih, ki ste danes
               tukaj popolnoma nasprotno diskutirali, zelo jasno izraženo prepričanje, da je edina
               realna osnova, ki omogoča 2/3 večino za spremembo Ustave, pravzaprav izvorno besedilo
               ustavnega zakona, tako kot je bil pripravljen v obliki kompromisa in da samo na tej
               osnovi se je dejansko smiselno potem naprej pogovarjati. Drugo pa so ostale rešitve,
               ki bi bile možne. Mislim, da bi bile tudi zelo pametne, vendar do njih ni prišlo prav
               zaradi tega, ker se je vedno znova, ko smo prišli do točke, ko bi recimo lahko začeli
               iskati še rešitev v smeri spremembe poslovnika reklo, ne, ne, to je treba najprej v
               Ustavi urediti in potem se je zadeva spet vrnila na izvorno točko.</p>
               <p>Dejansko pa je jedro te razprave samo dvoje. Odnos, verodostojnost, prvič.
               Verodostojnost lastnih besed, lastnega podpisa pri vseh, ki so pri sklepanju
               kompromisa sodelovali. Mi smo se 100% držali dogovora. In drugič. Vprašanje odnosa do
               institucije parlamenta, do institucije Državnega zbora, za katerega ugled in
               spoštovanje bi po mojem trdnem .../Znak za konec razprave/... prepričanju morali vsi
               storiti vse, kar je v naši skupni moči.</p>
            </sp>
            <sp xml:id="SDZ4-Redna-25-2007-03-08.sp27">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. S tem zaključujem splošno razpravo o poročilu Ustavne komisije. Odpiram
               razpravo o predlogu stališča o osnutku ustavnega zakona, ki ga je predlagala
               poslanska skupina LDS. Prosim za prijavo.</p>
               <p>Besedo ima gospod Geza Džuban. Izvolite prosim.</p>
            </sp>
            <sp xml:id="SDZ4-Redna-25-2007-03-08.sp28">

               <speaker>GEZA DŽUBAN:</speaker>

               <p>Hvala lepa predsedujoči. Jaz bi še enkrat rekel, pred seboj imamo stališča, ki bi
               zadevo pripeljala tja, da bi proučili še enkrat in naprej, proučili. To ni besedilo,
               ki bi moralo biti vgrajeno v ustavni zakon oziroma potem naprej, pač pa, da bi
               poskušali še enkrat videti ali je možno dogovoriti zadeve drugače kot so sedaj
               zapisane v smislu načrtnega posega v pravico do osebnega dostojanstva oziroma dobrega
               imena in časti druge osebe. In to je za razliko od tistega, kar imajo kolegi morda
               prav, ne vem, z Nove Slovenije pa še kdo, ko pravijo, tako daleč smo, da je
               nesmiselno kakršnokoli dogovarjanje v naprej in je najboljše, da zadevo zaključimo.
               Tukaj jaz vidim še zmeraj odprto možnost, da bi vseeno presodili, proučili, se
               zagledali vase in videli, če je ta rešitev možna, da se jo vgradi.</p>
               <p>Rekel bom še nekaj. Mi smo imeli primer, ko se je kolega pohvalil: "9-krat so me
               ovadili, pa sem bil zmeraj oproščen. Mi imamo oblast, lahko počnemo karkoli, vi pa
               pazite, kaj delate." To ni rešitev za pravno državo. To je zelo nevarno. To je tista
               skrajnost, da bi bili brez vsake imunitete. To kar je sedaj zapisano, je nekaj vmes,
               kar ni dobro, kar se lahko zlorablja, to kar pa imamo v našem stališču, pa je za
               proučiti in razmisliti ali ne bi morda še enkrat proučili. Hvala lepa.</p>
            </sp>
            <sp xml:id="SDZ4-Redna-25-2007-03-08.sp29">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Besedo ima gospod dr. Slavko Gaber. Prosim.</p>
            </sp>
            <sp xml:id="SDZ4-Redna-25-2007-03-08.sp30">

               <speaker>DR. SLAVKO GABER:</speaker>

               <p>Najlepša hvala, gospod podpredsednik. Dodal bi samo, k temu o čemer je govoril že
               kolega Džuban, dejstvo, da smo mi namenoma, po razpravi na Ustavni komisiji, tudi po
               strokovnih opozorilih, zožili svoj predlog, poudarili, da ta imuniteta ne bi veljala
               samo za tiste primere, ko bi bilo ugotovljeno, da nekdo načrtno, to pomeni večkrat in
               z namenom posega v integriteto državljank in državljanov. Mi smo s tem namenom, da bi
               to razpravo tam opravili, zaprosili smo celo tudi že inštitut na Pravni fakulteti, da
               pripravi tekst, ki bi bil zadosti ozek, ozko zapisan to zadevno, mi smo torej za to,
               da bi to razpravo lahko opravili, vložili to stališče in prosimo za podporo.</p>
            </sp>
            <sp xml:id="SDZ4-Redna-25-2007-03-08.sp31">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ugotavljam, da ne želi nihče več razpravljati. Potem, o tem stališču
               poslanske skupine LDS, zato odpiram razpravo o predlogu stališča poslanske skupine
               SNS. Želi kdo besedo? Menim, da ne. Zato zaključujem razpravo o predlogu teh dveh
               stališč, o osnutku Ustavnega zakona.</p>
               <p>O predlogih stališč bomo v skladu s časovnim potekom seje zbora odločali danes, v
               okviru glasovanj, pol ure po prekinjeni 8. točki dnevnega reda oziroma najkasneje ob
               21.45. S tem prekinjam to točko dnevnega reda.</p>
               <p>Prehajamo na <title>3. TOČKO DNEVNEGA REDA</title> to je na <title>OBRAVNAVO PREDLOGA ZA
                  ZAČETEK POSTOPKA ZA SPREMEMBO USTAVE REPUBLIKE SLOVENIJE Z OSNUTKOM USTAVNEGA
                  ZAKONA.</title>
               </p>
               <p>Predlog za začetek postopka za spremembo 129. člena Ustave je v obravnavo zboru
               predložila Vlada Republike Slovenije. Besedo dajem predstavniku predlagatelja za
               dopolnilno obrazložitev predloga. Izvolite gospod dr. Lovro Šturm, minister za
               pravosodje.</p>
            </sp>
            <sp xml:id="SDZ4-Redna-25-2007-03-08.sp32">

               <speaker>DR. LOVRO ŠTURM:</speaker>

               <p>Hvala lepa za besedo. Spoštovani predsedujoči, spoštovane poslanke in poslanci
               Državnega zbora! Naj vam na kratko predstavim oris predlagane spremembe 129. člena
               Ustave Republike Slovenije. Namen izvolitve sodnikov za določen čas, ki ga predlagamo
               s to spremembo Ustave, je izključno za zagotavljanje z Ustavo zagotovljene pravice do
               sojenja brez nepotrebnega odlašanja. Razlogi za pripravo predloženega ustavnega
               zakona so sodni zaostanki in z njimi povezana svarila s plačilom odškodnin zaradi teh
               zaostankov. Do sodnih zaostankov je, kot že vemo, prišlo v letih 1994 do 1996, torej
               pred več kot desetimi leti, ko se je število nerešenih zadev, z 240.000 zadev, kar je
               glede na letni pripad normalno in bi pomenilo obvladovanje reševanja sporov na
               sodiščih, povzpelo na 600.000 zadev. Ob tem, da se je v tistih letih pripad zadev
               celo zmanjševal in v času, ko bi lahko zmanjšali sodne zaostanke smo jih v tej državi
               pred 10-mi leti enormno povečali.</p>
               <p>Obstoječi ustavno-pravni sistem zagotavlja trajni sodniški mandat, ki je ena od
               temeljnih prvin sodnikov v neodvisnosti, načelo neodvisnosti pa izhaja iz 125. člena
               Ustave Republike Slovenije. Vendar načelo neodvisnosti sodnikov nima pomena le za
               položaj sodnikov, ampak je povezano tudi z 23. členom Ustave, ta pa določa, oziroma
               bom rekel celo tako, ta pa zapoveduje, da mora sodišče vsakomur nuditi pravico, da se
               nanj brez nepotrebnega odlašanja obrne, ko gre za njegove pravice in dolžnosti ter
               obtožbe zoper njega. Gre za ustavno pravico tako imenovanega pozitivnega statusa, saj
               je država dolžna organizirati sodstvo tako, da je tudi zagotovljeno dejansko
               uresničevanje te pravice, tudi 6. člen evropske konvencije o varstvu človekovih
               pravic in temeljnih svoboščin določa, da ima vsakdo pravico, da o katerikoli njegovi
               zadevi na podlagi poštene in javne obravnave v razumnem roku odloči sodišče. Pravica
               do sojenja brez nepotrebnega odlašanja je del pravice do sodnega varstva. Njen namen
               je zagotoviti učinkovitost sodnega varstva. Prepozno sodno varstvo lahko izniči
               njegove učinke.</p>
               <p>Upoštevati je potrebno, da je v postopkih pred sodiščem v Republiki Sloveniji
               trenutno okoli 150.000 zadev v zvezi s katerimi bi se morebiti lahko uveljavljala
               kršitev pravice do sojenja brez nepotrebnega odlašanja oziroma sojenja v razumnem
               roku oziroma če povem v jeziku, ki je razumljiv vsem, zaradi prepočasnega sojenja.
               Zaradi zagotavljanja pravice do sojenja brez nepotrebnega odlašanja in učinkovitega
               varstva le-te tudi v povezavi z načrtno odpravo sodnih zaostankov je potrebno
               razpisati tudi ustrezno večje število sodniških mest. Ministrstvo za pravosodje je
               pripravilo skupni projekt odprava sodnih zaostankov, odprava Lukenda, ki predvideva
               vrsto ukrepov, ki zagotavljajo učinkovitejše delo sodišč. Za dosego tega cilja, pa je
               v obdobju, do katerega bi odpravili sodne zaostanke, to je do konca leta 2010,
               potrebno zagotoviti tudi dodatne zaposlitve sodnikov. Najbolj racionalno bi bilo to
               mogoče doseči s spremembo Ustave, kajti dosedanja Ustava ne omogoča zaposlovanje
               sodnikov za določen čas. To pa so rešitve, ki jih poznajo številne evropske države in
               tudi države članice Evropske unije, kjer je sodnik za določen čas ali začasni sodnik
               konstanta pri zaposlovanju sodnikov. Predlagana sprememba bi omogočila imenovanje
               sodnikov za določen čas, vendar seveda le z namenom zagotavljanja pravice do sojenja
               brez nepotrebnega odlašanja. Sprememba seveda tako ohranja osnovno načelo trajnega
               sodniškega mandata.</p>
               <p>Sprememba ne posega v neodvisnost sodstva, saj trajanje sodniške funkcije ni vezano
               na primer na institut poskusnega sodnika. Predvideno je še dodatno varovanje načela
               neodvisnosti takega sodnika, saj bi bil sodnik, ki bi bil kot začasni izvoljen za
               dobo petih let potem imel v primeru, če kandidira na prosto sodniško mesto v roku
               treh let po izteku svojega mandata, prednost pri izbiri med kandidati, vendar samo
               pred tistimi, ki še ne opravljajo sodne funkcije. Predlog ohranja tudi temeljno
               načelo, da tudi sodnike z omejenim mandatom voli Državni zbor na predlog sodnega
               sveta. Poenostavlja pa postopek pri morebitnem vnovičnem kandidiranju sodnika, ki je
               že bil izvoljen za dobo petih let, mu je ta mandat odtekel in želi kandidirati za
               mesto sodnika s trajnim .../Nerazumljivo./... V takem primeru, tak sodnik ne pride
               več na izvolitev v Državni zbor, Državni zbor ga je pač kot sodnika že pripoznal<stage>(?)</stage>
               in ga izvolil. Za to mesto ga potem imenuje neposredno sodni svet.</p>
               <p>Nadalje je predvideno, da bo zakon določal tudi pravico sodnika po izteku časa, za
               katerega je bil izvoljen, zakonodajalec bi po izteku sodnika mandata, le-temu
               zagotavljal pravico do nadomestila plače, po vzoru Zakona o poslancih oziroma po
               vzoru sodnika o Ustavnem sodišču.</p>
               <p>Sodniki, ki bi bili izvoljeni za dobo petih let, se bi dodelili sodiščem, ki imajo
               največ sodnih zaostankov. To so predvsem sodišča v največjih urbanih predelih v
               Sloveniji. V njih so se sodni zaostanki tudi skoncentrirali. S tem se sistem
               dodeljevanja zadev posameznim sodnikom v ničemer ne spreminja. Tem sodnikom bi se
               zadeve dodeljevale enako, kot sodnikom s trajnim mandatom. Tako, da je načelo
               zakonitega oziroma naravnega sodnika v tem primeru v celoti spoštovano.</p>
               <p>Na koncu naj še enkrat povem to, da primerjalno pravno uvedeni inštitut ni posebnost,
               saj sodnike za določen čas poznajo v številnih drugih državah. Naj navedem samo
               Francijo, Veliko Britanijo, Španijo in Skandinavijo, Švedsko, Finsko, Norveško,
               Belgijo. Navedel sem samo nekaj držav, kjer se zelo pogosto poslužujejo take
               možnosti.</p>
               <p>Ne nazadnje so zgolj za določen čas imenovani tudi sodniki za mednarodna sodišča. To
               vse poznamo. V Državnem zboru ste jih že izvolili. To je Sodišče evropskih skupnosti
               in Evropsko sodišče za človekove pravice. Hvala lepa.</p>
            </sp>
            <sp xml:id="SDZ4-Redna-25-2007-03-08.sp33">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa, gospodu ministru. Predlog za začetek postopka za spremembo Ustave je
               obravnavala Ustavna komisija, kot matično delovno telo, ki je zboru pisno poročala,
               zato nimamo posebne predstavitve. Sledi pa predstavitev stališč poslanskih skupin o
               predlogu, da se začne postopek za spremembo 129. člena Ustave.</p>
               <p>Prvi ima besedo gospod Barovič, ki bo predstavil stališče poslanske skupine SNS.</p>
            </sp>
            <sp xml:id="SDZ4-Redna-25-2007-03-08.sp34">

               <speaker>BOGDAN BAROVIČ:</speaker>

               <p>Hvala lepa, predsedujoči. Kolegice in kolegi, ministrska ekipa! Kaj reči ob današnji
               točki oziroma kaj ne reči. Začel bom tako. Sodni zaostanki so vsebina o kateri
               govorimo že vrsto let. Imeli smo Herkulesa z dodatnimi sredstvi. Herkules žal ni
               premaknil te gore. Imamo Lukendo. Lukenda je bil lačen. Požrl je davkoplačevalski
               denar in gora še vedno stoji. In z vsem spoštovanjem do pravne države, kolegice in
               kolegi, dati v Ustavo neko pravico, neko posebnost, torej imenovanje sodnikov za
               določen čas 5 let izključno z namenom zagotavljanja z Ustavo zagotovljene pravice do
               sojenja pa se mi zdi norčevanje, ne samo iz zakonodajne veje oblasti, ampak
               norčevanje do državljank in državljanov Republike Slovenije. Še predvsem zaradi tega,
               dati z Ustavo zagotovljene pravice do sojenja brez nepotrebnega odlašanja. Zaradi
               nepotrebnega odlašanja smo imeli Herkules, imamo Lukendo in sedaj dajemo še enkrat
               eno pravico nekomu, sicer pravijo, da jo dajemo državljankam in državljanom,
               zagotovljeno pravico do sojenja brez nepotrebnega odlašanja. Verjamem, da je prva
               sodna veja oblasti, spoštovani gospod minister, ki se zaveda, kaj pomeni kaj takšnega
               zapisati v ustavo. In kaj, ko bomo v ustavo zapisali to kar tukaj piše in še vedno
               bomo imeli goro, ki jo ni premaknil ne Herkules, ki jo z vsem kar je pojedel, tudi
               Lukenda ne bo, in ki je tudi ta ustavna sprememba ne bo premaknila. Pomeni sodni
               zaostanki bodo, 150 tisoč milijard tolarjev penalov zaradi zaostankov imamo, 155
               tisoč zadev odprtih in še in še.</p>
               <p>Gospodje in gospe! Nobena država, demokratična država, določenih vsebin, ki jih
               zaradi, po mnenju Slovenske nacionalne stranke, to pa je rak rana, trajnega mandata,
               ki ga imajo, ni sposobna rešiti, nobena država zaradi tega ne spreminja Ustave. In
               vsaka država, ki je zaradi sodnih zaostankov, pa mislim, da je ni, spreminjala
               Ustavo, ja kam pridemo, lepo vas prosim. Veste, bodimo iskreni do sebe. Kako bi bilo
               lepo, če bi vsi mi, ki smo sedajle prisotni tukaj, hvala bogu, da nas je vsaj nekaj,
               tudi druge vprašamo, ki jih ni. Verjamem, da jih je ogromno v svojih pisarnah, kjer
               delajo, študirajo in nas poslušajo. Verjamem, verjamem. Če bi mi imeli trajni mandat,
               gospodje in gospe, ali ne bi bilo lepo. Že sedaj, bodimo zelo odkriti, že sedaj smo v
               nekaterih zadevah, pač nekateri bolj, nekateri manj, mačehovski do našega odnosa do
               dela. Tudi sam priznam, da mi včasih marsikaj uide. Ampak ne gre, gospe in gospodje,
               reševati vsebin s spremembo ustave. Brez zamere. Mogoče bi pristali še na progam, ne
               Herkules, ne Lukenda, ampak še na enega. Mogoče. Mogoče. Ne pa zagotavljati z Ustavo
               5-letni mandat imenovanja sodnikov zato, da bodo sedaj po tretjem poizkusu ti sodniki
               mogoče zmanjšali sodne zaostanke. Brez zamere, lepo ali pa grdo, čisto apolitično vam
               povem, ne gre. In krivda je na trajnem mandatu sodnikov, ki, ko ga dobijo, delajo
               kakor delajo. Izgovarjajo se, da so povsem neodvisni. Mogoče je to res, ampak ta
               neodvisnost jim seveda ne daje pravice, da ne rešujejo sodnih zaostankov tako kot bi
               jih morali. Lepo ali pa grdo. In končno boste enkrat spoznali, da ima Slovenska
               nacionalna stranka kar se trajnega mandata tiče, prav. Če bomo mi enkrat sebe, tudi
               nas vsake štiri leta nadzirajo kako delamo in ni tista plača vsak mesec naša plača.
               Naša plača je tista, ki nam jo dajejo volivci vsake štiri leta. In ko bomo mi enkrat
               dosegli, da bo tudi sodna veja oblasti z vsem spoštovanjem do truda in dela marsikoga
               od njih plačana ta način, da bo po šestih ali pa osmih letih ocenjena ali so delali
               dobro ali niso delali dobro, takrat bodo rezultati. Da pa bomo sedaj poleg trajnega
               mandata uzakonili in ustoličili še ustavno pravico sodnikom, ne vem kam gre še potem
               pot naprej. Ne vem, res ne vem ni mi jasno. Ker, ko je enkrat še ta pravica
               ustoličena v Ustavi, potem je to čisti absolutizem in lahko sodna veja oblasti počne
               kar hoče, še enkrat pravim, z vsem spoštovanjem do vseh tistih, ki delajo pošteno,
               odkrito in vestno, ampak tega ne delajo vsi, ker imajo trajni mandat in lahko počnejo
               kar hočejo in so nedotakljivi, mi se kregamo za imuniteto poslanca v dobri štirih let
               ali sme reči laž ali mora povedati neresnica, po drugih primerih pa imamo trajnih
               mandat, sodne zaostanke, kupe papirjev v raznih omarah, ki se najdejo ali pač ne,
               ampak mi sedaj želimo ustoličiti sodnike še v Ustavo, še neko posebno kategorijo. Vsi
               smo prepričani in verjamemo v našo prelepo državo Republiko Slovenijo, vsi mi
               verjamemo, da je država Republika Slovenija pravna država toda s tem, da želimo še
               eden segment uvrstiti v Ustavo, pa oprostite, presežemo tisto mejo in mislim, da
               postajamo počasi nepravna država.</p>
               <p>V Slovenski nacionalni stranki še enkrat opozarjamo, vsi, tudi tisti delavci, ki so
               zaposleni s pogodbo o delu, trpijo, čakajo, kakšen bo uspeh podjetja, ne vedo kakšna
               bo njihova usoda. Poslanci s svojim pridnim delom ali nedelom dobijo plačilo po
               štirih letih ter prav tako je v izvršni veji oblasti in prav tako naj bo tudi v sodni
               veji oblasti. Še vedno pravimo, rešitev, edina rešitev je v odpravi ali v preizkusu,
               torej v odpravi trajnega mandata sodne veje ali v preizkusu na določeno dobo. Hvala
               lepa.</p>
            </sp>
            <sp xml:id="SDZ4-Redna-25-2007-03-08.sp35">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo mag. Klavora v imenu DeSUS-a.</p>
            </sp>
            <sp xml:id="SDZ4-Redna-25-2007-03-08.sp36">

               <speaker>MAG. VASJA KLAVORA:</speaker>

               <p>Spoštovani gospod podpredsednik, spoštovani gospod minister, spoštovane poslanke in
               poslanci. V naši poslanski skupini sicer podpiramo vsa smotrna prizadevanja
               Ministrstva za pravosodje za odpravo sodnih zaostankov, ki nedvomno predstavljajo
               največjo črno piko slovenskega pravosodja, vendar pa smo skeptični glede predlagane
               metode, in sicer spremembe Ustave Republike Slovenije zaradi reševanja sodnih
               zaostankov.</p>
               <p>Predlagana sprememba predvideva modifikacijo 129. člena Ustave, ki sicer ureja trajni
               sodniški mandat z namenom uresničevanja in varovanja pravice vsakogar, da o njegovih
               pravicah in dolžnostih ter obtožbah proti njemu brez nepotrebnega odlašanja odloča
               neodvisno, nepristransko in z zakonom ustanovljeno sodišče. Predlaga se, da bi za
               zagotovitev pravice do sojenja brez nepotrebnega odlašanja bili lahko izvoljeni
               sodniki za omejeno dobo 5-ih let. Če sodnik, ki je bil izvoljen za dobo petih let
               kandidira na prosto sodniško mesto v treh letih po izteku časa za katerega je bil
               izvoljen pa je predlagano, da ima med kandidati, ki še ne opravljajo sodniške
               funkcije prednost pri izbiri. V primeru, da sodni svet izbere takšnega kandidata pa
               ga neposredno imenuje na razpisano sodniško mesto.</p>
               <p>V naši poslanski skupini smo predlog skrbno preučili in prišli do naslednjih
               zaključkov. Kot prvo naj omenim, da ne dvomimo v iskrenost ministra, da je predlog
               res namenjen zgolj v prizadevanje za zmanjšanje velikega števila nerešenih zadev na
               slovenskih sodiščih, kljub nekaterim namigovanjem v smislu nadzora izvršilne veje
               oblasti nad sodno.</p>
               <p>Kot drugo, po našem mnenju pa najpomembnejše, pa gre za odgovor na vprašanje ali je
               za zagotovitev pravice do sojenja brez nepotrebnega odlašanja nujen takšen poseg v
               ustavno materijo kot se predlaga. Po našem prepričanju sta trdnost in stabilnost
               Ustave razloga za relativno tog sistem spreminjanja naše Ustave. Spremembe Ustave so
               dopustne le izjemoma, in sicer če so nujne in neizogibne zaradi nekakovostnih
               zastarelih ustavnih določil. Poslanci naše poslanske skupine ocenjujemo, da
               predlagana sprememba ne sloni na takšni podlagi in menimo, da bi bilo ustrezneje
               reševati problematiko sodnih zaostankov z drugimi inštrumenti ne pa zgolj s posegom v
               najvišji pravni akt.</p>
               <p>Nadalje menimo, da dopuščanje dveh vrst sodnikov, sodniki s trajnim ter sodniki z
               začasnim mandatom, ni niti primerno niti pravno sprejemljivo. Menimo namreč, da
               ostaja vse preveč odprtih vprašanj in nedorečenosti predvsem v zvezi z medsebojno
               enakopravnostjo v zvezi z neodvisnostjo začasnih sodnikov glede dodeljevanja in
               reševanja posameznih primerov ter tudi v zvezi z nagrajevanjem sodnikov. Pri tem naj
               opomnimo, da je trajni sodniški mandat nedvomno zelo pomembna demokratična
               pridobitev, kar pomeni, da sodniška funkcija ne more prenehati zgolj na osnovi
               enostranske odločitve izvršilne ali zakonodajne oblasti.</p>
               <p>Postavlja se tudi vprašanje pravičnosti v primeru absolutne prednosti kandidata za
               sodniško mesto, saj predlog predvideva, da ima začasni sodnik prednost pri izbiri v
               primeru, da kandidira na prosto sodniško mesto v treh letih po izteku časa, za
               katerega je bil izvoljen kot začasni sodnik. Predlog tudi določa, da izbiro takšnega
               kandidata opravi sodni svet, ki ga tudi neposredno imenuje na razpisano sodniško
               mesto. V zvezi s tem opozarjamo, da je takšen pristop predlagatelja neprimeren, saj
               bi bila pristojnost imenovanja sodnika v trajno sodniško funkcijo zgolj v rokah
               pravnikov, ki sestavljajo sodni svet, ne pa v rokah zakonodajnega telesa, torej
               Državnega zbora, ki je sicer pristojen za izvolitev sodnikov s trajnim mandatom.</p>
               <p>Z rešitvami, kot jih ponuja obravnavani predlog za spremembo Ustave, bi bilo po naši
               oceni sicer možno doseči ob obrazložitvi predloga pravilno postavljenih ciljev in
               namenov, to je zmanjšanje sodnih zaostankov ter uresničevanje pravice do sojenja brez
               nepotrebnega odlašanja, vendar poslanci naše poslanske skupine dvomimo, da je takšen
               pristop k reševanju te problematike primeren. Menimo namreč, da bi bilo ustrezneje,
               če bi na podlagi zakonskega predpisa povečali število sodnikov s trajnim mandatom, ki
               bi zasedli prosta delovna mesta, ki nastanejo predvsem zaradi upokojitev in odhoda
               sodnikov v druge službe. Poleg tega menimo, da bi k odpravi sodnih zaostankov
               bistveno prispevala boljša organiziranost sodstva, predvsem pa dodatna zaposlitev
               večjega števila sodnega osebja, ki naj bi sodnike razbremenili nesodniških, zgolj
               administrativnih opravil pri sojenju. V skladu s tem ter na podlagi projekta Lukenda
               je ministrstvo že pripravilo načrt za zaposlitev dodatnih sodnikov za nedoločen čas,
               tako v letu 2007, 90 sodniških mest, ter predvidoma okoli 500 oseb, sodniških
               pomočnikov, ter ostalih strokovnih sodelavcev, od tega v letu 2007 vsaj 200 oseb za
               določen čas, za čas trajanja projekta odprave sodnih zaostankov.</p>
               <p>Naša poslanska skupina ocenjuje, da če bodo uresničene te zaposlitve, bo ob
               nespremenjenih okoliščinah mogoče v ustreznem času odpraviti zaostanke tudi brez
               spremembe Ustave. Če pa bi se kasneje pokazala potreba po zaposlovanju še dodatnih
               sodnikov, pa bi lahko te zaposlitve opravili po postopkih, predvidenih za zaposlitev
               sodnikov s trajnim mandatom.</p>
               <p>Poslanci naše poslanske skupine zagovarjamo stališče, da poseg v ustavno materijo,
               kakršen je predlagan, ni nujen in ni primeren, zato naša skupina predlagane spremembe
               ustave ne podpira. Hvala.</p>
            </sp>
            <sp xml:id="SDZ4-Redna-25-2007-03-08.sp37">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo mag. Grims v imenu poslanske skupine SDS.</p>
            </sp>
            <sp xml:id="SDZ4-Redna-25-2007-03-08.sp38">

               <speaker>MAG. BRANKO GRIMS:</speaker>

               <p>Hvala za besedo. Vsem prav lep pozdrav. Poslanska skupina SDS je bila poleg Nove
               Slovenije pravzaprav edina, ki je enotno podprla predlagano spremembo ustave na seji
               Ustavne komisije, ko je odločala o tem predlogu. Razlog za to je seveda očiten.
               Slovenija se sooča z velikimi sodnimi zaostanki in te sodne zaostanke sedaj že res
               vsi drago plačujemo, tudi dobesedno. Ne gre več samo za vprašanje ugleda, ne gre več
               niti samo za vprašanje dejanske dostopnosti neke ustavno zaščitene dobrine, kot je
               pravica do sodnega varstva - pri čemer seveda opozarjam, da je ta izjemno dragocena
               -, ampak gre sedaj tudi že za povsem materialna sredstva. Kajti, plačujemo dodatne
               odškodnine, zelo velike, ljudem, ki so bili žrtve sodnih postopkov, ki so se vlekli v
               nedogled in svoje pravice, sedaj kot člani države oziroma kot državljani države, ki
               je članica Evropske unije, uveljavljajo na evropskih sodiščih.</p>
               <p>Tisto, kar pa je problem, ki po našem trdnem prepričanju danes pravzaprav povzroča,
               da se odločamo na tak način - kajti, kot vsi vemo, je glasov za spremembo na seji
               Ustavne komisije krepko zmanjkalo, so okoliščine, ki so pripeljale do takšne
               odločitve. Jasno je, da bi bilo nekaj treba storiti na področju pravosodja. Tukaj se
               v besedah pravzaprav vsi strinjajo, ko pa bi morala besedam slediti dejanja, pa so
               razlike zelo velike. Nekateri sicer potem to, tako ali drugače zapakirajo v kakšen
               procesen problem in seveda za vprašanji procesnih zapletov se ponavadi skrivajo
               najbolj globoka vsebinska vprašanja. Zato pa je le treba nekaj besed reči o tem, kaj
               je tukaj problem. Zakaj je pravzaprav tako na nož sprejeta neka rešitev problema, ki
               ga vsi priznavajo, ki se ga vsi zavedajo in ki, kot rečeno, kali ugled države
               Slovenije tako doma kot še posebej v tujini, in kot rečeno, zaradi katerega sedaj že
               vsi trpimo tudi večje materialen posledice. Saj plačujemo odškodnine, da o cenah
               samih neskončno dolgih postopkov v tem trenutku sploh ne govorimo.</p>
               <p>Ena obrazložitev, ki se nanaša prav na ta trenutek v državi in velja pravzaprav za
               vse ustavne spremembe, je silno enostavna. Smo priče določenemu prerivanju,
               spremembam, preoblikovanju če hočete, na tranzicijski levici. Zaradi medijev, ki so
               usmerjali te ljudi, ki so akterji te zgodbe, sedaj eden drugemu dokazujejo, kdo je
               bolj pravoveren. Zato skoraj ni več možna razumna razprava, zato se ne drži dane
               besede, zato pač je dogovarjanje v zadevah, ki zahtevajo dvotretinsko večino, skoraj
               nemogoče; ker se izhaja zgolj iz vrednostnih kriterijev, tekmovanja levičarjev med
               seboj in potem gre po tistem načelu: ko zatrobi trobenta, je vsa pamet v trobenti.
               Saj to je že stara modrost.</p>
               <p>Ampak ta predlog, ki je danes pred nami, sem trdno prepričam, da bi tudi v kakšnem
               drugem časovnem okolju gladko odletel, da ne bi dobil dvotretinjske večine v tako
               sestavljenem Državnem zboru, kot je slovenski, glede na sestavo političnega spektra,
               ki je v njem zastopan. Razlog za to je preprost; vprašanje namreč, kakšno je celotno
               stanje v slovenskem sodstvu. In tukaj je treba spet odpraviti eno utvaro, da je
               sodstvo nekaj povsem nedotakljivega in da je zgolj strokovna pravna stvar. Veste,
               prvič obstaja ravnotežje veje oblasti, da je vsaka veja tudi pod kontrolo druge, tako
               ali drugače. Najbolj dosledno, pa trdim, da tudi najbolj učinkovito, imajo to
               izpeljano Američani. Veliko tega je tudi v slovenski ustavi, vprašanje je samo, ali
               smo jo pripravljeni brati v celoti.</p>
               <p>Ampak tudi, če to za trenutek pustimo ob strani, je potrebno, kot rečeno, razbiti še
               eno utvaro; da ne obstaja sodna politika. Sodna politika obstaja, pa še kako obstaja!
               To je najlepše povedal dolgoletni, izjemno ugleden, predsednik nemškega ustavnega
               sodišča, ki je bil sicer takrat že v drugi funkciji, na obisku v tem Državnem zboru.
               Pred nekaj leti je bilo to. Ko je lepo povedal, kaj je sodna politika. On je navedel
               primer, takrat je ravno prišlo do menjave med dolgoletnim kanclerjem Kohlom in pa
               socialdemokrati, ki so takrat ravno prevzemali oblast. On je rekel takole: "Poglejte,
               so mejni primeri vedno na sodiščih in v tistih mejnih primerih bodo nemška sodišča do
               dne, ko bo prišlo do prevzema oziroma je prišlo do prevzema, presojala drugače. Od
               dneva te spremembe naprej, od dneva spremembe oblasti pa bodo presojala zopet
               drugače. Malo je teh mejnih primerov, ampak ti mejni primeri so. In da to te razlike
               pride, to pa je sodna politika." Točno te besede boste našli v magnetogramih zapisa
               njegovega obiska, izrečene so bile v veliki avli tamle, predvajane pa tudi na radiu
               in televiziji Slovenija. Tako sem prepričan, da tudi širša javnost te besede pozna,
               samo obuditi je treba spomin nanje. In če se enkrat spoprimemo s tem, da obstaja
               sodna politika, kar mimogrede priznavajo tudi najuglednejši slovenski ustavni
               pravniki. Konkretno v včerajšnji števili Maga je dr. Jerovšek zelo jasno postavil
               trditev, da je pri tisti najbolj razvpiti odločitvi o izbrisanih Ustavno sodišče
               sledilo političnemu trenutku, politični volji takratne večine. To mislim, da je tudi
               dovolj jasno povedano, kako je s temi stvarmi. Ampak kot rečeno, ko enkrat to
               sprejmemo kot dejstvo, potem se lahko tudi pogleda naprej zgodbo. In zakaj se
               pravzaprav z ene strani tako izredno negativno sprejme vsak predlog, da se kakorkoli
               poseže v to področje, in se začne vpiti o stroki itn. Veste, za stroko se danes
               ponavadi skriva najbolj težka politika.</p>
               <p>Poglejmo en primer, ki je zelo zanimiv, pa se kar navezuje na prejšnjo točko. V tem
               trenutku obstaja neka tožba zoper enega od poslancev Državnega zbora. Obtožen je
               zaradi neke izjave v zvezi s časom osamosvojitve Slovenije. Konkretno je ena od točk,
               kot sem lahko prebral nekje, da je dejal, da je absurdno, da se morajo tisti, ki so
               nekoč Slovenijo branili v času njene osamosvojitve, sedaj braniti pred tistimi, ki so
               bili agresorji. Približno tako je bilo to rečeno. Boste rekli, ja kako je pa lahko to
               predmet tožbe. Ja, na slovenskih sodiščih očitno je to lahko predmet tožbe, saj ta
               sodni postopek teče. Malo nenavadno, ne? Ampak jaz nikakor ne bi želel biti v koži
               tega poslanca, to pa res ne. Veste, kajti sodila bodo tista sodišča, ki so - bom
               citiral neko sodbo celjskega sodišča po spominu izpred nekaj let - presodila, da JLA
               do oktobra leta 1991 ni bila Sloveniji sovražna vojska. Dobro. Mene sicer potem zelo
               zanima, kdo hudirja nas je potem napadel takrat, pa zakaj smo se morali z orožjem
               braniti. Mogoče lovsko društvo ali bog vedi kaj. Vsekakor, če lahko nekdo zapiše neko
               tako neumnost, kajti gre za neumnost, v sodbo in potem se lahko še sklicuje na
               imuniteto, ki jo sodna veja oblasti ima in ima jo za vse, kar izreče kolegij v okviru
               presoje, v okviru izdaje neke tožbe, potem je to lahko zelo velik problem. Pa takih
               stvari je še kar nekaj.</p>
               <p>Še bolj očitna je ena druga sodna politika - veste, obstaja pa kar nekaj tožb, ne
               samo ena, kjer se morda tudi kdaj komu zapiše kakšna nesrečna formulacija -, kjer se,
               recimo, reče, da za minula obdobja se ne sme nekomu sedaj niti v pogovoru več ali v
               neki javni izrečeni besedi povedati, kaj je ta človek bil, tudi če to lahko
               argumentiramo, tudi če gre za dejstvo. To se pravi, mi imamo s sodnimi odločbami
               prepovedano, da bi smeli govoriti resnico v tej državi o nekem odločenem obdobju teh
               določenih ljudi, to je pa že precej čudno. To je namreč dobesedno pravno
               institucionalizirana tista politična osrednja misel ali rdeča nit, ki se vleče že vse
               od osamosvojitve na celotni tranzicijski levici. Bog ne daj, da kdaj kaj pogledamo
               nazaj, treba je samo gledati naprej, za nazaj pa moramo vse pozabiti. Kolegi, za
               nazaj seveda oprostimo, ampak pozabiti se pa ne sme, kajti katerakoli družba, ki je
               imela neko negativno izkušnjo, če vse pozabi za nazaj, če se ne sme o tistih stvareh
               niti očitno več javno povedati, kdo je kaj tam bil, kakšno vlogo je imel, tista
               družba je obsojena na to, da bo napake ponavljala. Saj to je vendar zgodovinska
               izkušnja, ki velja na celem svetu. Če to sledi iz sob slovenskega sodišča, potem je
               nekaj s to sodno politiko zelo narobe, ker ima zelo jasno ideološko ozadje. In ko
               enkrat to spoznamo, je potem tudi jasno, zakaj je potem tako velik negativen naboj
               tisti trenutek, ko tudi z najbolj nedolžnim posegom poskušaš zgolj omogočati dosledno
               korektno uresničevanje neke ustavno zajamčene dobrine, kot je v danem primeru pravica
               do sodnega varstva.</p>
               <p>To mislim, da zelo veliko pove o razmerah v naši državi, to mimogrede nosi tudi zelo
               zanimivo sporočilo vsem državljankam in državljanom, če ga pogledamo s te strani.
               Kajti naši državljani in državljanke so zelo nagnjeni k temu, da pravijo, da mora
               biti ravnotežje; samo, seveda tako kot ga v danem trenutku oni zaznajo. Ampak če gre
               za ravnotežje med vejami oblasti in če se enkrat zelo jasno pove, da je še vedno
               praktično 100% vrednostno obvladovanje sodne veje oblasti s strani tranzicijske
               levice, potem je jasno, da lahko vse druge veje oblasti obvladuje politična sredina
               ali pa desna sredina, če hočete, pa bo še vedno ravnovesje med različnimi vrednostmi
               pogledi v državi. Kajti te sodne veje oblasti se ne bo dalo spremeniti celo
               generacijo. Toliko časa, da se bodo dobesedno zamenjali vsi tisti, ki so se nekoč
               učili, če po spominu citiram še en učbenik Pravne fakultete, dr. Ljuba Bavcona, ki je
               zapisal, da je pravo metoda oziroma kazensko pravo, da je sredstvo, s katerim
               manjšina izvaja pač oblast - še malo daljši citat in čisto točen lahko najdete v
               knjižnici, zelo zanimiv je, dajte si ga prebrati. To je tudi zelo zanimivo z vidika
               debate, ki je danes še pred nami.</p>
               <p>Vsekakor bomo v SDS spremembo ustave na tem področju še naprej podpirali. Danes pa
               seveda ne preostane drugega, kot da se ta postopek zaključi, kajti za kakršenkoli
               poseg, dokler je pač tako razmerje moči, očitno zmanjka zadostno število glasov in
               nima smisla, da se s temi postopki na takšen način tudi nadaljuje.</p>
            </sp>
            <sp xml:id="SDZ4-Redna-25-2007-03-08.sp39">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednja je na vrsti gospa Lavtižar Bebler v imenu poslanskega kluba
               LDS.</p>
            </sp>
            <sp xml:id="SDZ4-Redna-25-2007-03-08.sp40">

               <speaker>DARJA LAVTIŽAR BEBLER:</speaker>

               <p>Hvala za besedo, gospod podpredsednik. Spoštovani zbor, spoštovani gospod minister s
               sodelavcema. Torej v poslanskem klubu LDS menimo, da ni treba spreminjati Ustave
               zato, da bi lahko dosegli cilje, ki jih sledi predlagatelj spremembe ustave. Večino
               teh ciljev je namreč mogoče doseči s spremembo veljavne področne zakonodaje in z
               boljšo organiziranostjo oziroma organizacijo dela na sodiščih. Trajni sodniški mandat
               po našem mnenju nima zveze s sodnimi zaostanki, zato ne soglašamo s tem, da bi bilo
               za odpravo sodnih zaostankov treba spremeniti ustavo in s tem omogočiti zaposlovanje
               začasnih sodnikov. Podani predlog za začasni mandat bi ogrozil neodvisnost sodne veje
               oblasti. Gre za poseg v trajni sodniški mandat in odmik od samostojnosti pravosodne
               veje oblasti. Po predlogu ministra bi se sodniki delili na voljene, ki jih imenuje
               Državni zbor, in imenovane, ki jih imenuje Sodni svet. To pa je še en korak v smeri
               zmanjševanja vloge parlamentarne demokracije. Takšna rešitev namreč ni sprejemljiva,
               tudi zato, ker bi po preteku petih let začasnega mandata vsakokratna oblast v
               Državnem zboru sodnike volila glede na njihove pretekle odločitve. Poleg tega je
               popolnoma nelogično, da bi bili sodniki, ki bi opravljali enako delo, imenovani po
               drugačnih postopkih.</p>
               <p>Opozarjamo, da se ustavi vedno prilagajo vsi drugi pravni akti, le tokrat je obratno.
               Tokrat naj bi se ustava prilagajala dnevnim potrebam, da bi reševali trenutne stiske.
               Tudi pravna stroka je k predlogu podala negativno mnenje. Zlasti je nasprotovala
               temu, da bi imeli dve vrsti sodnikov, stalne s trajnim mandatom in začasne za omejeni
               čas, kar bi bilo v bistvu tudi v nasprotju z ustavo. S spreminjanjem trajnega
               sodniškega mandata v omejenega se tudi ne bi dalo odpraviti sodnih zaostankov, pa če
               še toliko kdo verjame v nasprotno.</p>
               <p>Predlogu nasprotujejo tudi člani Slovenskega sodniška društva, ki so soglasno podprli
               stališče upravnega odbora društva, da so predlagane spremembe ustave v poglavju o
               sodstvu neprimerne in ne bodo prispevale k utrjevanju sistema državne oblasti in ne k
               odpravi sodnih zaostankov. Zaradi dvojnega režima trajanja sodniške funkcije in
               dvojnega režima vstopanja v trajni sodniški mandat, pa bi predlagane ustavne
               spremembe oslabile samostojnost in neodvisnost sodstva. Tako Slovensko sodniško
               društvo. Sicer pa strokovnjaki menijo, da gre za popolnoma nesprejemljiv in
               nedopusten predlog in predlagajo ministru, da raje Državni zbor imenuje kakšnega
               sodnika s trajnim mandatom več, če je treba, ali pa naj višji sodniki pomagajo
               okrožnim in okrajnim in tako dalje. Še največ pa bi za odpravljanje sodnih zaostankov
               storili, če bi omogočili zaposlitev dodatnega sodnega osebja. Da ne omenjamo
               nezadostne tehnične opremljenosti sodišč, pomanjkanje sodnih dvoran za obravnave,
               neustrezna informatizacija in tako naprej; za kar pa bi ravno tako morali nameniti
               dodatna sredstva v državnem proračunu. Posebno vprašanje pa je tudi primernost
               ureditve posameznih inštitutov v pravdnih in kazenskih postopkih.</p>
               <p>Ker začasnega stanja ni mogoče reševati s spremembo ustave, ampak bi bilo za odpravo
               sodnih zaostankov najprej potrebno zagotoviti ustrezno procesno zakonodajo, ustrezne
               delovne pogoje sodnikov, pa tudi zadostno število administrativnega osebja in
               spodobne sodniške plače, ki bodo privlačne tudi za najboljše pravnike, predloga torej
               ne moremo podpreti. Ob tem pa pozdravljamo napore ministra za pravosodje za
               zaposlitev novih sodnikov in strokovnih sodelavcev. Slednje kaže, da se je minister
               zelo zavzeto lotil vprašanja sodnih zaostankov. S sprejetjem programa za reševanja
               problematike sodnih zaostankov pa je tudi potrdil, da se problem sodnih zaostankov da
               reševati brez začasnih sodnikov, torej tudi s trajno zaposlitvijo sodnikov in to brez
               bojazni, da bi v nekem doglednem času prišlo do prevelikega števila sodnikov, ki bi
               potem imeli premajhen pripad zadev.</p>
               <p>Naj na koncu povem še tole. Ko smo v letih 1990 in 1991 snovali novo slovensko
               ustavo, smo šteli trajni sodniški mandat za enega od temeljev demokratične državne
               ureditve, ki smo ga postavili tudi v kontekst načela delitve oblasti na zakonodajno,
               izvršno in sodno. Trajni sodniški mandat je zelo pomemben garant neodvisnosti
               sodstva, seveda tudi neodvisnosti sodstva od politike in od trenutne politične
               oblasti. Aktualna politična oblast pa je, roko na srce, že nekajkrat v tem mandatu
               nakazala posamične težnje po podreditvi sodstva in sodnikov. In zato menimo, da bi
               bilo celo nevarno za demokracijo v tej državi, če bi podprli takšno spremembo ustave.
               Hvala.</p>
            </sp>
            <sp xml:id="SDZ4-Redna-25-2007-03-08.sp41">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo gospod Potrč v imenu poslanske skupine Socialnih
               demokratov.</p>
            </sp>
            <sp xml:id="SDZ4-Redna-25-2007-03-08.sp42">

               <speaker>MIRAN POTRČ:</speaker>

               <p>Spoštovani gospod minister za pravosodje, podpredsednik Državnega zbora, poslanke in
               poslanci! Sodni zaostanki so v Sloveniji velik in aktualen problem. Minister za
               pravosodje sicer ocenjuje in obljublja, da bodo na podlagi že sprejetih sprememb
               zakonov, posebej Zakona o sodniški službi, in z drugimi aktivnostmi v pravosodju
               odpravljeni v naslednjih nekaj letih. To je tudi naše pričakovanje in doslej smo brez
               pomislekov podprli vse predloge, ki jih je aktualna vlada predlagala Državnemu zboru
               za uresničitev tega cilja. Prepričani smo, da je to treba storiti ne le zaradi sodb,
               ki zaradi počasnega sojenja v škodo Sloveniji izreka Evropsko sodišči za človekove
               pravice, zaradi česar smo tudi sami sprejeli Zakon o varstvu pravice do sojenja brez
               nepotrebnega odlašanja, temveč predvsem zato, ker soglašamo, da lahko le odločanje v
               razumnem roku zagotovi spoštovanje pravice do poštenega sodnega varstva. Sodba,
               izrečena nesorazmerno pozno, namreč mnogokrat več ne more popraviti krivice, ki je
               bila strojena. In vlada je prav v cilju sojenja v razumnem roku v zadnjih nekaj letih
               storila veliko in temu vprašanju posvetila vso pozornost. Lahko bi rekli, da je
               hkrati predlagala resda s kakšnim časovnim premikom veliko predlogov in za vsakega od
               teh je, po mojem prepričanju, upravičeno rekla, da je primerljiv z rešitvami v
               sosednih državah in da je usmerjen v en in isti cilj - zagotavljanje večje
               učinkovitosti sodstva. V krog teh predlogov sodi po mnenju pravosodnega ministra tudi
               sprememba 129. člena Ustave, s katero naj bi se omogočilo, da se za zagotovitev
               pravice do sojenja brez nepotrebnega odlašanja omogoči posebna izvolitev sodnikov za
               določen čas, to je za dobo petih let. S tem predlogom bi se torej za ustavno določeni
               namen, za sojenje brez nepotrebnega odlašanja, poleg načela trajnega sodniškega
               mandata uvedlo še imenovanje sodnikov za dobo petih let.</p>
               <p>Trajni sodniški mandat je pridobitev demokratične družbe in ena od predpostavk
               uveljavitve načela delitve oblasti na zakonodajo, izvršno in sodno vejo oblasti, je
               namreč predpogoj neodvisnosti sodne veje oblasti, s tem pa tudi njene enakopravnosti
               vizavi drugima vejama oblasti. Toda trajni sodniški mandat, tako kot se zlonamerno
               želi mnogokrat prikazovati, ni potuha za nedelo sodnikov. Trajni sodniški mandat ne
               predpostavlja, da sodniki ne spoštujejo svojih delovnih obveznosti. Nedelavnost se
               sankcionira z disciplinsko odgovornostjo sodnikov, ne more pa biti politika tista, bi
               pa to tudi iz razprav poslancev kdaj pa kdaj razbrali, ki lahko ocenjuje kvaliteto
               sodnih odločitev, prave, neprave, naše, napačne vsebine sodb. Zato je vsako odpiranje
               vprašanja ukinitve trajnega sodniškega mandata, ki ima na žalost tudi v slovenski
               politiki glasne in odločne zagovornike, v ustavnopravni stroki in pri zagovornikih
               načel pravne države vedno sprožil mnoge pomisleke in tudi načelno nasprotovanje.
               Tega, tako se da razumeti iz predloga pa tudi iz javnih nastopov, se zelo dobro
               zaveda tudi Vlada in pravosodni minister, zato je tudi v predlogu, ki ga je dal,
               poskušal pokazati, da ne želi ukiniti trajnega sodniškega mandata, ampak da posebej
               uvaja samo dodatno možnost imenovanja sodnikov s 5-letnim mandatom za konkretno
               določen namen, in da tudi po opravi tega časa z zamikom enega leta obstoja možnost
               njihove izvolitve v trajni sodniški mandat, celo samo z odločitvijo Sodnega sveta, ne
               pa Državnega zbora, s čimer je želel posebej poudariti, da ne gre za omejen mandat in
               za dvoje vrst sodnikov. Seveda bi v praksi na žalost ne bilo tako, kot si je
               zamislil, temveč bi to le pomenilo dve vrsti sodnikov.</p>
               <p>Kljub temu torej je prav, da se ob aktualnem predlogu sprememb ustave vprašamo
               naslednje. Ali kljub vsemu v sistem trajnega sodniškega mandata, ki je eden od
               temeljev sodnikove neodvisnosti, predlagana rešitev ne uvaja omejenega sodniškega
               mandata, čeprav morda argumentira drugače?</p>
               <p>In drugo. Ali je glede na vse druge že sprejete zakonske rešitve predlog za ustavne
               spremembe sploh potreben, saj tudi po zagotovilih ministra za pravosodje te že
               zagotavljajo pospešeno odpravljanje sodnih zaostankov. In tudi po mnenju gospoda
               ministra za pravosodje, ki ga je nekajkrat poudaril, ne gre za sodniške in sodne
               zaostanke kriviti izključno in predvsem sodnikov in tudi ne sodnega sistema, predvsem
               pa je popolnoma neobjektivno danes govoriti o tem, da bi sprememba ustave kakorkoli
               rešila vprašanje odškodnin, ki so ta moment izrečene Sloveniji za pretekla ravnanja.
               Za odpravo odškodnin smo namreč sprejeli Zakon o sojenju brez nepotrebnega odlašanja
               in verjamemo, da bo razrešil vsa tista vprašanja, ki so s tožbami, ki smo jih bili
               deležni doslej pred Evropskim sodiščem za človekove pravice, ta problem rešil.</p>
               <p>Naj povem, da smo tudi tokrat, kar je običaj v delu Ustavne komisije, oblikovali
               strokovno skupino in jo poprosili za mnenje o tem predlogu. Dva profesorja pravne
               fakultete, oba bivša ustavna sodnika in strokovnjaka za področje pravosodja, sta na
               prošnjo Ustavne komisije oblikovala mnenje, ki v danih razmerah predloga Vlade ne
               podpira. Mnenja sta, da je mogoče namene in cilje ustavnih sprememb, to je sojenje v
               razumnem roku, doseči tudi z drugimi ukrepi, da bi dvojnost imenovanja sodnikov pri
               sodnikih z omejenim mandatom postavila lahko vprašanje enako trdnih zagotovil za
               njihovo neodvisnost in da bi uveljavitev dvojnosti sodnikov povzročila tudi mnoga
               druga praktična vprašanja uveljavljanja sodnega reda, nagrajevanja sodnikov in drugih
               vprašanj, ki so danes dobro urejena. Tako sta mnenja, da bi bilo potrebno najprej
               zasesti vsa sedaj prosta sodniška mesta in po potrebi sistemizirati tudi nova ter na
               sodiščih predvsem zaposliti potrebno število strokovnih sodelavcev in sodniških
               pomočnikov, ki bi sodnike razbremenila mnogih nepotrebnih administrativnih opravil in
               zagotovila njihovo koncentracijo res na sojenje, to se pravi odločanje o spornih
               vprašanjih. S temi odločitvami in rešitvami, ki jih je deloma uvedel že spremenjeni
               zakon o sodniški službi je torej mogoče pričakovati enake učinke brez poseganja v
               občutljivo ustavno materijo trajnega sodniškega mandata.</p>
               <p>Poslanske in poslanci Socialnih demokratov tudi s temi mnenji strokovnjakov soglašamo
               in to je tudi eden ne pa edini razlog, zaradi katerega predloga za spremembo 129.
               člena Ustave ne bomo podprli. Hvala.</p>
            </sp>
            <sp xml:id="SDZ4-Redna-25-2007-03-08.sp43">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednja ima besedo gospa Uhan v imenu Nove Slovenije.</p>
            </sp>
            <sp xml:id="SDZ4-Redna-25-2007-03-08.sp44">

               <speaker>MARJETKA UHAN:</speaker>

               <p>Lepo pozdravljeni. Vlada je predlagala spremembo ustave, ki bi omogočala dodatno
               izvolitev začasnih sodnikov iz golega dejstva, da slovensko sodstvo v danih razmerah
               ni sposobno zagotavljati sojenja v razumnem roku, na kar so nas in nas še opozarjajo
               evropske institucije. Slovenija je prejela že preko 200 sodb Evropskega sodišča za
               človekove pravice, kar pomeni preko 700 tisoč evrov odškodnin, ta znesek pa prav
               gotovo še ni dokončen.</p>
               <p>Čeprav je poslanska skupina Nove Slovenije zadržana do posega v obstoječe besedilo
               ustave, smo prepričani, da so sodni zaostanki, ki posledično bremenijo državni
               proračun in s tem vse slovenske davkoplačevalce, zadosten razlog za predlog Vlade s
               spremembo 129. člena Ustave. Na ta način pa bi predvsem stranke prišle lahko v
               razumnem roku do svoje pravice.</p>
               <p>Načelo neodvisnosti izhaja iz 125. člena Ustave. Največkrat pod tem pojmom razumemo
               neodvisnost sodnikov, vendar pomeni tudi dolžnost sodišča, da vsakomur nudi pravico,
               da se nanj obrne brez nepotrebnega odlašanja. Prav takšna zagotovila so zapisana tudi
               v 6. členu evropske konvencije o človekovih pravicah, ki določa, da je sodišče
               dolžno, da odloči v razumnem roku. Vse te določbe pa so s sodnimi zaostanki in
               dolgotrajnimi sodnimi postopki kršene.</p>
               <p>Poslanska skupina Nove Slovenije meni, da bi bilo zaradi zagotavljanja pravice do
               sojenja v razumnem roku potrebno zagotoviti možnost izvolitve začasnih sodnikov. Zato
               bo poslanska skupina Nove Slovenije sklep, po katerem Državni zbor sprejema predlog
               Vlade za začetek postopka za spremembo 129. člena Ustave, podprla. Hvala lepa.</p>
            </sp>
            <sp xml:id="SDZ4-Redna-25-2007-03-08.sp45">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. In še poslednji ima besedo gospod Bajc v imenu SLS.</p>
            </sp>
            <sp xml:id="SDZ4-Redna-25-2007-03-08.sp46">

               <speaker>JOSIP BAJC:</speaker>

               <p>Gospod podpredsednik, hvala lepa. Spoštovani gospod minister s sodelavcem, kolegice
               in kolegi! Predlog za začetek postopka za spremembo oziroma predloga spremembe 129.
               člena Ustave Republike Slovenije se nanaša na trajanje sodniškega mandata. Ustava
               določa, da je funkcija sodnika trajna ter da zakon določa starostno mejo in druge
               pogoje za izvolitev, prav tako prepušča ustava zakonu določitev starostne meje, pri
               kateri se sodnik upokoji. Predlagane spremembe ustave so nastale kot eden od načinov,
               eden od možnih ukrepov za interventno zmanjševanje sodnih zaostankov, ki postajajo
               rak rana našega pravosodja. Po veljavni ureditvi bi namreč imenovanje velikega
               števila sodnikov za reševanje tekočih zaostankov pomenilo, da bi vsi ti sodniki imeli
               trajni mandat in da bi ostali sodniki tudi po morebitni ureditvi razmer v sodstvu, ko
               do sodnih zaostankov ne bi več prihajalo oziroma bi jih odpravili. Zato je prav
               gotovo Vlada Republike Slovenije predlagala spremembe ustave v smeri omogočanja
               imenovanja začasnih sodnikov oziroma sodnikov z omejenim mandatom.</p>
               <p>Osnutek oziroma predlog besedila, ki ga je obravnavala Ustavna komisija, je imel dve
               varianti, ki sta na podoben način urejali institut začasnega sodnika za zagotavljanje
               pravice do sojenja brez nepotrebnega odlašanja. Ustavna komisija je predlog za
               začetek postopka spremembe 129. člena Ustave obravnavala in ni podprla nobene od dveh
               variant oziroma predlaganih variant. Nekega širšega konsenza glede možne uveljavitve
               začasnih sodnikov torej med poslanci oziroma med poslanskimi skupinami v tem trenutku
               ni.</p>
               <p>Posebej moramo izpostaviti, da tudi strokovna skupina v svojem mnenju poudarja, da
               zaradi trenutnih težav s sodnimi zaostanki ne kaže spreminjati ustave in obstoječega
               načina imenovanja sodnikov, kakor tudi ne dolžine njihovega mandata.</p>
               <p>V poslanski skupini Slovenske ljudske stranke smo imeli do predloga že ves čas
               odklonilno stališče, seveda se zavedamo problematike sodnih zaostankov in dosledno
               podpiramo pristojnega ministra pri spreminjanju zakonodaje, ki skuša uvajati nove in
               nove ukrepe za reševanje tega podedovanega problema. Ustava Republike Slovenije je
               prav gotovo najvišji akt države, ki ga ne smemo spreminjati zaradi razmer, ki so
               aktualne v nekem trenutku v zgodovini neke države. Sprejem sprememb, kot je
               predlagana bi po našem mnenju predstavila pomembne presedan spreminjanja ustave
               zaradi aktualnih problemov. To bi bil lahko predmet argumenta tudi v morebitnih
               prihodnjih potrebah po spreminjanju Ustave Republike Slovenije za dnevne potrebe.</p>
               <p>V poslanski skupini Slovenske ljudske stranke tudi menimo, da bi morali biti sedaj že
               vidni učinki sprememb zakonodaje, ki so namenjeni zmanjševanju sodnih zaostankov, in
               kot nam je bilo na Ustavni komisiji tudi povedano, nekateri učinki so tudi vidni.
               Gotovo pa poleg že sprejetih ukrepov obstajajo še določene razvedbe, ki pri
               pripomogle k ureditvi tega stanja oziroma teh težav. Dovolite, da omenim, da ob tem
               opozarjamo na problematiko obveznega pripravništva na sodiščih za pravnike, ki želijo
               opravljati državni izpit, morda bi bilo smiselno razmisliti o povečanju števila teh
               pripravnikov na sodiščih. Ne nazadnje so dolge čakalne vrste, ki lahko trajajo tudi
               več let, za slovensko sodstvo bolj slaba popotnica. Država bi morala mladim pravnikom
               omogočiti lažji dostop do pripravništva na sodišču, to bi nedvoumno omogočilo tudi
               pravnicam in pravnikom, da bi se odločili za morebitno delo v pravosodju tudi po
               opravljenem pripravniškem času. Dodatna konkurenca bi nedvoumno zagotovila večjo
               kvaliteto tistih, ki bi kasneje želena delovna mesta v pravosodju kot sodniki s
               trajnim mandatom. Zakaj torej ne bi izbrali tudi te možnosti ali pa vsaj poskušali
               razmisliti o tej možnosti? Prav gotovo je še veliko podobnih rezerv, o katerih sedaj
               ne bi razpravljal, saj niso predmet točke dnevnega reda.</p>
               <p>Iz vseh navedenih razlogov in seveda zato, ker po našem mnenju podpore strokovne
               javnosti - predloga za začetek postopka za spremembo 129. člena Ustave Republike
               Slovenije ne bomo in ne moremo podpreti. Podpirali pa bomo tudi v prihodnje
               pristojnega ministra pri nadaljnjih predlogih, ki bodo omogočili zmanjšanje sodnih
               zaostankov - enega sem tudi sam omenil. Zavedamo se namreč pomena pravice do sojenja
               v razumnem roku in tudi tega, da naše državljanke in državljani tudi zaradi razmer v
               sodstvu izgubljajo zaupanje v pravno državo in njene institucije. Hvala.</p>
            </sp>
            <sp xml:id="SDZ4-Redna-25-2007-03-08.sp47">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Sledi razprava poslank in poslancev o predlogu, da se začne postopek za
               spremembo 129. člena Ustave. Prvi ima besedo gospod Kokalj.</p>
            </sp>
            <sp xml:id="SDZ4-Redna-25-2007-03-08.sp48">

               <speaker>ANTON KOKALJ:</speaker>

               <p>Hvala lepa. Že na seji Ustavne komisije je naša poslanska skupina ta predlog podprla.
               Že uvodoma pri prejšnji točki sem razložil, da smo načelno konzervativni do spremembe
               ustave, vendar če gre za bistveno izboljšanje pravne konsistenčnosti, demokratičnosti
               in izboljšanje varstva osnovnih človekovih pravic, poslanska skupina Nove Slovenije
               meni, da je v tem primeru ustava zaradi ljudi in ne ljudje zaradi ustave, in mislimo,
               da je tak predlog smiseln. Vsi vemo, da je pripad na slovenska in tudi na druga
               sodišča izrazito velik v zadnjih desetih letih in da zadeva postaja na nek način
               neobvladljiva tudi na višjih inštancah in se na ta način tudi zmanjšuje pretočnost
               teh sodišč in se s tem posredno zmanjšuje tudi pravica do sojenja v razumnem roku.
               Zato se nam zdi, da je predlog ministra umesten, in ga podpiramo.</p>
               <p>Moram pa komentirati tudi mogoče nekatere argumente, ki nas ne prepričajo, ki so bili
               izraženi v razpravah tako na komisiji kot tudi sedaj, namreč vloga sodnega sveta. Na
               ta način povečuje na nek način avtonomijo sodne veje oblati, nikakor pa noben sodnik
               brez predhodne potrditve v Državnem zboru ne more biti sodnik, saj vsi sodniki prej
               dobijo potrditev v Državnem zboru. Zato ta opomba, da se na ta način izključuje
               Državni zbor, ne drži. Nihče ne more biti sodnik, še enkrat ponavljam, brez soglasja
               Državnega zbora. Zato se čudim nekaterim, ki zahtevajo, da se sodne zaostanke
               odpravi, da ne podprejo vseh ukrepov, ki so možni. In ustava v tem primeru po naši
               oceni je še edini način, da bi se zadeve hitreje lahko premaknile, kot sem že prej
               omenil, sen bil pa ravno prejšnji teden na eni obravnavi, je bila tudi kolega Darja
               Lavtižar Bebler, na obravnavi oziroma na razpravi na okrogli mizi o vlogi evropskega
               sodišča oziroma primerjalno pravo glede Sveta Evrope in glede Evropske unije, kjer se
               je ugotovilo - po izjavah tistih, ki na tem delajo -, da so pripadi na evropskih
               sodiščih izjemno veliki. To je pa tudi posledica slabega dela nacionalnih sodišč, kot
               vsi vemo. In resnično ne razumem, zakaj ne bi naredili vse, da bi te sodne zaostanke,
               ki spadajo v širši krog kršenja temeljnih človekovih pravic, odpravili.</p>
               <p>In to je ključni argument, zaradi katerega kot član poslanske skupine Nove Slovenije
               predlog ministra podpiram in očitno bomo ostali sami pri tem predlogu, kar me zelo,
               zelo čudi.</p>
            </sp>
            <sp xml:id="SDZ4-Redna-25-2007-03-08.sp49">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo gospod Zagorac.</p>
            </sp>
            <sp xml:id="SDZ4-Redna-25-2007-03-08.sp50">

               <speaker>BOŠTJAN ZAGORAC:</speaker>

               <p>Hvala za besedo, spoštovani predsedujoči. Sodni zaostanki v tej državi so že kot
               nekakšna senca nad sodo vejo oblasti, vlečejo se, menda, že od nastanka te države. In
               nikakor na vse poskuse, ki smo jih poskušali narediti v tej državi, se do sedaj ni
               zgodil noben konkreten premik v zmanjšanju teh sodnih zaostankov. Očitek o tem, da ne
               podpiramo vseh ukrepov, ki so možni, da bi zmanjšali sodne zaostanke, je seveda malo
               privlečen za lase. To je tako, veste, kot če bi nekdo imel diarejo 18 dni, pa bi se
               zdravil z zelišči, ker mu ni za narediti pravi rez in iti k zdravniku, da mu to
               pozdravi, tudi takega človeka bi težko podpiral, ampak bi ga že prvi dan poslal k
               doktorju, pa bo on uredil to zadevo, je le tisti, ki je hodil v šolo, da se na to
               spozna.</p>
               <p>Kar se tiče spremembe ustave, ki je pred nami, moram reči tako: mislim, da ni zakona
               v tem mandatu, ki smo ga obravnavali na Odboru za notranjo politiko s strani
               Ministrstva za pravosodje, ki se v obrazložitvi ni začel z besedami: "Zakon se
               sprejema zato, da bi zmanjšali sodne zaostanke." Mislim, da ga ni. Ampak rezultati
               prihajajo počasi ali pa sploh ne prihajajo. Zdaj se je Vlada odločila, da bo posegla
               tudi v ustavo, ampak ne kot rez, malo se bo poigrala z ustavo in bo v njej določila,
               da lahko tukaj zdaj zaposlimo neke nove sodnike za dobo pet let, ki jih bo pa potrdil
               Državni zbor, ampak po petih letih pa Državni zbor več ne bo imel nobene ingerence
               nad njimi, v kolikor bodo želeli biti sodniki še naprej. Razumel bi, v kolikor bi teh
               pet let omejili, preverilo bi se njihovo delo, in poslancem razdelijo rezultati
               njihovega dela in potem se naj poslanci odločimo, v kolikor to ingerenco imamo, da
               sodnike imenujemo, ali je nek sodnik delal v teh petih letih dobro, ali je prispeval
               k temu, da so sodni zaostanki manjši, ali ne. Tako se mi pa zdi, da je to podobno
               tistemu, kar smo sprejeli v zakonu pred kratkim, ko smo celo dovolili, v narekovajih,
               "reinkarnacijo upokojenih sodnikov," zato da bomo zmanjšali sodne zaostanke.</p>
               <p>V Slovenski nacionalni stranki smo še vedno prepričani, da je glavni razlog, glavni
               tisti rez, ki bi ga bilo treba narediti, da bi se zmanjšali sodni zaostanki, trajni
               sodniki mandat. To je po našem prepričanju tisto zlo ali pa tista diareja, ki jo je
               potrebno rešiti pri zdravniku. Govoriti o tem, da je trajni mandat edino sredstvo, ki
               zagotavlja apolitičnost posameznega sodnika pri njegovem delovanju, se mi zdi malce
               neresno. To je, kot da bi primerjal celibat duhovnika ali pa sodnika, ki naj ne hodi
               na volitve - ali kako, da bo apolitičen. Ne eno, ne drugo ne velja, ne celibat, vsi
               vemo, da duhovniki tudi gredo kam, ipak so ljudje na koncu. Tako tudi sodniki gredo
               na volitve.</p>
               <p>In bom rekel takole, volilno pravico pridobimo z 18. letom starosti, takrat se na
               sugestijo bodisi staršev bodisi svoje pameti odločimo, katero opcijo, koga bomo
               podprli, koga bomo volili, in s tem nekako postanemo tudi politični ali pa politično
               aktivni. Dejstvo je, da študentje pravnih fakultet, pa mi verjemite, postanejo
               politično aktivni mnogo prej kot študentje katerekoli druge fakultete v tej državi.
               Zato, ker jim je politika predmet njihovega učenja; zato, ker smo mi tisti in mi smo
               politika, ki mogoče ne direktno, ampak posredno narekujemo, kaj se morajo učiti. In
               govoriti o tem, da trajni mandat zagotavlja apolitičnost, se mi zdi malo preveč.
               Trajni mandat sigurno ni tisti. In vse smo že poskusili, porabili smo kup denarja v
               tej državi, da bi zmanjšali sodne zaostanke, pa nam ni uspelo. Treba je priznati, ta
               trenutek nam še ni uspelo, ampak še vedno se igračkamo. Še to bomo malo spremenili,
               pa to bomo reinkarnili, pa tam bomo dodali, ampak to vse stane, to vse stane denar.
               Čas je, da naredimo tisti rez, ko diarejo pošljemo k zdravniku, naj jo ozdravi.</p>
               <p>In kot apel Vladi Republike Slovenije, toliko časa še imate do naslednjih volitev,
               dajte razmisliti o tem, da je resnično trajni mandat tisti rez, ki bi omogočil
               zmanjšanje sodnih zaostankov in ne bo več samo izgovor sodniku, da je apolitičen.</p>
               <p>In ne nazadnje, tako kot je kolega Barovič v uvodni predstavitvi povedal, pa bog ne
               daj, da bi se to zgodilo. Kaj, če bi poslanci imeli trajni mandat? Ta trenutek nas je
               v tej dvorani malo. Verjemi te mi, da mogoč, če bi imeli trajni mandat, razen
               predsedujočega, dvomim, da bi sploh kdo še sedel v tej dvorani. Hvala lepa.</p>
            </sp>
            <sp xml:id="SDZ4-Redna-25-2007-03-08.sp51">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Če dovolite, nadaljujemo sejo, ne glede na število prisotnih.</p>
               <p>Naslednji ima besedo gospod Kontič.</p>
            </sp>
            <sp xml:id="SDZ4-Redna-25-2007-03-08.sp52">

               <speaker>BOJAN KONTIČ:</speaker>

               <p>Hvala lepa, gospod podpredsednik. Pomembno je, da smo v dvorani pri točki takrat
               tisti, ki smo prijavljeni za razpravo.</p>
               <p>Trajni mandat bi bil pa vprašljiv iz več razlogov, ne samo zaradi tega, ker je bilo
               tukaj omenjeno - mislim, poslanski trajni mandat.</p>
               <p>Predlagane rešitve spremembe ustave ne bom podprl, nisem podprl tudi na seji Ustavne
               komisije, ker se mi zdi, da ni primerna. V to so me prepričani tudi člani strokovne
               skupine, ki so pripravili svoje mnenje in opozorili na slabosti, ki jih lahko
               povzroči oziroma ki jih vsebuje predlagani predlog sprememb ustave. Mislim kljub
               vsemu, da je prava pot ta, da se zaposlijo novi sodniki tam, kjer je to po
               sistemizaciji mogoče; da se sistemizirajo nova delovna mesta in ne, da so ta delovna
               mesta že časovno omejena pri sistemizaciji, in da na sodiščih poskrbimo tudi za
               ostali kader, ki sodi na sodišča. Se pravi, ne bo dovolj zgolj sodnike, verjetno bo
               potrebno še koga več.</p>
               <p>Torej pomembno je, da če tudi jaz uporabim malo medicinske izraze, bolezen z znano
               diagnozo zdraviti na primeren način. Vsekakor je to bolezen, ki bo ozdravljiva čez
               nekaj časa. Torej, kar nekaj časa bo še poteklo, da bomo lahko v Sloveniji ugotovili,
               da nimamo sodnih zaostankov, ki pa dejansko načenjajo pravno varnosti državljank in
               državljanov, prebivalk in prebivalcev Slovenije, da ne rečem, da že kar izpodjedajo
               temelje pravne države pri nas, zato smo pogosto tudi opozorjeni tudi iz tujine. In
               poslanci imamo tudi izkušnje oziroma neposredne stike z ljudmi, ki hodijo v naše
               poslanske pisarne, in nemalokrat pridejo ljudje zaradi tega, ker postopki na sodišču
               trajajo predolgo, ker imajo pripombe in ker si želijo, da bi se te zadeve dejansko
               izboljšale.</p>
               <p>Tudi sam soglašam z ugotovijo, da bi na ta način imeli dve vrsti sodnikov; ene, ki
               jih voli Državni zbor in ene, ki jih imenuje Sodni svet, če odmislimo to prvotno
               soglasje, ki ga daje Državni zbor ob tej prvi izbiri. In ko govorimo o neodvisnosti
               sodnikov in ko govorimo, da je s tem tesno povezan trajni mandat sodnika, torej da s
               trajnim mandatom sodnika lahko zagotovimo neodvisnost sodišč oziroma sodnika, seveda
               to ne pomeni, da ni mogoče pod določenimi pogoji, z določenimi zakoni tudi poseči v
               ta trajnostni mandat sodnika. In sprašujem se, kako bi lahko odpravili to razliko, se
               pravi, med sodniki s trajnim mandatom in sodniki s tem petletnim mandatom. Kaj to
               pomeni za neodvisnost sodnika, neodvisnost sodišč? Ali bomo imeli na eni strani
               neodvisne sodnike s trajnim mandatom in na drugi neodvisne sodnike, neodvisne
               verjetno v navednicah, s petletnim mandatom, ki se bodo predvsem trudili, da bodo
               ugajali tako, da bodo po tem petletnem mandatu, če bo potrebno, izpolnjevali pogoje
               za to, da se jih imenuje, da jih Sodni svet imenuje na funkcijo sodnika s trajnim
               mandatom? Jaz se bojim, da gremo po tej poti in če, recimo, ta sprememba danes ne bi
               zadostovala, da bi verjetno razmišljali še o kakšni spremembi ustave. Pa naj mi bo
               dovoljeno, da izrazim svojo zaskrbljenost oziroma strah, da bi morda nekoč v ustavi
               celo pisalo, da v Sloveniji praviloma sodijo sodniki, lahko pa izjemoma tudi kdo
               drug, če se Vlada tako odloči.</p>
               <p>Ni pravilen postopek, ni pravi postopek in jaz predlagam, da Vlada s pristojnostmi,
               ki jih ima zagotovi tudi odpravo sodnih zaostankov, a ne na način, kot je predlagan
               danes s to spremembo. Tej spremembi, kot sem že dejal v uvodu, nasprotujem.</p>
            </sp>
            <sp xml:id="SDZ4-Redna-25-2007-03-08.sp53">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. K besedi vabim gospoda Baroviča.</p>
            </sp>
            <sp xml:id="SDZ4-Redna-25-2007-03-08.sp54">

               <speaker>BOGDAN BAROVIČ:</speaker>

               <p>Hvala lepa. Še enkrat bi želel poudariti in se vrniti na vsebino. Mi govorimo o
               novosti, ki bi jo vnesli, vsebinsko v Ustavo s 129. členom. Ampak en segment
               družbenega dogajanja v tej državi se ne spreminja oziroma se ne rešuje z vnašanjem in
               spremembo ustave. Še enkrat pravim, mogoče ne bi bilo slabo z zakonom, nekim novim,
               teh zakonov je bilo, tako kot je moj predhodnik, kolega iz Slovenske nacionalne
               stranke rekel. Zakonov je bilo več kot 100. Vsi so se začeli s stavkom, "ta zakona se
               sprejema zato, da se bodo zmanjšali sodni zaostanki". Ampak račun teh zakonov je bil
               obratno sorazmerje, pomeni več zakonov, manj sodnih zaostankov. Ni res. Prišli smo do
               premega sorazmerja, več je zakonov, več je sodnih zaostankov.</p>
               <p>In drugič, nesprejemljivo je to reševanje enega segmenta te družbe vnašati v
               spremembo ustave. In drugič, še enkrat, spoštovane kolegice in kolegi, ne vem, zakaj
               nočete razumeti. Kakšna apolitičnost pri sodniku s trajnim mandatom ali pa
               političnost, če vzamem političnost, kaj to pomeni, ko bo sodnik sodil, bom dal sebe
               za primer, Bogdana Baroviča, če je ukradel avto. Kakšno vezo ima to, da ima trajni
               mandat, da ja apolitičen ali pa, če je predstavnik, ne vem, sodnik, pa je član
               Liberalne demokracije Slovenije. Argumente ima, dokaze ima, da sem jaz ukradel avto
               in me bo sodil. In tukaj politika nima nobene zveze. Če bom jaz nekoga ustrelil, je
               lahko sodnik SDS ali pa SD-jev, če je dokazano, da sem nekoga ustrelil, mi bo sodil.
               In ne nas, prosim vas še enkrat, lepo "futrati" s tem, da sodnik, pri 33-letih
               postane sodnik, 5-krat je šel vmes na volitve, 6-krat, 9-krat in je bil pač za, bom
               rekel na pamet, Bogdana Baroviča, Slovensko nacionalno stranko, pri 33 letih je pa
               spregledal in zagotavljamo mu s tem, ko je postal sodnik s trajnim mandatom, da
               nikdar več ne bo pristaš ali član Slovenske nacionalne stranke, ampak bo absolutno
               apolitičen. Lepo vas prosim, samo tega nam ne govoriti.</p>
            </sp>
            <sp xml:id="SDZ4-Redna-25-2007-03-08.sp55">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo mag. Grims.</p>
            </sp>
            <sp xml:id="SDZ4-Redna-25-2007-03-08.sp56">

               <speaker>MAG. BRANKO GRIMS:</speaker>

               <p>Hvala za besedo. Že prej sem opozoril na nekatere citate, ki so v luči teh razprav o
               neodvisnosti silno aktualni in zanimivi. Ker pa ne bi rad komurkoli storil krivice,
               sem si zdaj priskrbel gradivo, pa bom res citat prebral, da ne bom samo nekaj po
               spominu govoril. Gre za učbenik Pravne fakultete iz leta 1978, da ne bi kdo mislil,
               da je iz leta 1945, ki ureja avtentično stališče tedanje kazenske pravne doktrine
               takole: "Kazensko pravo je najprej sredstvo za obvarovanje obstoječe družbene
               ureditve. V tem smislu je kazensko pravo sredstvo za zatiranje in za sistematične boj
               proti določenemu delu prebivalstva, torej za boj proti razredu, ki se zaradi svojih
               drugačnih pogledov upira celovitosti obstoječe družbene ureditve ali njenim sestavnim
               delom." Kolegi, veste, če je nekdo šel skozi takle "dril" na fakulteti, potem mi
               dovolite, da izrazim utemeljen dvom, da to nič ne vpliva na njegovo presojo, kadar
               pač presoja v konkretnih zadevah. Še bolj problematično je pa to, da to se je hotelo
               kompenzirati z nekim členom v Zakonu o sodiščih, ki ga je predlagal nekoč dr. Jože
               Pučnik, potem se je pa šlo s tistim členom na Ustavno sodišče, člen je določil, da ne
               sme postati sodnik nekdo, ki je sodeloval v procesih, kjer so se kršile človekove
               pravice. Ustavno sodišče je sicer potem presodilo, da je seveda tako določilo
               popolnoma v skladu z ustavo in ga ni razveljavilo, ampak v praksi so stvari šle svojo
               pot ta čas in tistega se nikoli ni izvajalo in zaradi tega še enkrat povem, da
               razprave o tem, da gre zgolj za stroko in neodvisnost enostavno ne zdržijo resnega
               razmisleka. To lahko velja za ljudi, ki sedaj prihajajo na novo. Za nazaj je pa to
               veliko, veliko večji problem in zato sem utemeljeval, je seveda očitno, zakaj pride
               do tako velikega nasprotovanja, da se kdorkoli loti tega sistema. Mimogrede, da se za
               stroko potem vedno stvari v Sloveniji precej izrodijo, kadar se gre na to avtonomijo,
               pričajo še kakšni drugi veliki sistemi oziroma nekatere druge skupine pa ne bi sedaj
               o tem, ker bomo šli predaleč, ker ima vsaka zgodba isti izvor. Nekoč se je stvari
               filtriralo, danes se pa na tem naprej gradi in ker je bil pač filter tak kot je bil,
               mislim, da sem ga zelo jasno s tem citatom opredelil, potem je pač govoriti o
               neodvisnosti mogoče samo res do aktualne oblasti, ampak odvisnosti absolutno, o tem
               bi se pa dalo razpravljati.</p>
               <p>Sicer pa mimogrede še to, kako je s stališči pravne in druge siceršnje stroke tudi,
               ko gre za te procese, ker je bilo kar nekaj sklicevanja na to, pa samo kot primer pa
               z nekaj humorja. Recimo v nekem procesu je eden obdolženec, sam mi je tole izročil,
               se zagovarjal tako, da je predložil mnenja, in jih citiral, prof. dr. Ljuba Bavcona
               in prof. dr. Velka Rusa, da Udba in Kos nista bili nič drugega kot legitimni del
               legitimnega političnega sistema in je bilo sodelovanje z njima častna obveznost in
               privilegij. Moram reči, da zelo zanimiva strokovna stališča lahko srečamo v tej naši
               ljubi Sloveniji, če pa komu od mladih državljank in državljanov ni jasno, kaj sta
               bila Udba pa Kos, kontraobveščevalna služba, in da je to bilo v bistvu jedro moči
               prejšnjega totalitarnega režima, tako kot so tajne službe vedno jedro moči
               kateregakoli totalitarizma ali pa, če je take ali druge barve pa bi bilo zelo dobro,
               da si mladi tudi iz tega vidika osvežijo spomin, kajti brez poznavanja teh stvari za
               nazaj sploh ni mogoče razumevati sedanjega stanja v Sloveniji, kajti tukaj ne gre za
               to, ko vsi pravijo "okostnjaki padajo iz omar", problem je, da mi smo nekatere
               "okostnjake" v tej ljubi Sloveniji porivali v omare in zdaj skačejo ven in nas držijo
               za vrat, konkretno, slabo stanje v pravosodju, kjer se je nabralo strahotno mnogo
               zaostankov, nas, kot rečeno, stanejo ugleda, državljani nimajo dostopa do ustavno
               zaščitene dobrine sodnega varstva, ki seveda vsebuje tudi pravico do sodbe v razumnem
               roku in do uresničitve te sodbe in tudi veliko stane, kajti zdaj gre že za konkretne
               odškodnine, ki jih plačujemo zaradi sodb Evropskega sodišča. Da še enkrat poudarim, o
               stroških neskončno dolgih sodnih postopkov v našem pravosodju rajši ne govorim.</p>
            </sp>
            <sp xml:id="SDZ4-Redna-25-2007-03-08.sp57">

               <speaker>PREDSEDNIK FRANCE CUKJATI:</speaker>

               <p>Hvala. Gospod Peče.</p>
            </sp>
            <sp xml:id="SDZ4-Redna-25-2007-03-08.sp58">

               <speaker>SAŠO PEČE:</speaker>

               <p>Spoštovani prisotni! Za izhodišče bom vzel zaključek besed, ki jih je pred menoj
               izpostavil kolega Zagorac. Po moji oceni je dal eno zelo dobro prispodobo oziroma
               prikazal eno sporočilo, ki pa se žal v tem mandatu v tej sestavi Državnega zbora in
               ne v prejšnji ni prijelo med poslanci. Če bi zakonodajna in izvršna oblast v okviru
               Republike Slovenije imela doživljenjski mandat, kakršnemu smo priča v okviru sodne
               veje oblasti, potem tudi jaz ne verjamem, da bi tekom celotnega dneva kdorkoli izmed
               poslancev sedel v tej dvorani, ampak seveda vprašanje je zakaj. Zaradi tega, ker ne
               bi bilo tistega momenta, ki bi gnal posameznika ali pa poslansko skupino naprej.
               Zaradi tega, ker ne bi bilo tistega momenta, da bi skušal skozi svoje delo
               uveljavljati učinkovitost in spremembe. In v Nacionalni stranki smo trdno prepričani,
               da ta moment, za razliko od Državnem zbora, za razliko od Vlade Republike Slovenije
               in ne nazadnje za razliko od katerekoli druge službe v okviru naše države, ki je
               vezana na nek mandat, v okviru sodniškega mandata ne traja tista stopnja
               konkurenčnosti ali želje po ustvarjanju in razreševanju problematike zaradi tega, ker
               ni motiva. In služba brez motiva, gospodje in gospe, se po naši oceni pripelje do
               tiste stagnacije, stagnacija dela pa je pripeljala na področju sodstva do sodnih
               zaostankov in ko se dotikamo vprašanja sodnih zaostankov vidimo, da nas na sodne
               zaostanke opozarja ne samo tisto, kar je najpomembnejše, torej Republika Slovenija,
               naši državljani in državljanke, ampak nas opozarjajo od vsepovsod, nas opozarjajo v
               okviru evropskega strokovnjaka za sodni sistem, torej gospod Dukova, ki je dal
               primerjalno analizo učinkovitosti in skozi katero je vidno, da slovenski sodniki v
               mnogo boljših pogojih, ne govorim, da so odlični, kot primerjalni sodniki v okviru
               držav Evropske unije, delajo slabše, delajo manj učinkovito in ne dosegajo stopnje
               obravnav, kot jih dosegajo njihovi kolegi v okviru Evropske unije.</p>
               <p>Nadalje, tukaj smo v temu tednu bili priča, sicer osebno ne dajem velike teže, ampak
               poročilo State departmenta. Osebno sem prepričan, da si neka država, kot so Združene
               države Amerike, kjer dnevno prihaja do resničnih kršitev človekovih pravic v okviru,
               naj si bo smrtne kazni, vojaških posegov, kjerkoli drugje, skratka ne dajem posebnega
               pomena na to poročilo, ker verjamem, da Američani izključno izvažajo domače probleme
               s tem, ker hočejo zminimizirati svojo vlogo negativizma v svetu. Ampak potem najdejo
               tukaj pa tam države po svetu, kjer jim očitajo kršenje človekovih pravic. Ampak
               dejstvo je, da v temu delu je tudi v tem poročilu nekaj resnice. Ampak kakor sem na
               začetku povedal, najpomembnejše in tisto, kar bi morali v okviru tega Državnega zbora
               razrešiti, je seveda nezadovoljstvo državljank in državljanov Republike Slovenije. In
               z zagotovostjo lahko rečemo, da največje nezadovoljstvo nastopa na področju
               sodstva.</p>
               <p>Državni zbor je na predlog tega ministra za pravosodje, je na predlog prejšnjega
               ministra za pravosodje kar nekajkrat, po moji oceni, v večjem delu primerov poslušal
               strokov in dodelil sodni veji oblasti, različnim nivojem, dodatna finančna sredstva,
               jih razbremenil skozi nove investicije v nepremičnine, kjer opravljajo svoje
               storitve. Jih razbremenil v obliki procesnega prava. Državni zbor je skratka iz
               meseca v mesec na področju sodstva sprejemal dopolnila in spremembe zakonov. Ampak
               učinkov tega v okviru naše države še zmeraj ni.</p>
               <p>Ampak dovolite, da se vrnem za tri leta nazaj. Pred tremi leti je v Državnem zboru
               Slovenska nacionalna stranka predlagala sklep, sklep, ki se je obravnaval ob sprejemu
               Zakona o sodniški službi. Sklep je bil zelo enostaven. Naj Vlada Republike Slovenije
               pripravi spremembo omejitve trajnega sodniškega mandata in ta sklep je bil v Državnem
               zboru sprejet. Govorim, pred tremi leti, ko je v Sloveniji bila še, nočem se
               ponavljati z nekaterimi kolegi, druga oblast, ne bom rekel slabša, samo druga. Tista
               oblast ne ta oblast ni spoštovala odločitve, ki se je odražala v obliki sklepa,
               sprejetega sklepa zakonodajne veje oblasti. Dobro, v Nacionalni stranki nismo nikoli
               sestavljali Vlade Republike Slovenije. Verjeli pa smo, da bodo tisti ljudje, ki so
               takrat podprli sklep o omejitvi sodniškega mandata, ko bodo prišli v vlogo izvajalca
               odločitev, torej izvršne veje oblasti, naredili ta korak naprej na področju ustavnih
               sprememb in s tem korenito posegli v sodno materijo v okviru naše države. To se
               seveda ni zgodilo. Pozneje vidimo, da je bilo kar nekaj poizkusov. Nekateri poizkusi
               so jasno nakazovali na avtorstvo. Avtorstvo, ki je prihajalo s strani samih ustavnih
               sodnikov, in ki so hoteli za vzor reševanja problemov, tekočih zadev, pripadnosti,
               vse to; enostavno reči, da bi zakonodajalec naj in avtorja te poslanske pobude,
               mislim, da je bil podpredsednik gospod Pavliha; da naj bi se določilo, da Ustavno
               sodišče, ne samo da ima že tako ali tako pravico do pobude oziroma zahtevka za
               presojo, ampak, da ima tako imenovano avtonomno pravico odločanja katere zadeve bodo
               obravnavali ali ne. Po naši oceni so vsi tovrstni pristopi za razreševanje
               primanjkljaja oziroma presežkov dela na njihovem področju, torej neučinkovitosti, v
               smislu, da bi ogradili različne instance sodne veje oblasti od ljudi, neumestni. Naši
               državljanke in državljani si tega ne zaslužijo, da bi jih celo pogojevali, kdo pa se
               lahko obrne na sodno vejo oblasti. To je po naši oceni nesprejemljivo. In prav tako,
               po naši oceni, po oceni Poslanske skupine Slovenske nacionalne stranke, je za
               poudariti, da bi Državni zbor, kot zakonodajalec in po naši ustavni ureditvi tudi
               ustavodajalec, torej edino mi imamo ekskluzivno pravico spreminjati Ustavo Republike
               Slovenije v okviru našega pravnega reda, to moč lahko tudi izkoristili. Premalo je
               to, da iz dneva v dan ali pa iz seje na sejo, spreminjamo posamezne zakone iz
               področja sodstva. Da spreminjamo financiranje posameznih sodnih instanc. To se nam je
               izkazalo v zadnjih 4-ih letih, da seveda ni pripeljalo do tistega rezultata, katerega
               na neki deklarativni ravni zagovarjamo vsi. A poudarek je deklarativni ravni. Na
               vsebinski ravni pa je seveda, ali mnogo premalo politične volje, ali mnogo premalo
               poguma na strani Vlade Republike Slovenije, ki ne upa ali noče, zaradi tega ali onega
               razloga, ne bom se spuščal v njega, poseči v ustavno materijo v določbe trajnega
               sodniškega mandata. Prav tako pa je deficit tega poguma tudi na strani vseh ostalih
               poslancev, razen članov Slovenske nacionalne stranke, ki smo se do tega že trikrat
               opredelili, trikrat predlagali Državnemu zboru v sprejem ustavne spremembe, ki so
               izpolnjevale vse poslovniške in vse ustavne zahteve za spremembo, ampak nikoli ni
               bilo pripravljenosti, ne bom rekel ponovno poguma, ampak izključno politične
               pripravljenosti, da bi posegli v Ustavo Republike Slovenije na tem področju.</p>
               <p>In če zaključim in dam primerjavo med opravljanjem posameznih poklicev, najsi te
               izhajajo iz naslova zakonodajne veje oblasti, pa bom za primer dal, pa nočem biti
               žaljiv in tudi ne bom žaljiv, našega predsednika Državnega zbora - ima omejen mandat.
               Vsak izmed vas ima omejen mandat. Po temu obdobju bo preveril svoje delo na volitvah,
               če bodo ljudje ocenili, da je svoje delo opravljal dobro, kar po moji oceni ga, bo
               ponovno nagrajen. Nas ocenjujejo državljanke in državljani. Če bo predsednik Vlade,
               gospod Janez Janša, ki ima prav tako omejen mandat, delal dobro in verjamem, da je to
               moto njegovega dela, ga bo nagradil naslednji Državni zbor s ponovno izvolitvijo,
               ampak srečal se bo s trenutkom, z ljudmi, katerim bo moral položiti svoje račune.
               Enako je v okviru opravljanja zdravniške službe. Tudi zdravniki nimajo neomejenega
               ali doživljenjskega mandata, ne ravnatelji v šolah, ne direktorji in da ne bom
               našteval poklicev naprej. Nihče v tej naši državi, ki opravlja funkcijo, nima teh
               bonitet, kakršne imajo v okviru naše države in žal z našim žegnom in ne nazadnje tudi
               z žegni Vlade sodniki. Istočasno komu potem blefiramo. Vsak mesec se pogovarjamo o
               sodnih zaostankih. Vsak mesec ne najdemo ali pa nočemo najti tistega odgovora, kako
               bi sodni veji oblasti olajšali njihovo delo, da bi bili učinkoviti, da ne bi
               povzročali sodnih zaostankov in posledično s tem, da ne bi povzročali tožbe proti
               lastni državi. Kajti, dejstvo je, da vse tožbe, ki prihajajo iz okvira inštitucij EU
               so posledica neučinkovitega sodstva. Tega dejansko nihče v naši državi ne more
               zanikati in tega ne zanikajo niti sodniki. Ampak pogoje za njihovo delo, gospodje in
               gospe, jim določa Vlada in parlament. Torej, pogoji so tisti, ki so slabi zaradi
               tega, ker ne, in napeljal se bom na uvodne misli, ker ne omogočajo sistema, ki bi
               zahteval učinkovitost, korektnost in pravočasnost. Zaradi tega, ker ni uravnilovke v
               našem sistemu. Uravnilovko so vam nič kolikokrat v ta Državni zbor, ne nazadnje tudi
               na Vlado Republike Slovenije, naslovili s podpisom poslancev in poslanke Slovenske
               nacionalne stranke.</p>
               <p>In kdorkoli med vami se je s področjem sodstva v preteklosti ukvarjal, recimo mogoče
               amatersko in pa mu posvetil več časa notri, je prišel do tistega spoznanja, da držijo
               ugotovitve iz tako imenovane "twining" analize, mislim, da je bila v začetku tega
               tisočletja, ki je seveda ponazarjala posamezne segmente primerjave. Veste kaj je
               zanimivo? Zanimivo je to,da so ti segmenti izkazovali, da je slovensko sodstvo bolje
               strokovno opremljeno, bolj tehnično opremljeno, v boljših prostorskih zadevah, z več
               denarja, ampak s slabšimi rezultati, ki so v primerjavi, če jemljemo učinek dela,
               rešene zadeve zavzemajo niti polovico učinkovitosti s sodniki tiste primerljive
               evropske regije, tako po številu prebivalcev, kot po kvadraturi, katera je bila kot
               vzorec primerjave.</p>
               <p>In če lahko danes nekdo po polovici svojega mandata, ko se je njegovo ministrstvo,
               govorim vam gospod minister, srečalo tako s predlogom ustavnih sprememb za omejitev
               sodniškega mandata, še zmeraj išče rešitve v neki četrtisnki rešitvi, kateri priča
               smo jim bili skorajda vsak mesec, če tako pogledamo, potem moram reči, meni osebno,
               in verjamem da tudi mojim poslanskim kolegom, tovrstni način dela pravosodnega
               ministrstva ne zdi resen. Da vse skupaj kaže na tisto neresnost, dajmo poskusiti po
               malo, po malo, po malo, ni pomemben rezultat. Naj imajo samo ljudje občutek, da je pa
               Državni zbor danes na predlog Vlade dopolnil Zakon o sodniški službi ali katerikoli
               drugi zakon, ampak kot, da vas rezultat ne zanima. Nič kolikokrat je bilo
               izpostavljeno s strani kateregakoli ministra ali pa kateregakoli drugega
               predlagatelja posameznega zakona, da če vidimo, da dolgoročno se zadeva v obstoječem
               sistemu ne spreminja kljub majhnim spremembam, zakaj se potem ne poseže v korenito
               spremembo, ki danes več ni tako zelo korenita. Dejstvo je, da smo na področju
               omejitve sodniškega mandata opravili strokovne, laične razprave, so se odvijale
               razprave v okviru medijev, vem, da so se odvijale v okviru pravosodnega ministrstva
               in ne nazadnje tudi Vlade Republike Slovenije. Ampak kdorkoli bo hotel v tem Državnem
               zboru izpostaviti in sam pri sebi reči, ali pa pred svojimi volivci ni pomembno,
               skušal sem zmanjšati sodne zaostanke, tisti bo moral to dokazati s podporo omejitvi
               sodniškega mandata. Hvala.</p>
            </sp>
            <sp xml:id="SDZ4-Redna-25-2007-03-08.sp59">

               <speaker>PREDSEDNIK FRANCE CUKJATI:</speaker>

               <p>Hvala. Gospod Prijatelj, ni veliko časa, želite? Ga ni. Gospa Barbara Žgajner Tavš.
               Se odpoveduje. Želi gospod minister? Izvolite, imate besedo.</p>
            </sp>
            <sp xml:id="SDZ4-Redna-25-2007-03-08.sp60">

               <speaker>DR. LOVRO ŠTURM:</speaker>

               <p>Hvala za besedo, gospod predsednik. Spoštovane poslanke in poslanci. Z zanimanjem sem
               spremljal vso razpravo, ki je tekla ob predlogu Vlade za spremembo 129. člena Ustave,
               kar nekaj predlogov je, ki sem si jih zabeležil, kajti nanašali so se na vsem nam
               skupno problematiko, na reševanje sodnih zaostankov in te predloge bomo gotovo lahko
               upoštevali, zlasti tiste v zvezi s pripravništvom, pri spreminjanju te zakonodaje v
               letošnjem letu. Ti predlogi bodo v letošnjem letu prišli na vaše poslanske klopi in
               se bomo o njih lahko pomenili.</p>
               <p>Ob današnjem zaključku tega postopka za spreminjanje Ustave ja prav, da povem to, da
               je Vlada predlog sprejela že lani, spomladi, in takoj po posredovanju predloga Vlade
               Državnemu zboru sem sam navezal neformalne razgovore s posameznimi poslanskimi
               skupinami v Državnem zboru. Ko sem po teh prvih informativnih razgovorih spoznal, da
               za spremembo Ustave ne bo mogoče dobiti ustrezne dvotretjinske večine v parlamentu je
               Ministrstvo za pravosodje in tudi Vlada že takoj začelo razvijati že v prvi polovici
               lanskega leta druge vzporedne projekte, tako da smo mi marsikatere cilje, ki smo jih
               želeli uresničiti s to spremembo ustave, med tem tudi že pripravili in tudi prav
               zahvaljujoč temu, da ste sprejeli tudi že osnutke proračunov za letošnje leto in tudi
               za prihodnje leto, to so sedaj že sprejeti proračuni, te cilje tudi uresničili v
               materializirani obliki. Smo zagotovili določene zaposlitve sodnikov in tudi sodnega
               osebja, res pa je, da je taka rešitev v primerjavi z rešitvijo, ki smo jo predlagali
               s spremembo Ustave, rešitev ki je proračunsko bolj obremenjujoča. Vendar takšna je
               bila volja Državnega zbora in to voljo smo spoštovali.</p>
               <p>V razpravi ste se nekateri, spoštovane poslanke in poslanci, sklicevali tudi na
               stališče pravne stroke glede predlaganega predloga. Pravna stroka je bila s predlogom
               o uvedbi začasnih sodnikov, to vam lahko zagotovim, presenečena. Še bolj pa je bila
               presenečena, ko smo jim postregli s podatkom, da so začasni sodniki pojav, ki je vse
               splošno poznan v Evropi, da se zelo pogosto poslužujejo številni pravosodni
               ../nerazumljivo/... križem kražem po evropskem kontinentu začasnih sodnikov. Ko smo
               te podatke posredovali pravni stroki, je pravna stroka reagirala s presenečenjem.
               Tega sploh ni vedela. In zato sklicevanje v tem pogledu na pravno stroko, v določenem
               tem segmentu ni prepričljivo, vsaj ni prepričljivo za predlagatelja.</p>
               <p>Poleg tega naj povem tudi to, da argumenti, ki jih je ponudila pravna stroka,
               odklonilni argumenti, niso bili strokovni. Bili so popolnoma enaki političnim
               argumentom. Seveda lahko tudi strokovnjaki argumentirajo na političen način, vendar
               če to tako argumentirajo, potem je prav, da to tako tudi povedo. Pravna stroka v tem
               pogledu ni ponudila nobenih prepričljivih strokovnih argumentov proti rešitvi, ki je
               uveljavljena vse povsod v Evropi. Zato sem trdno prepričan, da bomo tudi v Sloveniji
               slej kot prej dobili tudi začasne sodnike. Prepričan sem, da bo slej kot prej neka
               sestava Državnega zbora, ugotovila, da gre za rešitev, ki je smotrna in razumna in bo
               takšno rešitev tudi poiskala. Morebiti ne v taki formulaciji kot je bila sedaj
               predlagana, vendar prav gotovo v taki ali podobni vsebini.</p>
               <p>Ko govorimo o sodnih zaostankih, pa izkoriščam priložnost, da povem tudi to, da
               številni ukrepi, ki jih je Vlada in tudi sodstvo samo sprejelo za zmanjšanje sodnih
               zaostankov, že delujejo. To so ukrepi sinergistične narave, delujejo v neki skupni
               povezavi. Gotovo se bodo učinki tudi pokazali, vendar je pa gotovo tudi to, da
               vprašanje odškodnin zaradi prepočasnega dela sodišč slej kot prej ostaja še vedno
               pereče in bo ostajalo pereče tudi vse letošnje leto in tudi prihodnje leto, zato se
               tako v Vladi kot v pravosodju zavedamo, da je potrebno še naprej zelo intenzivno
               vlagati intenzivne napore, da zagotovimo hitrejše delo sodišč. Prepričan sem, da bomo
               v tem pogledu dosegli ustrezne rezultate.</p>
               <p>Imamo že prve statistične podatke za lansko leto. Razveseljivo je to, da štiri zelo
               pomembna sodišča, to so višja sodišča v državi dan danes praktično nimajo več sodnih
               zaostankov, že delajo tekoče, delajo tako, kot bi po programu Lukenda morala delati
               konec leta 2010. Na nekaterih prvostopenjskih sodiščih seveda položaj še vedno ni
               zadovoljiv in ker pričakujemo, da bodo prvostopenjska sodišča intenzivirala svoje
               delo v letošnjem, zlasti pa tudi v prihodnjem letu, je seveda razumljivo, da bodo
               tudi Višja sodišča temu ustrezno bolj obremenjena, tako da se bodo morala spopadati z
               večjim številom zadev. Vendar, ne glede na to, prvi rezultati, ki jih že imamo so
               vzpodbudni, ne smejo pa nikogar, ponavljam, nikogar uspavati, kajti potrebno bo še
               veliko intenzivnega in sistematične dela in skupnih prizadevanj, da se rešimo tega
               problema, ki smo si ga žal nakopali pred več kot 10-imi leti. Hvala lepa.</p>
            </sp>
            <sp xml:id="SDZ4-Redna-25-2007-03-08.sp61">

               <speaker>PREDSEDNIK FRANCE CUKJATI:</speaker>

               <p>Hvala. Vsi prijavljeni razpravljavci, ki so bili prisotni jim je prijavljen čas to
               dopuščal, so dobili besedo, ker pa čas določen za razpravo še ni potekel, sprašujem
               ali želi na podlagi prvega odstavka 71. člena Poslovnika še kdo razpravljati? Prijava
               teče. Po 5 minut. Gospod Potrč, izvolite, imate besedo.</p>
            </sp>
            <sp xml:id="SDZ4-Redna-25-2007-03-08.sp62">

               <speaker>MIRAN POTRČ:</speaker>

               <p>Hvala lepa. Jaz mislim, da je bila razprava o predlogih zanimiva in potrebna.
               Razkrila je na žalost marsikaj, s čemer se v politiki soočamo, jaz pa mislim, da to
               ni dobro. Razkrila je, da pogled na trajnost sodniške funkcije je zelo različen v
               Sloveniji pa ne mislim, glede na predlog, ki je bil dan, ampak v politiki, da je
               veliko kolegic in kolegov, ki bi si mislili, da je treba skozi politične ocene
               presojati ustreznost ali neustreznost sodnikov in tudi konkretnih sodb in mislim, da
               je to zaskrbljujoče in je prav povedati.</p>
               <p>Mislim in upam, da se bomo odločili danes, da tega predloga ne sprejmemo tudi zaradi
               korektne zaključne besede gospoda ministra v delu, ki je rekel, da pravzaprav
               sprejeti drugi ukrepi lahko v dobršni meri, ne bom rekel v celoti, razrešijo
               vprašanje sodnih zaostankov tudi brez spremembe Ustave. Mislim, da je posebej
               pomembno, da je bilo velikokrat doslej rečeno, da je najmanj nekorektno ali pa da ni
               korektno samo sodnike in predvsem sodnike kriviti za sodne zaostanke, ker vemo zaradi
               kakšnih okoliščin in v kakšnih razmerah so nastopili.</p>
               <p>Bi pa rad povedal svoje mnenje samo k enemu stališču gospoda ministra, namreč, ko je
               bil relativno neprijazen do stroke. Jaz ne govorim o tem, da je stroka zveličavna in
               midva sva o tem že imela eno diskusijo pred dvema dnevoma, tudi bolj sholastično kot
               za res, kar tudi jaz nisem rekel, da stroka je vsevedna in poštena, ministri in samo
               politiki in nepošteni. Samo minister po svoji funkciji je politik in stroka v
               njegovem okviru drugače deluje kot recimo odvetnik ali tudi državni pravobranilec.
               Ampak, rad bi povedal to, ni res, jaz tako berem, imava pa z gospodom ministrom
               najbrž enako gradivo, mandat sodnikov v primerjalno pravnih sistemih, dobili smo ga
               namreč v teku te razprave od gospoda ministra, da bi v večini ali celo v skoraj vseh
               evropskih sistemih poznali tudi sodnike z začasnim mandatom, predvsem pa ni res, da
               je mogoče takšno enostavno primerjavo narediti skozi tudi ustavno-pravne rešitve, ker
               nekaj drugega je, če je, in tukaj bi gospod minister imel prav, če bi poudaril, da v
               mnogih rešitvah trajnost mandata ni ustavno-pravna materija, to je točno, v nekaterih
               pa je. In tam kjer je, in za enkrat pri nas je ustavno-pravna materija, tudi ne
               poznajo drugega, ali pa večinoma ne poznajo drugega kot trajni mandat, tako da bi
               samo nekoliko relativiziral to zelo trdo obrazložitev gospoda ministra. Jaz gradivo,
               ki nam ga je dal, berem na drug način, lahko si ga pa vse kolegice in kolegi
               pogledamo, dobili smo ga 12.1.2007 in ima naslov "Mandat sodnikov v primerjalno
               pravnih sistemih". Hvala lepa.</p>
            </sp>
            <sp xml:id="SDZ4-Redna-25-2007-03-08.sp63">

               <speaker>PREDSEDNIK FRANCE CUKJATI:</speaker>

               <p>Hvala. Gospod Drobnič.</p>
            </sp>
            <sp xml:id="SDZ4-Redna-25-2007-03-08.sp64">

               <speaker>MAG. JANEZ DROBNIČ:</speaker>

               <p>Hvala lepa za besedo. Mislim, da je bila ta razprava zelo koristna, po drugi strani
               pa je sam gospod minister pojasnil, kako se rešujejo tudi v tem času zapleti v zvezi
               s sodnimi zaostanki oziroma z izvajanjem sodne funkcije.</p>
               <p>Sam sem trdno prepričan, da je tako imenovani trajni mandat ustrezna rešitev. Je pa
               potrebno mandat ločevati, mandat sodniške funkcije, ločevati od sklepanja delovnega
               razmerja ali pa od opravljanja posla, ki bi lahko potekalo tudi na način brez
               sklepanja delovnega razmerja kot funkcija. No, ker tega nismo nikoli razreševali in
               cepili, bi pa lahko to naredili. Ne bi imeli nič teh zapletov, in zato tudi ustavne
               spremembe kot takšne niso sporne, tudi ta trajni mandat. Nič ni sporen, to je tako,
               oprostite, bom vzel primer, pa mi boste rekli, ni najbolj primeren, licenca za vožnjo
               avtobusa, jo dobite, imate izpit D kategorije, je pa vprašanje ali vi izvajate to,
               ali vozite ali ne. Imate trajni mandat, sklepate pa delovno razmerje za eno leto,
               štiri leta, ne vem, ali pa za nedoločen čas. In na ta način se tudi razume
               ustavno-pravna materija, ja seveda, nič v Ustavi ne piše, da to pomeni sklepanje
               delovnega razmerja. Namreč, sodniška funkcija je mandat, je opravljanje funkcije, ne
               pa način opravljanja, pod kakšnim se to izvaja. Tako, da če bi razumeli to, potem ne
               bi bilo v Sloveniji tudi teh zapletov. In seveda pa imamo tudi mehanizme za
               prenehanje mandata. To bi lahko bilo tudi, če dolgo časa več ne opravljaš funkcije
               sodnika, če ne opravljaš, to bi lahko bilo tudi, ali pa, če si kršil tista pravila
               temeljna ali pa grobe, težke napake, ki so pač opredeljene kot kršenje mandata
               oziroma funkcije sodnika. Skratka, so pa nekatere rešitve v teh ustavnih spremembah,
               v zadnjem delu zelo smiselne, smotrne in mislim, da dosegajo tudi veliko podporo v
               Državnem zboru.</p>
            </sp>
            <sp xml:id="SDZ4-Redna-25-2007-03-08.sp65">

               <speaker>PREDSEDNIK FRANCE CUKJATI:</speaker>

               <p>Hvala. Gospod Zagorac.</p>
            </sp>
            <sp xml:id="SDZ4-Redna-25-2007-03-08.sp66">

               <speaker>BOŠTJAN ZAGORAC:</speaker>

               <p>Hvala za besedo, spoštovani predsednik. Sam mislim, da bo ta razprava koristna, tako
               kot sta oba moja predhodnika povedala in govorila o koristnosti današnje razprave,
               koristna takrat in samo takrat, če bo Vlada Republike Slovenije upoštevala nekatere
               pripombe ali pa vse pripombe, kolikor se jih le da s strani vseh poslanskih skupin,
               ki smo jih dali na primer sodnih zaostankov.</p>
               <p>Načini, na katere se je Vlada lotila, pa naj omenim še samo enega v zvezi z
               reševanjem sodnih zaostankov, je bila tako imenovana ali pa čudno imenovana abolicija
               prekrškarjev. Vsi se je spomnimo, takrat tisti, ki nismo zapadli v abolicijo smo bili
               malo žalostni, pa razočarani, tisti, ki pa so, pa zelo veseli, bil je tak zelo, bom
               rekel, za ljudi tak zanimiv dogodek, da ni rabil plačati denarne kazni, sicer je bil
               tudi proračun Republike Slovenije malo oškodovan, ampak je bilo pa "luštno", ker nisi
               rabil plačati, če te je policaj 14 dni prej ali pa mesec dni prej dobil brez
               varnostnega pasa, ampak tudi to ni pomagalo pri zmanjšanju sodnih zaostankov. In
               bojim se oziroma upam, da bo Vlada upoštevala te pripombe tudi zaradi tega, da v tej
               državi ne bo več muka, zdi se mi, da je največja muka ljudi v tej državi, če morajo
               iskati svojo pravico preko sodišča. Kaj to traja, ljudje nimajo toliko časa, da bi se
               lahko "zafrkavali", nekateri so tudi na robu, bom rekel, finančnega zloma, v kolikor
               se nekaj ne reši hitro in to je prava muka v naši državi. In če se spomnite, kar
               nekaj let nazaj, so se razpasla ena takšna podjetja, ki so ta denar, seveda v veliki
               proviziji, kar sodišče ni bilo sposobno narediti v 10-ih letih, zrihtala kar v enem
               dnevu ali pa čez noč. Sicer so eni čudni fantje, zelo široki v ramenih, pa visoki po
               stasu, prišli na vrata in pač vzeli to kar si bil nekomu dolžan. Meni se zdi, da smo
               tudi v skladu z zmanjšanjem teh sodnih zaostankov, tudi takšno početje v določeni
               meri legalizirali.</p>
               <p>In če se lahko samo dotaknem te, mogoče res ne tako posrečene primerjave z vozniškim
               izpitom D kategorije, lahko bi dali tudi B recimo, ki nam je bolj blizu, nam ki ne
               vozimo avtobusom ampak samo avte in si avtobusa tudi med volitvami ne moremo
               privoščiti, da bi ga vozili. Imamo omejitve na avtocesti, koliko lahko vozimo, kako
               moramo voziti, kateri znak moramo upoštevati, kaj moramo narediti, avtobusarji in
               tovornjakarji imajo celo določeno koliko časa lahko vozijo, koliko kilometrov lahko
               prevozijo, sodniki imajo te omejitve, se mi zdi, preslabo napisane in noben izpit, ne
               B ne D, ne C, ne H ni trajen. Izpit se vzame, v kolikor ti narediš nek velik prekršek
               in kar nekaj ljudi poznam, ki jim je bil tak izpit odvzet, moram pa reči, da sodnikov
               se pa ne spomnim kaj dosti, ki bi jim bil odvzet trajni mandat. Tu Sodni svet, bom
               rekel, zelo slabo zaenkrat regulira to odvzemanje in kršenje pravil, opazovanje
               kršenja pravil posameznih sodnikov in ocenjevanja učinkovitosti njihovega dela, zato
               takšne primerjave so sicer mogoče za Državni zbor zanimive, ampak če malo razmislimo,
               ne gre primerjati.</p>
               <p>Sam sem še vedno prepričan, da je trajni mandat, bom rekel, ne zlo ampak tisto breme,
               ki ga nosijo sodniki, ne po svoji krivdi ampak po naši, ker smo jim ga dali, da ne
               opravljajo svojega dela tako dobro, kot bi ga lahko opravljali in z odvzemom tega
               mandata, in to je spet naša dolžnost, bi lahko sodne zaostanke zmanjšali in upam ter
               apeliram na Vlado, da se končno odloči za ta res in upošteva predlog poslanske
               skupine Slovenske nacionalne stranke in razmisli o tem. Hvala.</p>
            </sp>
            <sp xml:id="SDZ4-Redna-25-2007-03-08.sp67">

               <speaker>PREDSEDNIK FRANCE CUKJATI:</speaker>

               <p>Hvala. S tem zaključujem razpravo. O predlogu sklepa, da se začne postopek za
               spremembo Ustave, bomo v skladu s časovnim potekom seje zbora, odločali danes, v
               okviru glasovanj, pol ure po prekinjeni 8. točki dnevnega reda oziroma najkasneje ob
               21.45. S tem prekinjam to točko dnevnega reda, Ministrstvu za pravosodje pa se
               zahvaljujem za udeležbo in sodelovanje.</p>
               <p>Prehajamo na <title>7. TOČKO DNEVNEGA REDA</title> to je na <title>OBRAVNAVO PREDLOGA ZAKONA O
                  SPREMEMBAH ZAKONA O FINANČNEM POSLOVANJU PODJETIJ.</title>
               </p>
               <p>Predlog zakona je v obravnavo predložila Vlada Republike Slovenije. Besedo dajem
               predstavniku Vlade za dopolnilno obrazložitev. Gospod minister mag. Andrej Vizjak,
               imate besedo. Izvolite.</p>
            </sp>
            <sp xml:id="SDZ4-Redna-25-2007-03-08.sp68">

               <speaker>MAG. ANDREJ VIZJAK:</speaker>

               <p>Hvala lepa. Spoštovani predsednik, spoštovane poslanke in poslanci! Svojo uvodno
               predstavitev bi razdelil v tri sklope in sicer prvo, želim obrazložiti zatečeno
               stanje, v drugem - predloge sprememb in na koncu sklep.</p>
               <p>Če pogledamo zatečeno stanje, lahko ugotovimo, da Zakon o finančnem poslovanju
               podjetij določa, da za obveznosti izbrisane kapitalske družbe odgovarjajo družbeniki
               na podlagi neizpodbojne pravne domneve, da so podali izjavo, s katero soglašajo s
               sprejemom take obveznosti. Zakon je skušal povzeti ureditev iz Zakona o gospodarskih
               družbah 1, ko lahko družba preneha po skrajšanem postopku brez postopka likvidacije,
               če vsi družbeniki predlagajo sodišču tak izbris. Po Zakonu o finančnem poslovanju
               podjetij pa družbeniki izbrisane družbe sploh niso bili seznanjeni s tem, kaj se
               dogaja z družbo, dokler na njihov naslov niso prispeli zahtevki za poplačilo dolgov
               družbe. Sklep o izbrisu je prejela le družba, objavljeno pa je v Uradnem listu. Kar
               po našem mnenju pomeni kršitev pravice do pritožbe in do poštenega sojenja.</p>
               <p>Menimo torej, da je veljavna ureditev kršitev temeljnih načel korporacijskega prava,
               kjer družbeniki kapitalske družbe ne odgovarjajo za obveznosti družbe. To je unicum
               tudi v primerjavi z drugimi državami članicami EU. Menimo, da obstajajo mnoge poti,
               kako lahko upniki izterjajo svoje terjatve od družbe, če so družbeniki dejansko
               izkoristili družbo, da bi zase pridobili kakšno korist. Že Zakon o gospodarskih
               družbah dopušča odmik od navedenega načela v tako imenovanem institutu spregleda
               pravne osebnosti, ki pomeni zanikanje ločenosti med obveznostmi družbe in družbeniki.
               Poleg tega družbeniki odgovarjajo tudi kazensko, kazniva dejanja zoper gospodarstvo,
               če so namerno pripeljali družbo v stečaj, tako imenovan lažni stečaj, povzročitev
               stečaja z nevestnim gospodarjenjem, oškodovanje upnikov. Poleg tega pa lahko upniki,
               da si zagotovijo poplačilo svojih terjatev sprožijo ustrezne insolvenčne postopke, na
               primer stečaj. Poleg uveljavljanja zahtevkov proti družbeniku pa menimo, da je prav,
               da upniki koristijo tudi inštitute, ki zadevajo odgovornosti članov organov vodenja
               in nadzora družbe, ker so le-ti pravzaprav tisti, ki vodijo družbo. Družbenik je
               status, to konceptualno zgolj lastnik poslovnega deleža ali delnice te družbe. Tudi
               po Zakonu o finančnem poslovanju podjetij člani organov vodenja in nadzora
               odškodninsko odgovarjajo, in sicer do višine 62.593,89 evrov oziroma 15 milijonov
               tolarjev, v primeru hude malomarnosti ali naklepa pa neomejeno z vsem svojim osebnim
               premoženjem. Poleg tega so organi vodenja in nadzora družbe lahko tudi kazensko
               preganjani zoper že omenjena kazniva dejanja zoper gospodarstvo. Tudi v sled tega se
               nam ne zdi pravično, da bi veljala za družbenike strožja odgovornost s svojim
               kapitalom, kot pa velja za upravo in nadzorni svet po sedaj veljavnem Zakonu o
               gospodarskih družbah. Predlog sprememb, to je zatečeno stanje kar sem povedal.</p>
               <p>Menimo, da je torej navedena ureditev neustrezna in da jo je potrebno ustrezno
               spremeniti. Predlagamo črtanje četrtega in petega odstavka 27. člena Zakona o
               finančnem poslovanju podjetij, ki določa jamčevanje družbenikov za obveznosti
               izbrisane družbe na podlagi neizpodbitne pravne domneve, da je dal notarsko overjeno
               izjavo o prevzemu obveznosti za dolgove družbe. Ustrezno se ureja tudi prehodno
               obdobje. Predlog zakona o finančnem poslovanju podjetij B, ki smo ga pripravili na
               Ministrstvu za gospodarstvo, vsebuje vsebinske spremembe, ki urejajo tovrstno
               problematiko za naprej.</p>
               <p>Se je pa pripravljavcem tega predloga zakona postavljala dilema, kako ustrezno
               urediti postopke, pravdne, upravne in izvršilne, ki že tečejo ali so že končani. V
               zvezi s tem so se porajala ustavno pravna vprašanja retroaktivne veljave predpisov.
               155. člen Ustave Republike Slovenije določa, da zakoni, drugi predpisi in splošni
               akti, ne morejo imeti učinka za nazaj, samo zakon pa lahko določi, da imajo posamezne
               njegove določbe učinek za nazaj, če to zahteva javna korist, in če se s tem ne posega
               v pridobljene pravice. Lahko pa zakon spremeni zakonsko priznane pravice z učinkom za
               naprej, če te spremembe ne nasprotujejo z ustavo določenim načelom oziroma drugim
               ustavnim določbam, zlasti še načelo zaupanja v pravo, kot enemu od načel pravne
               države.</p>
               <p>Menimo, da v obravnavanem primeru Zakona o finančnem poslovanju podjetij pod B, torej
               ne posegamo v pravnomočno pravico pridobljeno na podlagi Zakona o finančnem
               poslovanju podjetij za nazaj, pač pa jo odvzemamo za naprej. To je od začetka uporabe
               tega zakona, ki je danes tukaj pred nami dalje. Takšno zakonsko ureditev, torej ni
               retroaktivna, dejansko pomeni preklic veljavnosti pravnomočne odločbe za naprej, tako
               imenovana nepravna retroaktivnost, kar pa slovenska ustavnopravna ureditev dopušča,
               kar izhaja iz že objavljenih odločb Ustavnega sodišča. Tovrsten poseg v pridobljene
               pravice upnikov pa je edini način, da se sanira zatečeno, nesprejemljivo stanje, ki
               sem ga opisal v uvodu.</p>
               <p>Sklep; Ministrstvo za gospodarstvo je predlagane spremembe tudi publiciralo v
               javnosti. Dne 12. februarja je potekala tudi javna razprava, kjer smo želeli soočiti
               različna stališča. Na razpravi moram reči, da je bil zakon deležen velike podpore in
               prisotni so v njem videli rešitev za vsaj delno popravo krivic, ki jih je doletela z
               uveljavitvijo Zakona o finančnem poslovanju podjetij leta 1999. Zelo pomembno je tudi
               to, da bo sprememba zakona pospešila nova vlaganja investitorjev v kapital družbe,
               glede na veljavno ureditev, saj so pravzaprav družbeniki lahko v nenehnem strahu, da
               jih doleti osebna odgovornost za dolgove družbe, za katere pa nikakor niso odgovorni.
               Mislim, da je Slovenija tudi ena izmed držav z najnižjo stopnjo podjetniške
               aktivnosti in ni čudno, da tudi takšne določbe v Zakonu o finančnem poslovanju
               podjetij zavirajo in zatirajo gospodarsko pobudo in vsled tega je tudi to dodaten
               argument k predlaganim spremembah zakona. Hvala lepa.</p>
            </sp>
            <sp xml:id="SDZ4-Redna-25-2007-03-08.sp69">

               <speaker>PREDSEDNIK FRANCE CUKJATI:</speaker>

               <p>Hvala. Predlog zakona je obravnaval odbor za gospodarstvo kot matično delovno telo.
               Prosim podpredsednika odbora gospoda Vilija Rezmana, da predstavi poročilo odbora.
            </p>
            </sp>
            <sp xml:id="SDZ4-Redna-25-2007-03-08.sp70">

               <speaker>VILI REZMAN:</speaker>

               <p>Hvala lepa, gospod predsednik. Vlada je predlagala citirani zakon. Kolegij je odločil
               o tem, da se zakon sprejme po skrajšanem postopku in Odbor za gospodarstvo je bil
               določen kot matično delovno telo. Odbor je to razpravo opravil na osnovi gradiv, ki
               jih je dobil, in sicer seveda samega zakona, mnenja Zakonodajno-pravne službe,
               številnih mnenj, ki jih je dobil s strani sindikatov bank in tudi civilne iniciative,
               tistih, ki branijo pravice izbrisanih podjetij oziroma družbenikov izbrisanih
               podjetij. Prejeli smo tudi nekaj amandmajev, in sicer treh poslanskih skupin, LDS,
               Socialdemokratov in koalicijskih strank. Predlagatelj je, in tega ne mislim
               ponavljati, približno takole kot pravkar predstavil razloge in utemeljitve za to,
               zakaj je bilo zakon potrebno pripraviti in kaj si obeta ob uveljavitvi te zakonodaje,
               če bo seveda zakon takšen sprejet.</p>
               <p>Zakonodajno-pravna služba ni imela povsem identičnih razmislekov, in sicer so šli
               pomisleki Zakonodajno-pravne službe v to smer. Najprej, da je treba braniti ustavno
               načelo enakosti in enakega varstva pravic, v Zakonodajno-pravni službi se je zdelo,
               je ocenjevala, da zakon to ogroža. Ocenjevala je, da je tudi prvi člen zakona, zakon
               pa itak ima samo pet členov, neustrezen in da bi bilo potrebno poiskati drugačne
               rešitve, ki bi bile kompromisne, in sicer tako, da bi skušale te kompromisne rešitve
               zadostiti interesom tako upnikov kot družbenik je opisal<stage>(?)</stage> v vlogi dolžnikov.
               Poudarjala je Zakonodajno-pravna služba, da je Ustavno sodišče z odločbo o tem že
               odločalo in da je zopet to na kompromisen način reševalo z definicijo, ki je sicer ne
               poznamo v vsakdanji praksi pasivnih in aktivnih družbenikov oziroma lastnikov. Zakon
               pač ocenjuje, če bi bil sprejet, kakršen je sedaj predlagan, bi bil preveč v prid
               zgolj družbenikom in preveč v škodo tistim, ki so upniki. K 2. členu je bil temeljni
               pomislek v tem smislu, da je edini subjekt, ki pa lahko terja povračilo stroškov od
               upnikov država in je Zakonodajno-pravna služba pač presojala, da je to privilegiran
               status, ki si ga država jemlje in je tudi v temu imela pomisleke. Tudi 4. člen ni bil
               kar sprejet s strani Zakonodajno-pravne službe oziroma je imela pomisleke v tem
               smislu, da gre za retroaktivnost. Prej smo slišali, da so pač tukaj različni
               razmisleki, da gre za poseg v pridobljene pravice in da osnovni zakon ni bil tak, da
               bi določal retroaktivnost zato, ker je pač veljalo enoletno prehodno obdobje in bi se
               dalo v tem prehodnem obdobju stvari tudi drugače urediti, tudi s strani
               družbenikov.</p>
               <p>Torej, na osnovi teh dveh uvodnih predstavitve je stekla razprava. Razprava je bila,
               smemo reči, precej temeljita. Razprava je pokazala, da so stališča precej različna,
               da so tako rekoč polarizirana, da pa je obstajala volja na vseh straneh, da se poišče
               kompromisna rešitev, ki ne bi nikogar oškodovala in ki bi vrnila situacijo v pravno
               stanje, kakršno je bilo pred tistim zakonom, ki je bil 1999 sprejet in ki je dejansko
               bil tak, da je bil slab in tudi povzročal krivice. Razprava je pokazala, da
               razpravljavci v glavnem mislijo, da so bili oškodovani oboji.</p>
               <p>Treba je povedati, da po razpravi ni bil sprejet sklep o javni predstavitvi mnenj,
               kakršen je bil predlagan. Sprejet je bil sklep o tem, da se pridobijo novi podatki,
               na osnovi katerih bi se lahko bolj meritorno sklepalo, sprejeti so bili vsi členi in
               amandma, ki ga je predlagala koalicijska skupina strank. Ostali amandmaji pa niso
               bili sprejeti. Tak dopolnjen predlog zakona z enim amandmajem je danes na mizi za
               obravnavo in odločanje.</p>
            </sp>
            <sp xml:id="SDZ4-Redna-25-2007-03-08.sp71">

               <speaker>PREDSEDNIK FRANCE CUKJATI:</speaker>

               <p>Hvala. Gospod Rezman kar ostanite za govornico, kajti sledi predstavitev stališč
               poslanskih skupin. In vi boste predstavili stališče Poslanske skupine DeSUS.</p>
            </sp>
            <sp xml:id="SDZ4-Redna-25-2007-03-08.sp72">

               <speaker>VILI REZMAN:</speaker>

               <p>Že na odboru se je pokazalo, da obstojijo dileme, tudi minister je danes govoril o
               dilemah in Poslanska skupina DeSUS ima podobne dileme, kot tudi drugi. Gre predvsem
               za to, da mi ugotavljamo,da najboljših oziroma celo dobrih rešitev ni več. Možne so
               samo še rešitve, ki bodo manj slabe in morali bi jim dati takšno, ki ne bo najslabša
               in ki ne bo prikrajšala tistih, ki jim sedaj grozi, da bodo prikrajšani.</p>
               <p>Osnovni zakon, tako ugotavljamo tudi mi, ni dober. Imel je dobre namene, pa porazne
               rezultate. Ambicije takratnega zakona, šlo pa je predvsem za to, da bi se povečala
               finančna disciplina, plačilna disciplina, in bi imeli koristi od tega tudi ti, ki so
               danes kot družbeniki oškodovani, ampak, žal, to se ni zgodilo. Večje finančne
               discipline, večje plačilne discipline,vse do danes nimamo. Negativni rezultati, ki so
               posledica tega zakona pa so v neposredni preteklosti bili realni in dokazljivi.</p>
               <p>Danes imamo situacijo, ko bomo, zdi se, to ponovili, da bomo zopet imeli dobre namene
               in sprejeli zakon, ki bo imel porazne rezultate. Vsaj za nekatere. Natančno se ve
               kateri so tisti, ki bodo pri tem najbolj oškodovani. Mi ocenjujemo, v naši Poslanski
               skupini DeSUS, da ima zakon več aspektov in sicer, kar zadeva pravni aspekt je jasno,
               da tudi pravna stroka ni enotna, da so bili torej svetovani s strani strokovnjakov,
               ki obvladajo to področje pa so bila stališča stroke oponentna. S tem v zvezi, mi
               sodimo, da bi bilo dobro upoštevati pravno stroko, ki se ji reče Ustavno sodišče in
               odločbo, ki jo je Ustavno sodišče v zvezi s tem sprejelo.</p>
               <p>Druga raven ali drugi tip, aspekt so seveda socialni problemi, socialni aspekti, pri
               čemer sodimo, da moramo zavarovati pravice delavk in delavcev, ki so bile pridobljene
               z delom in ki so jim bile tudi priznane z odločbami in da, torej v naši poslanski
               skupini ne mislimo popuščati pri tem, da bi morali te pravice ohraniti. Zlasti temu
               sloju ljudi se položaj ne bi smel poslabšati, kasneje pridobljeni podatki pa govorijo
               o tem, da ne gre samo za neko majhno skupino delavk in delavcev in bi lahko lakonsko
               zamahnili z roko, češ, saj ni pomembno. Gre za desetine in desetine delavk in
               delavcev, ki bodo oškodovani.</p>
               <p>Mi zato podpiramo amandma, ki ga je pripravila Konfederacija 90, ki ga je posvojila
               poslanska skupina SNS, ga vložila in domnevam, na osnovi pripomb Zakonodajno-pravne
               službe tudi nekoliko spremenila.</p>
               <p>So pa tukaj tudi seveda moralno-etični aspekti, ki bi jim kazalo slediti in mi
               sodimo, da je potrebno odpraviti krivičnost, za vse, ki se jim krivica godi. In zato
               je zakon potrebno sprejeti, ampak takšnega, da ne bo povzročal novih krivic in tega
               za enkrat sedaj, pač te poti, za enkrat ocenjujemo tako, nismo našli. Nismo za to, da
               bi imela katerakoli stran prav privilegiran status v tej problematiki. Sedaj jo dve
               imata, država in tisti, ki so družbeniki. Sodimo, da morajo vsi tudi prevzeti del
               odgovornosti, in sicer sorazmerno odgovornost, kar zadeva to problematiko. Sodimo, da
               je prav, da sledimo poti, ki jo je začrtalo Ustavno sodišče in da je ta pot
               pravičnejša, čeprav je bistveno bolj zahtevno. Tudi s tem se strinjamo, da je to zelo
               zahtevno. In nismo za to, da bi se nekritično izbrisali dolgovi tistim družbenikom,
               ki so bili potencialni krivci oziroma niso uspeli dokazati, da niso imeli nobenega
               posla, kajti to, da nekdo ni dobil na dom pošte, ki je bila .../opozorilni znak za
               konec razprave/... priporočeno poslana, ampak samo na sedež, pa je bila ena osebna
               družba to, da je bil torej družbenik in direktor in vse hkrati. Bi rekel to je za nas
               tudi vprašljivo. Zato bomo mi prisluhnili današnji razpravi, odločali se bomo po tem,
               ko bomo slišali morebitne dodatne argumente...</p>
            </sp>
            <sp xml:id="SDZ4-Redna-25-2007-03-08.sp73">

               <speaker>PREDSEDNIK FRANCE CUKJATI:</speaker>

               <p>Gospod Rezman!</p>
            </sp>
            <sp xml:id="SDZ4-Redna-25-2007-03-08.sp74">

               <speaker>VILI REZMAN:</speaker>

               <p>...doslej jih seveda še ni bilo in se kasneje odločali.</p>
            </sp>
            <sp xml:id="SDZ4-Redna-25-2007-03-08.sp75">

               <speaker>PREDSEDNIK FRANCE CUKJATI:</speaker>

               <p>Hvala lepa. Dr. Matej Lahkovnik bo predstavil stališče Poslanske skupine Nepovezanih
               poslancev.</p>
            </sp>
            <sp xml:id="SDZ4-Redna-25-2007-03-08.sp76">

               <speaker>DR. MATEJ LAHOVNIK:</speaker>

               <p>Hvala lepa, gospod predsednik. Spoštovane poslanke, poslanci! Zakon o finančnem
               poslovanju podjetij, ki je pred nami oziroma predlog o spremembi tega zakona, ima
               različne vidike. Prvi je tisti, na katerega nas je opozorila Zakonodajno-pravna
               služba tega parlamenta, ki je zelo jasno in nedvoumno povedala, da je takšen zakon
               kakršen je predlagan, ustavno sporen. Ustavno je sporen iz vidika dveh členov Ustave,
               z vidika 14. člena Ustave, ki govori o enakosti pred zakonom in tudi z vidika 22.
               člena Ustave, ki govori o enakem varstvu pravic. Skratka moram reči, da sem v tem
               času od kar sem v Državnem zboru, le redko kdaj videl tako kritično in dobro napisano
               mnenje Zakonodajno-pravne službe, tudi utemeljeno. Jaz sem pričakoval, da se bo Vlada
               Republike Slovenije nad tem zamislila, in da bomo dobili vendarle nek drugačen
               predlog oziroma skozi amandmaje modificiran predlog. Tako je bilo zelo jasno in
               nedvoumno dogovorjeno tudi na Odboru za gospodarstvo, kar je že moj predhodnik
               korektno povedal. Dogovorili smo se, da bo vključen amandma k 4. členu tega zakona,
               da ta amandma omogoča, da se zadeve regulirajo na ustrezen način, ampak očitno tukaj
               te zaveze ne veljajo več. Želim poudariti, da tega področja, o katerem danes
               govorimo, direktive Evropske unije ne urejajo. To je stvar prava posameznih
               držav.</p>
               <p>Tisto kar je bistveno je, da po sedanjem predlogu zakona so pravice zaposlenih
               delavcev praktično popolnoma nezaščitene. Naj navedem konkreten primer. Če bo neka
               delavka več mesecev brez plače, ji preostane samo to, da se odjavi iz podjetja,
               zapusti podjetje, da odpoved, se prijavi na Zavodu za zaposlovanje in potem v sodnem
               postopku zaščiti svoje pravice. Do sedaj je imela možnost, tudi če je bila družba med
               tem izbrisana, te svoje pravice izterjati od aktivnih družbenikov, od aktivnih,
               tistih ki s svojim delovanjem aktivno vplivajo na poslovanje podjetja. Po novem te
               pravice ne bo imela več. Še več. Kaj pravi zakon? Zakon pravi, da celo tiste delavke
               in delavci, ki že imajo dobljene tožbe, morajo v ponovni sodni postopek skladno z
               načelom sprevida pravne osebnosti in ponovno dokazovati zlorabo družbe. Delavke in
               delavci, ki imajo recimo 400, 500 evrov mesečne plače, naj gredo sedaj v sodne
               postopke, ki se, spoštovane poslanke in poslanci, vlečejo več let. V sodne postopke z
               negotovim pravnim izidom. Sprevid pravne osebnosti je izjemno težko če ne nemogoče
               dokazati, to kaže tudi slovenske pravna praksa in tega se je treba zavedati, zato je
               bil dogovor, da se v 4. členu to regulira in tega dogovora se Vlada Republike
               Slovenije ne drži in to vemo vsi, ki smo bili na Odboru za gospodarstvo.</p>
               <p>Tako da, naš predlog je bil, to je razvidno tudi iz razprave, da je potrebno ločevati
               med upniki, na smiselni način to seveda utemeljiti, da nisi v istem položaju banke,
               ko dajejo posojila, ki imajo vse podatke o boniteti posameznega podjetja, da je v
               drugem položaju država, ki mora vzpodbujati tudi tvegane naložbe in popolnoma jasno
               je, da nima neke legitimne pravice sedaj terjati tudi aktivnih družbenikov ne, če je
               bila družba med tem izbrisana, iz vidika tega, da načeloma spodbuja tveganje, da
               vzpodbuja podjetniške odločitve, seveda so pa delavke in delavci, ki ne morejo
               izterjati svojih tistih nekaj mesečnih plač pa je tukaj vendarle v povsem drugačnem
               položaju. Siliti jih sedaj v neke nove sodne postopke z negotovim pravnim izidom, ki
               terjajo ogromno finančnih sredstev je pa tukaj nekorektno.</p>
               <p>Dogovorili smo se, da v 4. členu to reguliramo in še vedno me zanima, ali vendarle
               obstaja neki načelni dogovor v tem Državnem zboru, da bomo to podprli. Naša podpora
               ali nepodpora zakona bo odvisna prav od tega, če bomo v 4. členu sprejeli ustrezen
               amandma, smo pripravljeni zakon tudi podpreti, brez tega amandmaja pa seveda takšnega
               zakona ne moremo podpreti, tudi zaradi tega ne, ker se stvari, ki so že dogovorjene
               na Odboru za gospodarstvo, kako regulirati tudi pravice tistih najšibkejših, ne, ker
               se te stvari ne držijo. Mislim, da je to na neki način seveda tudi zaskrbljujoče.
               Hvala.</p>
            </sp>
            <sp xml:id="SDZ4-Redna-25-2007-03-08.sp77">

               <speaker>PREDSEDNIK FRANCE CUKJATI:</speaker>

               <p>Gospod Bojan Starman bo predstavil stališče poslanske skupine Slovenske demokratske
               stranke. Prosim.</p>
            </sp>
            <sp xml:id="SDZ4-Redna-25-2007-03-08.sp78">

               <speaker>BOJAN STARMAN:</speaker>

               <p>Hvala lepa za besedo, gospod predsednik. Vse skupaj prav lepo pozdravljam.</p>
               <p>Slovenska demokratska stranka bo predlagane spremembe zakona o spremembah zakona o
               finančnem poslovanju podjetij seveda v celoti podprla. Zakon, ki je veljal iz leta
               1999 je nesprejemljiv in res mi ni jasno, kako je tako dolgo veljal v naši praksi. Ta
               zakon leta 1999 je prinesel določeno čudno unikatno rešitev na tem področju, ko
               predvideva izbris po službeni dolžnosti podjetij, ki v dveh zaporednih letih niso
               predložile letnih poročil, nimajo premoženja, 12 mesecev ne opravljajo prometa preko
               svojih računov, ki se niso uskladile z določbami Zakona o gospodarskih družbah, ta
               zakon naj bi pospešil, izboljšal finančno disciplino in seveda tudi ažuriral naš
               sodni register. Malo od tega se je na posledicah teh zakona naredilo. Prinesel je pa
               ogromno zmedo in seveda škodo tako eni strani kot drugi strani. Nikjer na svetu ni
               tega in tudi ZGD, Zakon o gospodarskih družbah, povsod vsi smo živeli v veri, da kar
               vložimo v podjetja za namene podjetniške dejavnosti je praktično v podjetjih tisto, s
               katerim "reskiramo" svoje premoženje.</p>
               <p>Če podjetje propade lahko izgubimo to premoženje. Kako podjetje propade, kako se
               likvidira ko zaide v težave in preko stečaja je jasno. V Zakonu o gospodarskih
               družbah so predvideni vsi postopki. Vsi prijavijo sodišču svoje terjatve. Ene so
               izločilne, na primer banke imajo po navadi izločene oziroma te, ki so zaščitene s
               hipotekami, delavci imajo tudi druge in vsi ostali, potem sodišče ugotavlja
               upravičenost vseh prijavljenih terjatev, prereka določene katere smatra, da niso
               upravičene in na koncu odloči. To je spisek vseh terjatev, ki jih ima podjetje. Potem
               stečajni upravitelj v svojem postopku iz preostanka premoženja nabere vse skupaj in
               enakomerno porazdeli, če ima kaj porazdeliti. V vsakem primeru je zadnji, ki kaj
               dobi, tisti, ki je lastnik podjetja. Če so poplačani vsi upniki, vsi, ki so prijavili
               terjatve, takrat ostane lastnikom podjetja tisti delež. In to je predpisano v Zakonu
               o gospodarskih družbah. Postopki so znani.</p>
               <p>Ta zakon pa je prinesel neke čudne postopke, ki ne definirajo pravilno zaključka in
               likvidacije podjetja. Če je država prevzela neko nalogo, da bo izbrisala nedelujoča
               podjetja, bi morala s tem zakonom prevzeti tudi vse obveznosti, ki iz tega nastajajo.
               Mogoče je to ena od stvari. Kljub temu pa ne moremo živeti v svetu, in to je zelo
               slabo ozračje za nove investicije oziroma naložbe v gospodarsko dejavnost. Nobeden se
               ne bo odločal, če praktično ne bo vedel, kaj se bo zgodilo po končanju družbe.
               Vemo,da je bilo likvidiranih že 21.000 podjetij, da je bilo izdanih sklepov še o
               nadaljnjih 21.000, da jih je še 40.000. To se pravi, glede na to, kako nedefinirano
               deluje ta zakon in glede na to dejstvo, da stari zakon ni sprejemljiv v delu, ko za
               obveznosti tako izbrisane družbe odgovorni družbeniki na podlagi neizpodbojne pravne
               domneve, da so dali izjavo s katero soglašajo s sprejetjem take obveznosti. Se pravi,
               odgovarjajo z vsem svojim premoženjem. Cilj zakona bo moral vzpostaviti dejstvo, da
               družbeniki, ki so svoje premoženje vložili v podjetniško dejavnost, da bi z njim
               uresničevali svoj podjetniški interes, lahko z gotovostjo računajo na to, da s tem,
               ko vložijo svoj vložek v družbo ni ogroženo njihovo osebno premoženje, ampak zgolj
               njihov vložek. Tako bi se uresničilo temeljno načelo korporacijskega prava, ločenosti
               premoženja kapitalske družbe in osebnega premoženja družbenika, ki predstavlja
               pomemben javni interes zagotavljanja ustreznega .../Opozorilni znak za konec
               razprave./... in pravno varovanega okolja za naložbe. Še enkrat, mi bomo podprli vse
               določbe zakona predloga sprememb.</p>
            </sp>
            <sp xml:id="SDZ4-Redna-25-2007-03-08.sp79">

               <speaker>PREDSEDNIK FRANCE CUKJATI:</speaker>

               <p>Hvala. Gospod Milan Petek, bo predstavil stališče Poslanske skupine Liberalne
               demokracije Slovenije. Prosim.</p>
            </sp>
            <sp xml:id="SDZ4-Redna-25-2007-03-08.sp80">

               <speaker>MILAN PETEK:</speaker>

               <p>Predsednik, minister, kolegice, kolegi. V Poslanskem klubu LDS razumemo, da je v
               začetnem obdobju sprememb družbenega sistema v Sloveniji bilo mnogim podjetnikom,
               lastnikom ali družbenikom, predvsem manjših družb nejasno, kakšne pravice, pa tudi
               obveznosti in odgovornosti so z vstopom v podjetniško okolje sprejeli. Vendar je
               obdobje, ko smo vsi hodili v osnovno šolo kapitalizma že zdavnaj mimo. V tem času smo
               prešli v srednjo šlo in smo na nivoju fakultetnega znanja, ki pa ne dopušča več
               napačnih korakov. Zato čudi tako lahkotna odločitev Vlade, da namesto širše razprave
               o spremembah zakona o finančnem poslovanju, ki bi morda prinesla ustrezne rešitve za
               vse prizadete, predlaga parlamentu sprejetje zakona po skrajšanem postopku. Očitno
               je, da bo takšno ravnanje s sprejetjem sprememb zakona, v kar ob enotnosti koalicije
               v LDS ne dvomimo, povzročilo nove krivice</p>
               <p>Vlada v 1. členu Zakona o spremembah zakona o finančnem poslovanju podjetij predlaga
               črtanje ureditev, po kateri je lahko upnik v enem letu po objavi izbrisa družbe po
               uradni dolžnosti uveljavil svoje terjatve zopet aktivnega družbenika. Aktivni
               družbenik je po odločbi Ustavnega sodišča tisti družbenik, ki je imel vpliv na
               poslovanja družbe in je njegova stopnja vključenosti v gospodarjenje družbe visoka.
               Zaradi predlaganega 1. člena tega zakona, bodo ti upniki izgubili možnost varovanja
               svojih terjatev do družbe in bo zaradi tega nastala pravna praznina. Po mnenju
               Zakonodajno-pravne službe Državnega zbora in tudi Poslanskega kluba LDS je ta
               ureditev vprašljiva s stališča enakosti pred zakonom po 14. členu Ustave, ker predlog
               zakona vzpostavlja položaj, v katerem upniki niso zaščiteni. Predlagana sprememba
               zakona bo upnikom izbrisanih družb odpravila pravno varstvo njihovih terjatev in jim
               znižala standard pravnega varstva v primerjavi z upniki po Zakonu o prisilni
               poravnavi, stečaju in likvidaciji. V prvem odstavku 4. člena tega zakona Vlada
               predlaga, da se vsi upravni in izvršilni postopki, v katerih upniki izbrisanega
               družbe uveljavljajo terjatve zoper družbenika takšne družbe, ki na dan uveljavitve
               tega zakona še niso končani, z dnem uveljavitve tega zakona ustavijo. Takšna vsebina
               je v nasprotju s prepovedjo retroaktivnosti predpisov in prepovedi poseganja v
               pridobljene pravice in načela varstva zaupanja prava, ki izhaja iz 2. člena Ustave
               Republike Slovenije. Prav tako posega predlagani 4. člen zakona v vsebinske kriterije
               odločanja o sporu, saj so se postopki začeli še na podlagi odgovornosti aktivnih
               družbenikov, izbrisane družbe, predlagan 4. člen, pa ta kriterij odločanja ukinja,
               tudi za že začete pravne postopke. To bo pomenilo, da bodo upniki morali celo sami
               plačati sodne stroške, zaradi prekinitev sodnih postopkov. Zaradi tega, delavci tudi
               ne bodo mogli izterjati neplačanih regresov, plač in prispevkov za pokojninsko in
               invalidsko zavarovanje ter prispevkov za zdravstveno zavarovanje za nazaj.</p>
               <p>Postavlja se vprašanje, zakaj želi Vlada razbremeniti zgolj podjetnike, ki so
               podjetja zavozili in pustili, da so bila izbrisana po uradni dolžnosti. Ali Vlada
               sploh razmišlja o delavcih, upnikih, ki bodo na ta način ostali praznih rok. Zato se
               strinjamo z mnenjem dr. Boruta Bratine, objavljenem v Financah, dne 16.2., ki pravi,
               da so družbeniki tisti, ki morajo dokazovati nedolžnost. Se pravi, namesto da morajo
               tožniki upnike dokazovati, da se je nek družbenik res osebno okoristil na škodo
               družbe, bi morali prakso obrniti tako, da bi obdolženi moral dokazovati, da tega ni
               storil. Družbenik, ki ga bremenijo obtožbe, namreč v primerjavi z upniki razpolaga z
               internimi akti in sklepi organov družbe, ter tako lahko vsak neopravičen zahtevek
               zavrže. Tak način dokazovanja se že uporablja pri Zakonu o prevzemih, pri
               ugotavljanju povezanih oseb, ki natančno opredeljuje primere, kdaj sta neki osebi
               povezani, domnevami osebi pa morata sedaj sami dokazovati, da to nista. In to
               mislimo, da bi bila rešitev, ki bi primerno razrešila te probleme.</p>
               <p>Vlada sicer predlaga sprevid pravne obveznosti v zameno za črtanje določb četrtega in
               petega odstavka 27. člena Zakona o finančnem poslovanju. To pomeni, da bodo morali
               delavci kot upniki, ko bodo po določbah zakona o gospodarskih družbah uveljavljali
               spregled pravne obveznosti v sodnem postopku in dokazati, da so družbeniki zlorabili
               pravno osebo. Spregled pravne osebnosti je pa težko dokazati, sploh pa v 30 dneh od
               sklepa o ustavitvi postopkov, ker bi po novem moral na primer delavcev vsakemu
               družbeniku izbrisane družbe dokazati, da je imel namen, da je vedel, ali pa bi moral
               vedeti za zlorabo družbe. V sodni praksi je to praktično nemogoče, za delavce, ki so
               šibkejša stran, pa bo to sploh nemogoča naloga.</p>
               <p>Zaradi vsega navedenega v odvisnosti od razvoja razprave in pa morebitnih amandmajev,
               v kolikor teh ne bo, bo poslanski klub LDS nasprotoval sprejetju tega zakona.</p>
            </sp>
            <sp xml:id="SDZ4-Redna-25-2007-03-08.sp81">

               <speaker>PREDSEDNIK FRANCE CUKJATI:</speaker>

               <p>Hvala. Gospod Matjaž Han bo predstavil stališče Poslanske skupine Socialnih
               demokratov.</p>
            </sp>
            <sp xml:id="SDZ4-Redna-25-2007-03-08.sp82">

               <speaker>MATJAŽ HAN:</speaker>

               <p>Hvala lepa za besedo. Spoštovani predsednik, spoštovani minister, Državni zbor.
               Poslanci in poslanke Socialnih demokratov se strinjamo, da je ureditev področja
               odprtih terjatev in obveznosti podjetij, ki so bila po uradni dolžnosti izbrisana iz
               poslovnega registra na osnovi sprejetega Zakona o finančnem poslovanju podjetij še iz
               leta 1999, potrebna. Kot ugotavlja sam predlagatelj, v uvodu zakona je bil namen
               sprejetja zakona o finančnem poslovanju podjetij dober. Zakon naj bi predvsem
               pripomogel k boljši ažurnosti sodnega registra in uskladil družbe z veljavno
               zakonodajo ZGD. Hkrati predlagatelj ugotavlja, da pa zakon ni jasen oziroma
               sprejemljiv v delu, ki se nanaša na obveznosti družbenikov izbrisanih družb. Naj na
               tem mestu spomnim, da je v razlago zakona poseglo tudi Ustavno sodišče, ki je z
               odločbo družbenike razdelila na aktivne in pasivne in tako opredelila njihove
               dolžnosti in pravice.</p>
               <p>Žal se Socialni demokrati s predlogom zakona v takšni obliki ne moremo strinjati iz
               več razlogov. Prvi je zagotovo zaradi njegove retroaktivnosti, čeprav minister trdi
               drugače. Predlog zakona namreč retroaktivno posega v pravice in dolžnosti, pri čemer
               bi v primeru sprejetja zakona v predlagani obliki brez pravic ostali bivši zaposleni,
               kateri niso dobili izplačanih plač in prispevkov za opravljeno delo ne glede na
               status njihov pritožb in zahtevkov v različnih podjetjih.</p>
               <p>Drugi razlog leži v dejstvu, da Vlada pod okriljem odpravljanja tako imenovanih
               krivic iz preteklosti danes lahko ustvarja nove krivice, četudi se Socialni demokrati
               zavedamo, da so bili, zaradi sprejetja zakona iz leta 1999 prizadeti tudi nekateri
               ljudje, ki so svoje dejavnosti opravljali v skladu s tedanjo zakonodajo in v luči
               dobrega gospodarja.</p>
               <p>Kot tretji razlog nasprotovanja pa bi želel izpostaviti mnenje Zakonodajno-pravne
               službe Državnega zbora, ki je v svojem mnenju navedla kar dve pripombi, ki se
               nanašata na kršenje Ustave Republike Slovenije. Predlog zakona namreč direktno krši
               pravice enakopravnega položaja, kar je v nasprotju s 14. členom Ustave Republike
               Slovenije in povozi še pridobljene pravice do enakega varstva pravic, kar je v
               nasprotju z 22. členom Ustave Republike Slovenije.</p>
               <p>Četrti, tudi zadnji razlog nasprotovanja, se nanaša na delovanje Vlade. Vlada žal ni
               opravila javne razprave o predlogu zakona, kar smo Socialni demokrati pričakovali,
               saj smo prepričani, da prelaganje krivic od enih ljudi na druge problemov ne rešuje.
               Minister je sicer sklical sestanek, ki naj bi bil kakor uskladitveni pa vendar v ta
               sestanek ni bila povabljena vsa zainteresirana javnost, povabil ni tudi poslancev,
               verjetno je prišlo do komunikacijskih težav.</p>
               <p>Na seji smo se dogovorili in izglasovali predlog, da bo Vlada do tretjega branja
               zakona zagotovila podatke o tem, koliko je bilo izvršb, koliko je bilo tožb, koliko
               je takih družb kar je v eni osebi direktor in družbenik in koliko so višine glavnic
               in obresti, pa moram ugotoviti, da Vlada v tem sklepu ni ugodila v popolnosti. Naj
               poudarim, da smo v poslanski skupini Socialnih demokratov v sodelovanju s Sindikati,
               predvsem s konfederqacijo sindikatov 90 in Svobodnimi Sindikati že v drugi obravnavi
               amandmirali predlog zakona. Bojimo se, da bo danes vladna oziroma vladajoča koalicija
               delovala standardno tako, da bo zakon sprejet v takšni obliki, če pa vendarle ne in
               bo predlagan amandma, ki je nastal v sodelovanju s Sindikatom 90 in Svobodnimi
               sindikati in pa tudi z civilno iniciativo, ki jih zastopa delničar izbrisanih
               podjetij, potem lahko tudi pričakujejo, da bomo Socialni demokrati ta zakon v takšni
               obliki z amandmajem tudi podprli.</p>
               <p>Menimo namreč, da so zaposleni v izbrisanih družbah res najmanj krivi za slabe
               rešitve in nesprejemljiva obnašanja, ki so pripeljala mnoga dobra podjetja v
               nesolventnost in stečaj, zato v državi za te delavce pričakujemo tudi rešitev. Hvala
               lepa.</p>
            </sp>
            <sp xml:id="SDZ4-Redna-25-2007-03-08.sp83">

               <speaker>PREDSEDNIK FRANCE CUKJATI:</speaker>

               <p>Hvala. Gospod Ciril Testen bo predstavil stališče Poslanske skupine Nove Slovenije.
               Prosim.</p>
            </sp>
            <sp xml:id="SDZ4-Redna-25-2007-03-08.sp84">

               <speaker>CIRIL TESTEN:</speaker>

               <p>Spoštovani predsednik, spoštovani minister s sodelavci, poslanke in poslanci.
               Poslanska skupina Nove Slovenije bo podprla predlog zakona o spremembi zakona o
               finančnem poslovanju podjetij, ker menimo, da so spremembe nujne predvsem, zaradi
               ustvarjanja primerljivih možnosti za ustanavljanje novih podjetij s strani domačih in
               tujih vlagateljev.</p>
               <p>V zakonu se v 27. členu črta četrti in peti odstavek, ki uveljavlja temeljno načelo
               ločevanja premoženja družbenikov od premoženja in odgovornosti kapitalske družbe in
               odpravlja poseg sedanjega zakona v to načelo. Glavni namen sedanjega zakona, ki je
               bil noveliran leta 1999 je bil izboljšati plačilno nedisciplino, povečati varnost
               upnikov in omogočiti čim enostavnejši izbris nedelujočih podjetij iz registra
               podjetij. Zakon po našem mnenju ni dosegel zastavljenih ciljev, predvsem ni dosegel
               glavnega cilja izboljšati plačilno nedisciplino. Zakon je po našem mnenju krivičen v
               tistem delu, ko zavezuje družbenike kapitalske družbe k odgovornosti za obveznosti
               družbe z osebnim premoženjem družbenikov, kar je zelo velik poseg v temeljna
               korporacijska načela. Po mnenju Poslanske skupine Nove Slovenije je bilo s to
               spremembo zakona grobo poseženo v osebno premoženje družbenikov, tudi takih, ki so
               postali družbeniki izključno zaradi dedovanja, ceritfikatov, neizplačanih plač,
               odpravnin ob upokojitvi in podobno.</p>
               <p>Leta 2002 je bil zakon tudi predmet obravnave na Ustavnem sodišču, ki pa je sprejelo
               rešitev, ki družbenike deli na aktivne in pasivne, o čemer pa naj bi odločala sodišča
               na osnovi posamične presoje brez vnaprej postavljenih meril. Zlasti vnaprej
               postavljena merila bi bila v tem primeru pomembna, ker se sicer dogaja, da družbeniki
               v času vključitve v družbo ne poznajo svojega statusa in tudi ne vedo, ali so s tem
               ogrozili tudi svoje osebno premoženje. Znan je namreč primer, da je bil za aktivnega
               družbenika spoznan lastnik z 0,6% deleža v družbi. Eden od primerov čaka tudi na
               odločitev na Evropskem sodišču.</p>
               <p>Na Odboru za gospodarstvo in tudi sicer se s strani zagovornikov obstoječega zakona
               pogosto izpostavlja neizplačane plače delavcem in tudi ne vrnjene krediti poslovnim
               bankam.</p>
               <p>Kar se plač delavcev tiče, v Novi Sloveniji podpiramo vse rešitve, ki bi pripomogle k
               temu, da bi delavci prejeli plače. Treba je omeniti, da imajo podobne pravice tudi
               delavci, ki so izbrisani, ki so posledica izbrisa podjetij, kot imajo delavci ob
               stečaju iz jamstvenega in preživninskega sklada.</p>
               <p>Kar pa se oškodovanja bank tiče je potrebno povedati, da je to predvsem posledica
               neresnega in nedoslednega poslovanja bank, ki so sredstva ustanoviteljev in
               varčevalcev posojale brez ustreznega zavarovanja. Največja žrtev obstoječega zakona
               pa so podjetniki, ki so pogosto ne po svoji krivdi propadli, izgubili delo in tudi
               svoje osebno premoženje. Da je do tega prihajalo in še prihaja so, po mnenju
               Poslanske skupine Nove Slovenije, osnovni in največji krivci veliki sistemi, ki niso
               poravnavali svojih obveznosti do dobaviteljev in podizvajalcev. Pogosto je zaradi
               višjih interesov prihajalo pri teh sistemih do prisilnih poravnav in stečajev, kjer
               so običajno najkrajšo potegnili prav mali podjetniki. Pogosto se je zgodilo tudi to,
               da je družba imela terjatve, ki so nedvomno premoženje družbe, družba je bila zaradi
               neaktivnosti izbrisana, dolgovi pa so prešli na družbenike. V takšnih primerih,
               takšne terjatve niso bile .../opozorilni znak za konec razprave/... nikoli poravnane,
               saj družba ni obstajala več.</p>
               <p>V Poslanski skupini Nove Slovenije podpiramo spremembo Zakona o finančnem poslovanju
               podjetij, ker smo prepričani, da je edino pravilo, da kapitalska družba v....</p>
            </sp>
            <sp xml:id="SDZ4-Redna-25-2007-03-08.sp85">

               <speaker>PREDSEDNIK FRANCE CUKJATI:</speaker>

               <p>Gospod Testen.</p>
            </sp>
            <sp xml:id="SDZ4-Redna-25-2007-03-08.sp86">

               <speaker>CIRIL TESTEN:</speaker>

               <p>...normalnih pogojih poslovanja, za svoje poslovanje odgovarja samo s kapitalom
               vloženim v družbo, to je tudi evropsko primerljivo in sprejemljivo.</p>
            </sp>
            <sp xml:id="SDZ4-Redna-25-2007-03-08.sp87">

               <speaker>PREDSEDNIK FRANCE CUKJATI:</speaker>

               <p>Ja, hvala lepa. Gospod Josip Bajc bo predstavil stališče Poslanske skupine Slovenske
               ljudske stranke. Prosim.</p>
            </sp>
            <sp xml:id="SDZ4-Redna-25-2007-03-08.sp88">

               <speaker>JOSIP BAJC:</speaker>

               <p>Gospod predsednik, hvala lepa. Spoštovani gospod minister s sodelavci, kolegi in
               kolegice!</p>
               <p>Predlog zakona o spremembah zakona o finančnem poslovanju podjetij ima vsega skupaj 5
               členov, ureja pa izredno pomembno in občutljivo problematiko. Novela zakona popravlja
               napako, ki je bila storjena s sprejetjem Zakona o finančnem poslovanju podjetij v
               letu 1999. Ta je namreč z namenom izboljšanja plačilne discipline in povečanja
               varnosti upnikov, omogočil izbris nedelujočih podjetij iz registra in obenem določil
               odgovornost družbenikov v kapitalske družbe za obveznosti po uradni dolžnosti
               izbrisane družbe. Kasneje je Ustavno sodišče problematiko spregleda pravne osebnosti
               omejilo na tako imenovane aktivne družbenike in s tem vsaj delno popravilo neustrezno
               ureditev Zakona o finančnem poslovanju podjetij.</p>
               <p>Dejstvo torej je, da leta 1999 sprejeti zakon ni prinesel želenih učinkov in da je
               povzročil veliko anomalij ter prestavil temelj za odločitev v nasprotju s temeljnimi
               načeli korporacijskega prava, ki so uzakonjeni tako v Sloveniji, kot veljajo tudi v
               Evropi in v širšem mednarodnem prostoru. Seveda je po več letih izvajanja tega zakona
               vsaka rešitev že vnaprej lahko označena, kot slaba. Pojavlja se veliko problemov in
               vprašanj okrog zaščite upnikov, okrog retroaktivnosti, predlagane novele zakona in
               podobno.</p>
               <p>V Poslanski skupini Slovenske ljudske stranke menimo, da primeri iz prakse, ki jih
               navaja tudi predlagatelj zakona v uvodni obrazložitvi, nesporno dokazujejo da sedanja
               rešitev tega področja, ni ustrezna. Naj le omenim enega med njimi, le najbolj
               absurdno situacijo, ko so delavci postali družbeniki zaradi premalo izplačanih plač
               na podlagi zadolžnic. Te so jim bile izdane na podlagi zakona, ki je urejal
               lastninsko preoblikovanje podjetij, ko pa je bilo to podjetje izbrisano na podlagi
               Zakona o finančnem poslovanju podjetij, so ti isti delavci postali solidarno,
               neomejeno odgovorni dolžniki upnikom izbrisane družbe. To je podobno, kot bi rekli,
               da delavcem, ki niso dobili plač in se komaj preživljajo, za nagrado namesto plač
               prepustimo dolgove delniške družbe.</p>
               <p>V Poslanski skupini Slovenske ljudske stranke menimo, da podrobnejši komentar k takim
               rešitvam, ki jih omogoča ta zakon, ni potreben. Vsekakor podpiramo predlagano novelo.
               Zakon bi moral že zdavno biti spremenjen. Ne samo zaradi primerov, kot sem jih prej
               opisal, ampak zlasti zato, ker je veljavna ureditev v popolnem nasprotju z načeli
               korporacijskega prava. Tudi odločanje sodišč o vsakem posameznem primeru ali gre za
               aktivnega ali pasivnega družbenika, ni in ne more biti v skladu z načeli pravne
               države. Zato bomo v Poslanski skupini Slovenske ljudske stranke predlagani zakon
               podprli, čeprav se zavedamo pomislekov, ki jih ob sprejemanju tega zakona imajo
               nekateri, tudi strokovnjaki s tega področja. Dodatno garancijo vidimo v predhodni
               določbi zakona, ki ne glede na zastaralne roke terjatev upnikom omogoča pod
               določenimi pogoji vložiti tožbe v primeru, ko se spregled pravne osebe zagotavlja
               zaradi zlorabe položaja družabnikov.</p>
               <p>Kot rečeno, bomo v Poslanski skupini Slovenske ljudske stranke predloge zakona o
               spremembah zakona o finančnem poslovanju podjetij, podprli.</p>
            </sp>
            <sp xml:id="SDZ4-Redna-25-2007-03-08.sp89">

               <speaker>PREDSEDNIK FRANCE CUKJATI:</speaker>

               <p>Hvala. Gospod Srečko Prijatelj bo predstavil stališče Poslanske skupine Slovenske
               nacionalne stranke. Prosim.</p>
            </sp>
            <sp xml:id="SDZ4-Redna-25-2007-03-08.sp90">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Spoštovani minister, kolegice in kolegi! V
               Slovenski nacionalni stranki verjamemo v dobronamernost Vlade in ministra samega v
               to, da popravi dejansko anarhijo na tem področju in jo tudi ustavi. Vendar veljavni
               zakon, ki je bil sprejet 1999 leta, ki je imel namen izboljšati plačilno disciplino,
               tega ni storil. Priča smo še danes posameznikom, ki imajo več podjetij, in jih
               enostavno po vrsti zapirajo in odpirajo po potrebi druga, s sorodno prijavljenim
               programom, seveda delavce postavijo pred zavod in jih potem zopet nazaj vzamejo, od
               države pa še dobijo milijon pa pol tolarjev. To minister, boste moral ustaviti.
               Minister me ne posluša. Seveda. In če govorimo o tem, da zakon ni dosegel
               pričakovanih učinkov, je to poglavitna zadeva, katero želim izpostaviti. Seveda
               predvsem zaradi tega, ker je vprašanje o ustreznosti določb smiselno, ko govorimo o
               pasivnih in aktivnih dejavnikih v družbah. Veljavnost ureditev je bila tudi predmet
               ustavne presoje. Ustavno sodišče je pač sprejelo odločitev, da se sporne odločitve
               razveljavijo. In seveda če pogledamo oceno finančnih posledic. Mislim, da danes ni
               nihče govoril o tem, koliko bi pa to pomenilo za proračun republike Slovenije; moramo
               povedati, da bi sprejetje predlaganega zakona v taki obliki, ki je seveda tudi
               amandmiran, predstavljalo dejanske posledice za proračun. Če govorimo o tem, da je
               dejansko DURS dal neko oceno za leto 2007 in 2008, bi bilo to od 15 do 20 milijonov
               tolarjev, govorim v tolarjih, se oproščam, in če bi bili podatki iz davčne evidence
               do 30.6., ki kažejo, da je število družb, ki so bile izbrisane po predmetnem zakonu
               4475, bi ta dolg znašal 23 milijard.</p>
               <p>Seveda pa, če govorimo o mnenju Zakonodajno-pravne službe mimo katerega tudi ne
               moremo, potem moramo poudariti, da je tu zapisano, da bo upnik v primeru sprejetja
               predlagane ureditvi izgubil možnost sodnega varstva. Ja, kaj pa ustavna pravica do
               sodnega varstva pri posameznikih? Mi imamo pravnomočne odločbe, ki so jih delavci
               dosegli na sodiščih in te pravnomočne odločbe govorijo, da ti delavci imajo pravico
               izterjati svoj dolg, katerega mora na nek način izplačati delodajalec, ta pa je
               izbrisan, za to je poskrbela država, seveda povsem razumljivo in iz razumljivih
               razlogov, kot so bili že povedani.</p>
               <p>V tem kontekstu je povsem smiselno, da se podpre amandma na 4. člen in mi smo
               zapisali, da terjatve delavca, ki jim je delovno razmerje prenehalo pred izbrisom
               družbe, vloženo na podlagi Zakona o finančnem poslovanju oziroma priznane pravnomočne
               sodbe, se v celoti izplačajo v breme javnega jamstva in premoženjskega sklada
               Republike Slovenije. Jaz mislim, da to je ustrezna varovalka, da povrnemo krivico
               tistim najšibkejšim členom, to je delavskem razredu, ki v bistvu čisto nič ni kriv
               zato, ker smo mi poskrbeli zato, da se je podjetje zaradi nekih administrativno
               tehničnih zakonskih malomarnosti izbrisalo tudi špekulativnih, tudi to dopuščamo. Še
               danes, malo prej sem govoril, da obstajajo veliki špekulativni momenti, ki jih mi
               zavestno preziramo. In če upoštevamo ta dejstva, na katere je opozoril tudi Odbor za
               gospodarstvo, potem moramo na nek način popraviti krivice za nazaj.</p>
               <p>In jaz bi apeliral na vas, spoštovane poslanke in poslanci, da podprete amandma
               Slovenske nacionalne stranke oziroma moj amandma, ki sem ga vložil na 4. člen. Res je
               predhodnik pred mano že opozoril, da na odboru je bil sprejet tudi sklep, da bo Vlada
               predložila pred sejo Državnega zbora vse finančne posledice. Minister, to ni bilo
               storjeno in prav bi bilo, da mi ne brskamo sami, da vi to poveste, koliko je teh tožb
               oziroma koliko je teh zahtevkov, ki so že pravnomočni in ravno za te je potrebno
               poskrbeti. Jaz mislim, da če smo v socialni državi in če velja v bistvu tudi ustavna
               določba, ki pravi, da imamo v bistvu ustavno pravico sodnega varstva, da spoštujemo
               pravnomočne odločbe, ki so v bistvu bile izrečene na sodiščih. Za to že moramo
               obvezati našo Vlado in pred tem tudi minister za gospodarstvo ne more bežati. Hvala
               lepa.</p>
            </sp>
            <sp xml:id="SDZ4-Redna-25-2007-03-08.sp91">

               <speaker>PREDSEDNIK FRANCE CUKJATI:</speaker>

               <p>Hvala. Končali smo s predstavitvijo stališč poslanskih skupin. Prehajamo na razpravo
               o 4. členu in o amandmaju k temu členu. Še enkrat poudarjam, da v skladu s
               Poslovnikom prehajamo na razpravo o 4. členu in o amandmaju k temu členu, ki ga je
               vložila Poslanska skupina SNS. Samo o tem naj bi tekla razprava, prosim, da se
               nekoliko držite tega navodila. Odpiram prijavo za razpravo o 4. členu in o amandmaju
               k temu členu. Gospod Starman izvolite, imate besedo.</p>
            </sp>
            <sp xml:id="SDZ4-Redna-25-2007-03-08.sp92">

               <speaker>BOJAN STARMAN:</speaker>

               <p>Hvala lepa za besedo. Spoštovani, povedal bi to, da v nobenem primeru noben zakon in
               to velja tudi za ta veljavni zakon iz leta 1999 o finančnem poslovanju podjetij ne
               more določiti načina oziroma postopka, kjer bi katerikoli lastnik podjetja jamčil
               več, kot pa ima sam v podjetju premoženja. Ne vidim tudi nobenega razloga, zakaj je v
               tej dobi računalništva in vsega potreben pospešen oziroma izbris podjetij, ki ne
               delujejo več, za kar na nek način prevzema odgovornost. Saj so tu, mislim, da je
               celoten Zakon o finančnem poslovanju iz leta 1999 praktično nepotreben. Vse te stvari
               ureja Zakon o gospodarskih družbah, tako stari kot novi, predvideni so vsi postopki,
               ki natančno določajo, kakšne so posledice, kakšni so načini prenehanja, kakšne so
               odgovornosti, kdo nosi finančne posledice in kakšni so sodni in pravdni postopki.
               Skratka, s tem zakonom smo naredili eno veliko zmešnjavo, ki je ne pozna nihče na
               svetu, pridobili nismo prav nobene koristi. Finančna disciplina se zaradi tega ni
               povečala niti procent ne, ne vidim sploh iz kakšnega vira in na kakšen način bi se
               povečala in vsak dan, ko dopuščamo to pravno čudno stanje, ki je daleč od nekega
               normalnega korporativnega prava povzroča slab vpliv na podjetniške odločitve oziroma
               za vlaganje v naša podjetja, zato je treba čim hitreje ga praktično spremeniti.</p>
               <p>Amandmaja k 4. členu ne podpiram, ker praktično ne pomeni neke rešitve. Vse rešitve v
               normalnih postopkih brez tega zakona so seveda predvidene, ne pa po tem hitrem
               postopku, na tak način kot določa izbris po uradni dolžnosti iz registra, tukaj pa
               smo zameglili situacijo in naredili pravni kaos, kjer se lahko dejansko, če bi se to
               vedelo, veliko več ljudi, bi se lahko marsikdo na takšen način zelo tudi okoristil.
               Dejstvo je, da ne koristi ne eni, ne drugi strani in postavlja na glavo neka logična
               pravila, ki veljajo v pravu gospodarskih družb oziroma korporativnem pravu.
               Sprememba, ki jo imamo pred seboj, je nujna za sprejeti, ker v nasprotnem slučaju si
               bomo nakopali še veliko veliko brez potrebnih problemov, brez potrebnih tožb, vse
               skupaj pa tudi podjetja, ki ne opravljajo svoje dejavnosti dve leti, ki nimajo več
               kapitala se morajo zapreti na način kot to predvideva Zakon o gospodarskih družbah,
               preko sodišča v končni fazi urediti vse obveznosti enih in drugih in to je normalno.
               Povsod po svetu imajo tako prakso. To, kar smo naredili je neka izjema, ki je
               popolnoma v nasprotju z vsemi zakoni, predvsem z Zakonom o gospodarskih družbah. Zato
               tega amandmaja ne bom podprl. In še enkrat povem, da mislim, da ni nobenega razloga,
               da ne bi čim hitreje odpravili te anomalije, ki dejansko vnašajo samo en velik kaos,
               velike nepotrebne stroške in škodo vsem, tako lastnikom podjetij, tudi ne določa se
               postopki, praktično nekdo, vsi skupaj smo ne nek način lahko potencialni oškodovanci
               z vsem svojim premoženjem, saj v tem ni nikjer predvideno s kakšnim premoženjem
               likvidacija oziroma te izvršbe, ki se sedaj vršijo, pač, denar se bo nabiral ne glede
               na to v kakšni udeležbi je bil nekdo lastnik podjetja, denar se lahko iztirja tam
               kjer je, se pravi, kjerkoli se bo kdorkoli, kjer se bo dalo kaj izvršiti, realizirati
               te izvršbe in tukaj smo lahko vsi prizadeti. Hvala lepa.</p>
            </sp>
            <sp xml:id="SDZ4-Redna-25-2007-03-08.sp93">

               <speaker>PREDSEDNIK FRANCE CUKJATI:</speaker>

               <p>Hvala. Gospod Potrč.</p>
            </sp>
            <sp xml:id="SDZ4-Redna-25-2007-03-08.sp94">

               <speaker>MIRAN POTRČ:</speaker>

               <p>Hvala lepa. Jaz soglašam s tistimi kolegicami in kolegi, ki so tudi v predstavitvah
               poslanskih skupin posebno pozornost namenili 4. členu in pravnim vprašanjem s tem v
               zvezi. Soglašam tudi s tem, da je tokrat argumentacija, pa ne samo tokrat, ampak
               tokrat posebej, ki jo je Zakonodajno-pravna služba dala matičnemu delovnemu telesu in
               vsem nam nesporna in jasna. In če bi tudi Vlada bila pripravljena brati, kar je
               napisano, bi gotovo vedela, da v tem primeru posega v pridobljene pravice drugače,
               kot jih Ustava določa. Namreč, izrecno piše v odločbi U121/2 Ustavnega sodišča je
               sodišče odločitev dopolnilo v smislu, da prepoved retroaktivnosti ne pomeni, da bi se
               sodni postopek moral končati po procesnih pravilih po katerih se je začel, pač pa
               lahko zakonodajalec v procesnem zakonu, v prehodni določbi določi, da nova procesna
               pravila začnejo veljati takoj, torej tudi za sodne postopke, ki so v teku. In na ta
               del se Vlada sklicuje in pravi: "to je neprava retroaktivnost, mi to lahko naredimo"
               in kot po običaju dela, ne bere do konca. Namreč, v nadaljevanju je pa isto Ustavno
               sodišče reklo "vendar pa ob tem obstojajo določene omejitve. Prehodna ureditev ne sme
               posegati v pravnomočno zaključene sodne postopke ali v opravljena procesna dejanja in
               ne sme spreminjati vsebinskih kriterijev odločanja v sporu"; slovensko jasno, pravno
               pa tudi "ne sme posegati v sodne postopke, ki so bili končani"; Torej tudi ne v
               pravico do izvršbe, ki obstoja in tudi ne v pravnomočno razsojene stvari. V primeru
               predlagane določbe pa gre pri ustavitvi izvršilnih postopkov za poseg v že
               pravnomočno končane postopke.</p>
               <p>Gospodje z Vlade, res je jasno, res je jasno in najbrž gre za druge razloge, ne za
               pravne, ki vam ne dovoljujejo, da bi to storili. Kateri so, je prav da poveste; če
               mislite, da gre za razlikovanje vizavi nekaterih drugih terjatev, morda, samo tudi
               tam bi se lahko uprli na pravna mnenja Ustavnega sodišča, ki je reklo, da je
               razlikovanje dopustno, če gre za različen položaj posameznih subjektov in če za to
               obstojajo razumni razlogi. Tudi na to bi se lahko sklicevali in rekli, da za delavce,
               ki niso mogli doslej svojih terjatev uveljaviti, imajo pa pravnomočne sodbe in
               izvršilni naslov pa to ne velja.</p>
               <p>Zato me res zanima in prosim, da poveste ali se vam zdi korektno s strani države, vi
               jo pa ta moment kot Vlada tudi predstavljate, poleg nas, ki bomo glasovali, da se
               odvzame pravica, ki je bila z muko, z muko priborjena na sodišču in da se ne omogoči
               njena uveljavitev. In to po novem predlogu, celo ne v breme podjetij, ki so mnogokrat
               res bila na neustrezen način, tudi preko tega zakona, tretirana.</p>
               <p>V zadnjem predlogu tudi ne na račun družbenikov teh podjetij, aktivnih ali
               neaktivnih, ampak v breme jamstvenega in preživninskega sklada, to pa je država; in
               če kdaj država je situacijo v kateri se nahajamo povzročila s svojimi predpisi, naj
               pomaga rešiti. Gospod minister, jaz res, v tej smeri pričakujem vašo nesporno in
               jasno izjavo. Hvala.</p>
            </sp>
            <sp xml:id="SDZ4-Redna-25-2007-03-08.sp95">

               <speaker>PREDSEDNIK FRANCE CUKJATI:</speaker>

               <p>Hvala. Gospod minister, izvolite.</p>
            </sp>
            <sp xml:id="SDZ4-Redna-25-2007-03-08.sp96">

               <speaker>MAG. ANDREJ VIZJAK:</speaker>

               <p>Hvala lepa. Glede na, pravzaprav, nenehno pozivanje poslank oziroma poslancev, da bi
               ločevali upnike, to se pravi, da bi upnike ločili, recimo: banke ali podjetja so eno,
               te niso upravičene, za te je kar v redu ureditev takšna kot je, za delavce pa mora
               biti seveda drugače urejeno. Seveda naš osnovni zadržek je seveda problematika in
               problematičnost reševanja upnikov, po svojem statusu, vendar bi opozoril, da Zakon o
               jamstvenem in preživninskem skladu kakor tudi Zakon o finančnem poslovanju podjetij v
               svojem 27. členu v osnovnem besedilu pravi, da delavci, ki jim preneha delovno
               razmerje po prejšnjemu odstavku, to je po izbrisu, imajo enake pravice kot delavci,
               ki jim je prenehalo delovno razmerje zaradi začetka stečaja vključno s pravicami po
               Zakonu o jamstvenem in preživninskem skladu. Delavci imajo to pravico po Zakonu o
               jamstvenem in preživninskem skladu ob izbrisu. To se pravi imajo enak status, se pa
               zavedam, sporočila, ki izvira iz pripomb poslank in poslancev glede na pravnomočne in
               izvršljive pravne naslove delavcev, ki jih zastopata dva sindikata v tem konkretnem
               primeru, gre za približno 100 takih postopkov in takih konkretnih delavcev, lahko
               rečem, da si bo Ministrstvo za gospodarstvo prizadevalo urediti ta vprašanja v
               nadaljevanju, prepričan sem, da z dobro voljo in seveda na pravno čist in nedvoumen
               način lahko tudi tukaj poiščemo skupne rešitve, ker najmanj kar je v interesu Vladi
               je, da bi s tem zakonom povzročila nove krivice, najmanj kar je. Želimo odpraviti
               neevropsko rešitev, ki je napad na podjetništvo. Ta rešitev, zapisana v Zakonu o
               finančnem poslovanju podjetij je napad na podjetništvo, to trdim z vso odgovornostjo.
               Namreč, da tisti, ki svoj kapital vložijo in zaupajo upravi, zato imajo potem tudi
               upravo, nadzorne svete in vse skupaj, na koncu subsidiarno odgovarjajo, je pravzaprav
               unikum in je norma, ki je v kontradiktornosti z vso logiko korporacijskega prava in
               zato je taka rešitev nedopustna, zato jo brišemo, zato brišemo tudi posledice te
               nesprejemljive norme iz preteklosti. Ne želimo pa si, da bi najbolj ranljivim
               skupinam upnikom s tem prizadeli neke trajne posledice in za to si bo Vlada
               prizadevala v nadaljevanju urediti to reč.</p>
               <p>Menimo, da bi bilo to urediti tako z amandmajem, ki bi selekcioniral upnike na ene in
               druge, problematično, zato Vlada temu amandmaju ni pritrdila. Seveda obstajajo tudi
               drugi načini in tukaj želimo iskati rešitve in verjamem, da jih bomo tudi našli. </p>
            </sp>
            <sp xml:id="SDZ4-Redna-25-2007-03-08.sp97">

               <speaker>PREDSEDNIK FRANCE CUKJATI:</speaker>

               <p>Hvala. Gospod Rezman.</p>
            </sp>
            <sp xml:id="SDZ4-Redna-25-2007-03-08.sp98">

               <speaker>VILI REZMAN:</speaker>

               <p>Hvala lepa. Ko jaz in vsi moji kolegi iz poslanske skupine DeSUS branimo ta amandma
               ne mislimo, da s tem branimo slab zakon iz leta 1999, mi se s tem strinjamo, da je
               tisti zakon slab in tudi nič ne posegamo v tiste rešitve, ki jih želite rešiti v
               prejšnjih členih, ne v 4. členu v zvezi z zakonom iz leta 1999 torej, tega očitka nam
               ni mogoče nasloviti.</p>
               <p>Drugo, kar je, ko govorimo o tem, ali je možno ločevati upnike ali ne, lahko povem,
               da smo o tem že razpravljali in da smo nekateri že takrat terjali, da je upnik upnik,
               velik ali mali, da je Vlada odgovarjala, da ni tako, da veliki upniki imajo bonitetne
               službe in bi že zdavnaj lahko preverili s kom poslujejo in s kom ne. In tretjič, da
               niso vsi upniki tudi po statusu enaki<stage>(?)</stage>, eni upniki so zdaj delavci, neuki, nevešči,
               drugi upniki so pa banke z vsem svojim intelektualnim in drugim potencialom in jaz
               mislim, da ni najbolj prav, da to zdaj enačimo s preprostim enačajem. Zato mi, čeprav
               vemo, da tudi amandma ni perfekten, branimo samo te pravice tistih delavk, ki so
               delavke, ki so izgubile delo, ki so dobile "satisfakcijo" v obliki sodne odločbe, da
               imajo prav, da bi lahko bile oškodovane in da je ambicija tega amandmaja zelo
               skromna, gre torej za bistveno bolj skromno ambicijo, za ljudi, ki so v velikih
               stiskah, kot pa gre za stiske velikega sistema, ki se imenuje državni proračun, ki bi
               moral nekaj malega premakniti oziroma izločiti iz svojega "budžeta".</p>
               <p>Torej, za to nam gre, ne gre za to, da bi branili slab zakon, zakon iz leta 1999, gre
               nam za to, da preprečimo nove krivice in da tistim, ki so z delom prigarali svoje
               plače, pa jih niso dobili izplačane omogočimo, da dobijo za to nadomestilo. To je
               izključna ambicija, ampak to še ne pomeni, da je zakon tak, kot ga imamo sedaj pred
               sabo, pa dober. Povedal sem, da med slabimi rešitvami iščemo tisto, ki je najmanj
               slaba.</p>
            </sp>
            <sp xml:id="SDZ4-Redna-25-2007-03-08.sp99">

               <speaker>PREDSEDNIK FRANCE CUKJATI:</speaker>

               <p>Hvala. Gospod minister, izvolite.</p>
            </sp>
            <sp xml:id="SDZ4-Redna-25-2007-03-08.sp100">

               <speaker>MAG. ANDREJ VIZJAK:</speaker>

               <p>Dolžan sem samo še eno informacijo. Prikazuje se, kot da so delavci, ali pa da je
               večina teh, samo na strani upnikov, več jih je na strani dolžnikov, več je tistih, ki
               morajo plačevati še danes upokojencem, kajti tudi ti so bili lastniki podjetij,
               pridobili so jih z lastniškimi certifikati na razno razne načine in so danes tisti,
               ki plačujejo kot subsidiarno za odgovornosti nekih negospodarnih odločitev in če
               boste prebrali judikate na to temo, boste notri prebrali usode teh ljudi, tudi v
               odločbi Ustavnega sodišča. In potem se sklicevati, da je potem potrebno iskati med
               aktivnimi in pasivnimi, povzroča nove in nove sodne spore, nove in nove stroške.
               Povejte mi, kako bo nekdo določil aktivnega in pasivnega lastnika, na podlagi višini
               lastniškega deleža, na podlagi udeleževanja na skupščini? Nekdo je lahko s 5%
               razmeroma aktiven, lahko je pa nekdo z 30% neaktiven, odvisno od situacije in odvisno
               potem od pravdanja in tožarjenja in država ni želela, še enkrat poudarjam, oziroma
               Vlada in Ministrstvo za gospodarstvo v tem primeru postaviti neke nove krivice, ne,
               želela je narediti enkrat tem starim nedopustnim krivicam, ki, še enkrat, so bili
               napad na podjetništvo, konec in je pripravljena tudi odgovorno reševati te, po moji
               oceni, veliko, veliko manjšem obsegu, prizadejane težave do posameznikov odgovorno in
               to bo tudi reševala.</p>
            </sp>
            <sp xml:id="SDZ4-Redna-25-2007-03-08.sp101">

               <speaker>PREDSEDNIK FRANCE CUKJATI:</speaker>

               <p>Hvala. Gospod Drobnič. Moment, gospod Rezman, ste bili citirani, glede replike. Saj
               se boste v naslednjem krogu lahko še enkrat prijavili. Gospod Drobnič, izvolite.</p>
            </sp>
            <sp xml:id="SDZ4-Redna-25-2007-03-08.sp102">

               <speaker>MAG. JANEZ DROBNIČ:</speaker>

               <p>Hvala lepa za besedo. Sam tega amandmaja ne podpiram, zato ker je ureditev izplačila
               teh terjatev že določena v jamstvenem in preživninskem skladu in kadarkoli podvajamo
               določila in če niso popolnoma identična in enaka vedno pride problem v tolmačenju,
               kateri zakon, seveda velja načelo zadnjega zakona, ampak vseeno pride do razhajanj in
               to ni dobro, nepotreben.</p>
               <p>Ne nazadnje lahko ugotovimo, da je tudi ta zakon, ki je zdaj, ki razveljavlja
               prejšnjo kalvarijo, po svoje tudi nepotreben, lahko bi s prehodnimi določbami
               razveljavil prejšnji zakon, ki je res vzorec, kaj se ne sme sprejemati. Veste,
               sprejel se je zakon in je takrat je doživel kar buren aplavz. To je bil na prvi
               pogled všečen zakon za volivce, všečen zakon za ljudi, na koncu pa se je izkazalo, da
               je slab zakon za volivce, za državljane, za lastnike, za delavce in za državo, ker
               daje slab zgled, kako se ne sme poslovati. Mi bi po svoje radi učili svet, kako naj
               bo stvar urejena. Ampak principi korporacijskega prava so dolgotrajni, do teh
               principov se je prišlo tudi mukoma, tudi žrtve so bili razni lastniki, kapital,
               osebna premoženja, družinska premoženja in tudi sami delavci. Zato velja upoštevati
               in se držati teh načel tega prava.</p>
               <p>Seveda pa se postavlja tudi vprašanje, ali ločevati upnike ali ne. Vsak od teh
               upnikov ima svoje zavarovanje. Za delavca smo že ugotovili, jamstveni in preživninski
               sklad, za banke vemo, kako imajo terjatev zavarovane, jih imajo ravno tako,
               zavarovalnice tudi, imajo pozavarovalne sisteme, zato se ne ubadajmo s temi stvarmi,
               ker sistem je že v tem smislu popravljen. Seveda so pa težave s sodnimi postopki,
               tekočimi, živimi, sodnimi postopki. Ob tem se seveda postavlja vprašanje tudi
               odgovornosti tistih, ki niso sprožili primerov insolventnosti stečajnih postopkov. Če
               bi se držali nadzorniki in menedžerji predpisov zakona o finančnem poslovanju bi
               morali pravočasno sprožiti postopek stečaja in iz stečajne mase bi se poravnale vse
               te terjatve, o katerih sedaj govorimo, ki nekako pripadajo bankam, zavarovalnicam,
               delavcem, ki jih mora potem izplačevati jamstveni in preživninski sklad in tudi
               država. Tudi država je tukaj upnica. Jaz sprašujem, ali so bile te terjatve vložene
               pravočasno za stečajni postopek v primeru insolventnosti. Imamo jasno določilo. In če
               niso bile, potem obstajajo tudi obveznosti države in predstojnikov, da proti tistim,
               ki so takrat bili pristojni vložijo ovadbe. Tako se svet suče, drugače ne gre. Kdo bo
               torej odgovarjal za tisto? Sedaj bi se pa vsa ta bremena preložila na proračun in
               davkoplačevalce. To je najbolj enostavno v to skupno blagajno, v to skupno mošnjo in
               tako tudi izplačati.</p>
               <p>To je to in mislim, da je to zelo dobra izkušnja za Slovenijo, da se vnaprej držimo
               teh standardov, ki jih imamo uveljavljene v drugih zakonih. Ti standardi so
               uveljavljeni, potrebno je samo, da se jih držimo. Vse tiste inštitucije, ki so
               zavezane ali pa posamezniki v vlogi nadzornikov, v vlogi nadzornih svetov, potem
               direktorji s svojimi pooblastili in odškodninskimi odgovornostmi, da vsi tako
               ravnajo. In stvar bo transparentna in tudi dobra.</p>
               <p>Na koncu, kot sem poudaril v zvezi z amandmajem, ni potrebno, ker je v jamstvenem
               preživninskem skladu. Se pa postavlja vprašanje kako dopolnjevati ta zakon. Sam sem
               mišljenja, da bi razveljavili tiste določbe, v prehodnih določbah pa uredili tisto,
               kar je res nujno potrebno zaradi živih postopkov. Hvala lepa.</p>
            </sp>
            <sp xml:id="SDZ4-Redna-25-2007-03-08.sp103">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Testen.</p>
            </sp>
            <sp xml:id="SDZ4-Redna-25-2007-03-08.sp104">

               <speaker>CIRIL TESTEN:</speaker>

               <p>Hvala za besedo. Lep pozdrav še enkrat! Zame je osnovni cilj, da se ustvari pogoje za
               gospodarsko delovanje. Eden od teh problemov so sigurno kot posledica tega zakona, ki
               smo ga do sedaj imeli, pa tudi neizplačane plače. Ko je Zakonodajno-pravna služba
               pisala stališče glede amandmaja, ki ga sedaj obravnavamo, je med drugim napisala
               tudi: Postavlja se vprašanje ali je posebna obravnava delavcev izbrisanih družb glede
               na ostale delavce po Zakonu o jamstvenem in preživninskem skladu v skladu z načelom
               enakosti, zlasti glede dejanskih in stvarnih razlogov za upravičenosti takega
               razlikovanja. Jaz mislim, da je to zelo zgovorno in jasno napisano. In da v kolikor
               bi tak amandma sprejeli, bi tu med delavci, ki so šli po stečajni obliki, ali pa
               kakršnikoli drugi obliki in temi, ki naj bi po tem amandmaju dobili izplačane pač vse
               tiste svoje zahtevke, ki jih imajo od, bom rekel, na osnovi izterjave, na osnovi
               osebnega premoženja družbenikov, se ustvarja razlika.</p>
               <p>Velikokrat se je pojavljalo tudi vprašanje nevestnega poslovanja družbenikov.
               Nevestnega poslovanja družbenikov, danes je bilo kar nekajkrat rečeno, da v kolikor
               družbenik neresno posluje in mu je to možno dokazati, je možno tožiti in za takšnega
               družbenika ločenost med osebnim in kapitalskim premoženjem ne velja, na osnovi
               spregleda pravne osebnosti in tudi na osnovi kazenske odgovornosti.</p>
               <p>Jaz bi kot primer navedel en primer podjetnika, ki je ob upokojitvi dobil nagrado od
               družbe, ko je šel v penzijo je pač dobil delnice tiste družbe in seveda čez nekaj
               let, na osnovi tistega darila, so mu seveda začeli trgati od pokojnine in je prejemal
               pokojnino samo v tistem znesku, ki je zakonsko zagotovljen. Zato je moje stališče
               takšno, da je potrebno vse tiste delavce, ki je možno na kakršenkoli način, ki so
               bili oškodovani, sicer poskušati reševati, nikakor pa ne za ceno tega, da bomo
               poslabšali oziroma da bomo imeli tako slabe pogoje, kot jih imamo v sedanjem zakonu
               za delovanje gospodarskih družb.</p>
               <p>Tukaj bi mogoče povedal še eno stvar, jaz mislim, da je delno razlog za takšno
               situacijo tudi v kapitalski osnovah teh gospodarskih družb. Namreč zelo nizke
               kapitalske osnove so bile predpisane za ustanavljanje kapitalskih družb, verjetno je
               delno razlog tudi tukaj in po moje bi v bodoče, zdaj je sicer nekaj boljše, v bodoče
               bilo treba verjetno to povečati. Hvala.</p>
            </sp>
            <sp xml:id="SDZ4-Redna-25-2007-03-08.sp105">

               <speaker>PREDSEDNIK FRANCE CUKJATI:</speaker>

               <p>Gospod Prijatelj, izvolite.</p>
            </sp>
            <sp xml:id="SDZ4-Redna-25-2007-03-08.sp106">

               <speaker>SREČKO PRIJATELJ:</speaker>

               <p>Hvala lepa spoštovani predsednik, spoštovani minister in kolegice in kolegi!</p>
               <p>Naravnost strahotno je poslušati modrovanje nekaterih. Poglejte, pa vendar gre tu za
               pravnomočne sodbe, ki so bile izrečene na sodiščih. Sam minister je rekel, da jih ni
               več kot 100. Gre torej za ureditev tistega najbolj tenkočutnega problema, to je
               pravice delavcev, ki izhajajo iz delovnih razmerij. Kaj pa je delavec kriv, če mu je
               država pred nosom zaprla podjetje in ne more izterjati svoje pravice, ki izhaja iz
               pravice o delovnih razmerji, minulega dela. Lepo vas prosim, nenazadnje koliko pa je
               terjatev, ki jih je država odpisala podjetjem in so prešli v javni dolg; milijarde in
               milijarde, na stotine, milijarde; tu pa govorimo o par milijonih in modrujemo. Sram
               vas je lahko tistih, ki govorite tako. Popraviti te krivice bi bilo smiselno in nujno
               takoj. Jaz nisem trdil, da minister ni imel dobrega namena, ko je predlagal ta zakon.
               Jaz verjamem, da je bil namen ustaviti lumparijo, ustaviti dejansko tudi špekulativne
               momente v gospodarstvu, ko nekateri poskušajo še danes špekulirati, prej sem povedal
               na kakšen način, tega se nismo lotili, ko imajo danes posamezne osebe po par
               podjetij, jih namenoma zapirajo in aktivirajo druge, ki so na zalogi, delavce
               pošiljajo na zavod in potem od zavoda dobijo po milijon in pol za iste delavce, ki
               jih zaposlijo v drugem podjetju. Minister, to bi bilo potrebno ustaviti, to.</p>
               <p>In poglejte, ko govorimo o tem, nespoštovanje odločb sodišč, to je tudi eno od
               nespoštovanj odločb sodišč, ko država izgubi. Jaz sem danes postavil vprašanje
               pravosodnem ministru, koliko je teh finančnih sredstev, zaradi katerih mora država
               odšteti z obrestmi kasneje v izterjavi 100 kratne zneske, v milijarde prihajamo
               zaradi tega, ker naše državno pravobranilstvo ne dela, lenobe so tam, ne delajo nič
               in na odločbe sodišč, ki prihajajo v državne urade in na ministrstva se požvižgajo,
               mečejo jih v predale. In samo iz tega naslova lahko 1000 krat poravnamo ta dolg, ki
               je v tem zakonu zapisan do 100 delavcev, pa je sramotno, da tega nočemo.</p>
               <p>In ne nazadnje, spoštovane kolegice in kolegi, ko govorite, sramota, da to slišim iz
               ust bivših ministrov, da sodna odločba ne velja nič, da lahko sprožimo nove sodne
               postopke pri delavcih, ki nimajo niti zajamčenega osebnega dohodka niti nimajo v
               bistvu sredstev za preživljanje. Kako boste vi delavcu dopovedali, ki ima pravnomočno
               odločbo, da nima pravice izterjati zneska, ki mu je določilo sodišče, povejte mi, to
               mi povejte, kako boste delavcu to dopovedali, na kakšen način? Tisti, ki danes to
               zagovarjate, pojdite med te delavce, 100 jih je, pa jim to razložite. Imajo
               pravnomočne odločbe in povejte jim, kako bodo lahko v bistvu ne dobili tega denarja,
               zakaj ga ne bodo dobili. Zato, ker smo mi spremenili pravila igre? Veste, to je
               sramota. In tudi če pogledamo ustavno varstvo enakosti pred zakonom, to je daleč od
               tega. Jaz verjamem, da ta Državni zbor kar po vrsti krši tudi ustavna določila,
               sprejemamo neustavne zakone, samo to je pa višek vsega. In zamislite se nad tem, kar
               počnemo, drobtinice ne znamo dati, medtem ko cele štruce kruha mečemo na smetišče.
            </p>
            </sp>
            <sp xml:id="SDZ4-Redna-25-2007-03-08.sp107">

               <speaker>PREDSEDNIK FRANCE CUKJATI:</speaker>

               <p>Hvala. Gospod minister, izvolite.</p>
            </sp>
            <sp xml:id="SDZ4-Redna-25-2007-03-08.sp108">

               <speaker>MAG. ANDREJ VIZJAK:</speaker>

               <p>Hvala lepa. Morebiti še nekaj informacij, nekaj okoliščin, ki so pomembne ob tej
               diskusiji in ob sprejemanju tega zakona. Država, še posebej Ministrstvo za finance
               oziroma davčna uprava prispeva k rešitvi tega problema približno 100 milijonov evrov.
               Toliko terjatev ima namreč tudi država preko neplačanih davkov, prispevkov in
               podobnega. Opozarjam pri tem, da gre za v glavnem slabe terjatve, to pomeni
               vprašljivo izterljive terjatve zaradi upnikov, ki ne morejo ali pa s težavo
               poplačujejo to. Še enkrat, upniki so tudi upokojenci, upniki so delavci, upniki so
               tudi ljudje, ki so posodili svoje ime, svoje premoženje s tem, ko so nekateri njihovi
               prijatelji, znanci ustanavljali podjetja. Tudi te moramo imeti v mislih. In tudi eno
               okoliščino moramo imeti v mislih, da je tudi med temi delavci, ki imajo pravnomočne
               in izvršljive odločbe, veliko teh terjatev praktično neizterljivih ali slabo
               izterljivih, kajti oni imajo nekje nekega upnika, vendar je ta upnik nesposoben
               poravnati te zadeve, ker gre za fizično osebo na drugi strani. Treba je imeti v vidu
               tudi sporočilo, ki sem ga tu dal, da se država tega problema zaveda in da ga je
               pripravljena v skladu s slovenskim pravnim redom tudi reševati. Jaz mislim, da lahko
               pride do rešitev, da lahko država v primeru, da se ugotovi, da v tem primeru so bili
               upniki oškodovani zaradi države in da je država pravzaprav dolžna to pokriti, tudi na
               nek način to pokrije. In Ministrstvo za gospodarstvo je temu naklonjeno v tem
               omejenem številu primerov. Še enkrat poudarjam, ne vem, če ni to celo bolj pozitivna
               rešitev, kot imeti pravnomočno izvršljivo odločbo in na drugi strani ne imeti
               denarja.</p>
            </sp>
            <sp xml:id="SDZ4-Redna-25-2007-03-08.sp109">

               <speaker>PREDSEDNIK FRANCE CUKJATI:</speaker>

               <p>Hvala. Odpiram nov krog prijave za vse, ki želite še razpravljati o 4. členu in o
               amandmaju poslanske skupine SNS k temu členu. Gospod Petek.</p>
            </sp>
            <sp xml:id="SDZ4-Redna-25-2007-03-08.sp110">

               <speaker>MILAN PETEK:</speaker>

               <p>Hvala, predsednik za besedo. Naj kar v začetku povem, da podpiram amandma poslanske
               skupine SNS. Podpiram ga zaradi tega, ker je s takšnim amandmajem povzročeno nesporno
               manj škode, kot je povzročena z golim zakonom. Pri tem to utemeljujem tudi s tem, da
               je Vlada s spremembo zakona pravzaprav najbolj sama, predvsem najbolj, kršila celo
               ustavo, in to vsaj v treh členih. Spomnimo se samo 14. člena, ki govori o enakosti,
               spomnimo se 2. člena, ki govori o zaupanju v pravo, torej člena, ki govori o
               nedopustni retroaktivnosti ravnanja države oziroma sodišč in tako dalje in Vlade,
               vsaj toliko kršitev tega najmočnejšega akta slovenskega, državnega, da se mi zdi, da
               je upoštevanje tega amandmaja, pa kršenje načela enakosti delavcev v primeru
               terjatev, mnogo mnogo manj sporno, kot je pa sporno samo ravnanje Vlade. Če že Vlada
               hoče dobro, če Vlada hoče zaščititi to populacijo najbolj ranljivih, bi morala sama
               reči, zavedamo se tega, da smo v tem delu nekoliko na meji regularnosti, zakonitosti,
               pa se zavedati tega, da je s takim zakonom še bolj kršila zakone in pa ustavo. Zaradi
               tega mislim, da bi Vlada morala razmisliti in premisliti o tem, da je ta amandma
               edina rešitev, ki pravično daje možnosti tisti najbolj ranljivi kategoriji, prej
               zaposlenih danes nekaterih ali pa večine nezaposlenih, to pravico, da dobijo te
               terjatve iz preteklega obdobja.</p>
               <p>Posebej naj poudarim, da mene seveda ne bega zakon sam, če bi začel veljati naprej.
               Jaz sem prepričan in se strinjam s tem, da tisti, ki ustanavljajo podjetja, tisti, ki
               vlagajo v razne oblike organiziranosti teh podjetij svoj kapital, ne smejo
               odgovarjati tudi brezrezervno z vsem osebnim premoženjem. Vendar mi smo bili v nekem
               predhodnem obdobju, v tem predhodnem obdobju smo vsi nabirali izkušnje tudi
               podjetništva in žal se nekateri niso zavedali tega, kaj so se sami zavezali, ko so
               vstopili v ta krog. Tudi jaz se ne strinjam s tem, da bi jih obremenili in za nazaj
               obremenjevali z osebnim premoženjem, vendar za v naprej se strinjam, da je to možno.
               Za nazaj pa morajo ti aktivni pravzaprav ali nositi posledice in če jih Vlada hoče
               zaščititi z zakonom, pa naj te posledice ne zadenejo tistih, ki pa izpada precejšen
               del svojih terjatev. Ker vemo, da so to ljudje, ki so pravzaprav verjetno na robu
               preživetja ali pa že dolgo životarijo, se mi zdi, da bi jim država morala prisluhniti
               na ta način, da se z amandmajem lahko poplačajo tega jamstvenega sklada.</p>
               <p>Jaz razumem Vlado, da hoče biti všečna določeni skupini populacije, ki so
               organizirani v ali v s.p. ali v malih podjetjih, večjih, itd. To mi je razumljivo in
               prav je in ti morajo imeti pravno varstvo in zaščito. Ne morem in ne razumem pa
               Vlade, ki noče zaščiti tega dela populacije, ki je v tem prehodu iz socializma v
               kapitalizem sprejela največje breme na sebe. Med njimi so ti, ki so zaradi izbrisa
               podjetij seveda utrpeli posledice. Posebej bi se Vlada morala zavedati tega, kar sama
               pravzaprav pravi v besedah gospoda Vizjaka, da ne želi povzročati novih krivic.
               Gospod Vizjak, povzročati jih! Tem ljudem povzročate krivice. Če ste krivice do
               tistih, ki so utrpeli to škodo, ker so imeli podjetja, ker niso zmogli poslovanja,
               zaščitite tudi te, ki jim na ta način povzročate krivice. Če je ta forma ali pa ta
               vaša razlaga, da gre za javno korist, ustrezna, mislim, da smo v predhodnih razpravah
               vsi ugotovili, da ne gre za nikakršno javno korist, da javna korist v tem primeru ni
               ogrožena, da je javna korist pravzaprav samo zgolj forma in pa oblika, s katero
               zagotavljate, da ima eden izmed argument tudi določeno moč.</p>
               <p>Nič ne pomilujem nekaterih velikih sistemov, nič ne pomilujem nekaterih velikih
               upnikov, ki so pač šli v zgodbo, ki se ji reče nepreverjeno ali posojanje sredstev
               ali dajanje materiala, dajanje in sklepanje pogodb, itd. Večina od teh je imela
               možnost, da skozi svojo organiziranost, skozi svoje službe, skozi svoje bonitetne
               prevere itd., te zadeve ugotovi. Vendar ljudje, delavci, ti pa tega niso mogli imeti.
               In če so ostali brez pravne zaščite, če so ostali brez možnosti, da uveljavljajo ali
               status nezaposlenega, ker so se podjetja izbrisala in so zaradi tega ostali brez
               možnosti, da uveljavljajo terjatev iz plače, pokojnine, regresov in tako dalje,
               mislim, da tega ne moremo dopustiti. Tudi jaz sočustvujem in menim, da ni prav
               prizadeti tistih, ki so danes upokojenci ali pa niso več lastniki teh firm, da jih
               obremenjujemo na osebno premoženje. Ampak to je druga zgodba. Na to pristanem in s
               tem se tudi ne strinjam, vendar ne pristanem na to, da se nekaterim drugim povzročajo
               te krivice. Zato me tudi preseneča, ker poznam gospoda Starmana, bivšega direktorja
               Jelovice, ki je, kolikor jaz vem, vedno imel posluh za zaposlene, vedno ščitil
               zaposlene, da tudi tako nemilosrdno meni, da moramo najprej zaščititi lastnike
               kapitala. Jaz verjamem, da jih moramo zaščitit, da jim moramo dati stabilne pogoje za
               zaposlovanje, vendar mislim, da imajo delavci, ki v primeru Jelovice so popolnoma
               drugače bili zaščiteni, to pravico ali pa ti delavci to pravico enako, kot jih je on
               kot direktor Jelovice zaščitil v svojem mandatu, v svojem podjetju.</p>
               <p>Zaradi tega predlagam, da spreglejmo to morebitno neskladje ali pa neenakost, na
               katerega opozarja Zakonodajno-pravna služba in potrdimo ta amandma, ki bi v veliki
               meri rešil vse zagate, ki jih imamo danes s tem. Moramo se na koncu odločati, ali
               bomo glasovali za zakon ali ne. Če ta amandma ne bo sprejet, najavljam, da zakona ne
               bom potrdil.</p>
            </sp>
            <sp xml:id="SDZ4-Redna-25-2007-03-08.sp111">

               <speaker>PREDSEDNIK FRANCE CUKJATI:</speaker>

               <p>Gospod Brenčič, izvolite.</p>
            </sp>
            <sp xml:id="SDZ4-Redna-25-2007-03-08.sp112">

               <speaker>STANISLAV BRENČIČ:</speaker>

               <p>Hvala lepa za besedo, gospod predsednik. Najprej naj uvodoma povem, da je ta zakon
               zaradi vrste temeljnih stvari, ki jih rešuje, potreben. Ampak enako potreben je bil
               tovrstni zakon leta 1999. In je absurdno danes govoriti nekaterim ljudem, tukaj so
               celo bili menedžerji, da je strašen napad na podjetništvo takratni zakon. Sedanji
               minister mag. Vizjak je takrat bil delovni inšpektor. In če se malo pristno ozre na
               tisti čas nazaj, bo lahko ugotovil, da ni bilo vse briljantno takrat. Zakon iz leta
               1999 je hotel narediti nekaj, končati prerazpaseno zgodbo kvazi podjetništva, ampak
               ne to, bolj špekulantskega podjetništva. Če samo pomislim, dobro poznam, kako je
               umiral poslovni sistem Slovenijaavto in še danes, tudi zdaj bodo ostali številni
               zaposleni z dolgim nosom naprej, kot so že od daljnega leta takrat, ko je bil ta
               izbris narejen. Tako kot je bil takrat premalo dodelan tisti zakon zaradi nekaterih
               posledic, tudi današnjimi. Moramo vedeti, da so nastajali družbeniki popolno naivni
               ljudje, brez vsakega vedenja, v kaj so vstopili. In da so bili potem žrtve svoje
               nevednosti in njih je potrebno navsezadnje razbremeniti. Da so postajali, ne vem,
               podjetniki, ki so kar v tistem času mislili: "Zdaj bom pa jaz kar enostavno
               obogatel." Jaz poznam te ljudi, sem jih v službi imel in sem vedel, kakšen je njihov
               domet in kakšno je obzorje in kako bodo ti ljudje resno peljali podjetje. Zgodilo se
               je to, kar se je moralo zgoditi. In poleg tega za toliko bypass podjetij, ki so jih
               imeli tisti podjetniki, ki so bili najbolj aktivni v obrtni zbornici in tudi v
               gospodarski zbornici, da je treba, vendar naj Vlada zaustavi to neplačilno
               disciplino, ampak generator te nediscipline so bili sami podjetniki skozi svoje
               bypass firme, na katerih so imeli, na enih samo negativo, na drugih aktivnih pa
               aktivo. Zato je bilo takrat potrebno intervenirati, žal pa je bilo zaradi vseh
               posledic takratno interveniranje premalo dorečeno.</p>
               <p>Enako danes. Minister pravi: "Vlada si bo prizadevala". Vendar Vlada, če smo
               korektni, mora v tem zakonu to prizadevanje postaviti na trdno podlago. In jaz v
               ničemer ne vidim, v čem pa je slabo. Ne glede, kako že sedaj govori Zakon o
               jamstvenem in preživninskem skladu, da mi vsaj tistim upravičencem, ki jim je sodišče
               v postopku dalo prav, da vsaj tistim ne omogočimo neposredno črpanja oziroma
               pridobiti pravice, ki jim gredo iz Zakona o preživninskem skladu in iz Zakona o
               delovnih razmerjih in navsezadnje na podlagi korporacijskega prava. Zakaj se bojimo
               tem nekaj ljudem, če vzamem samo prvi odstavek tega amandmaja, to napraviti?</p>
               <p>Poglejte, ne bom veliko diskutiral, vendar enostavno se je izviti iz pozicije, takrat
               je bilo slabo, zdaj pa si bomo prizadevali, da bo boljše. Isti bianco je to, si bomo
               prizadevali. In me nekoliko skrbi, da z vsakim, skoraj vsakim drugim zakonom, ki
               prihaja zdaj v ta parlament, se postavljajo šibkejše skupine ljudi v vedno večjo
               nemoč oziroma neuspeha udejanjiti svoje pričakovanja. In ta zakon je tudi takšen. Ni
               to korektno. Vam povem, da ni korektno. In navsezadnje sploh če govorimo o nekem
               pedigreju socialne države in številnih titularjev te parlamentarne demokracije z
               naslovom Social demokrati. Mislim, da je treba v tem zakonu, s tem amandmajem to
               rešiti. Samo v tem bodo upravičenja in obljube gospoda ministra, ki ga spoštujem, že
               ko je bil poslanec v prejšnjem mandatu in tudi sedaj minister, ampak zdaj je
               trenutek, ko je treba to rešiti. Drugače bo ostalo podobno, kot je ostalo po zakonu
               iz leta 1999, kjer pravimo "napad na podjetništvo". Daleč od tega, tisti, ki je bil,
               z mislijo in sposobnostjo podjetnik. Hvala.</p>
            </sp>
            <sp xml:id="SDZ4-Redna-25-2007-03-08.sp113">

               <speaker>PREDSEDNIK FRANCE CUKJATI:</speaker>

               <p>Hvala. Gospod Peče. Izvolite.</p>
            </sp>
            <sp xml:id="SDZ4-Redna-25-2007-03-08.sp114">

               <speaker>SAŠO PEČE:</speaker>

               <p>Hvala za besedo. Ni prav, da se kopja lomijo na tistih, ki so tako ali tako socialno
               ogroženi, tistih, ki, če jih drugače imenujemo, ki so na dnu socialne ali družbene
               lestvice. Gospodje in gospe, v Državnem zboru sprejemamo mnogo aktov, ki za seboj
               vlečejo odpis terjatev različne bonitete ali pa celo finančnih spodbud, nagrad mega
               državnim sistemom. Zato se mi zdi še toliko bolj pomemben argument, da ne smemo
               obrniti hrbta tistim, ki jim je država posredno ali pa neposredno škodovala v
               preteklosti. In amandma, ki vam ga v Slovenski nacionalni stranki ponujamo v sprejem,
               ravno ščiti ali pa omogoča, da bi dobili poplačano svoje minulo, ampak poudarek je,
               opravljeno delo. Amandma, ki vam ga ponujamo v sprejem, popravlja enostavno krivice,
               ki so bile storjene, ki jih je država, Vlada storila v preteklosti. Z amandmajem, še
               enkrat poudarjam, poplačujemo preteklo oziroma že opravljeno delo. Amandma ne bo imel
               velikih finančnih posledic, kar smo vam nakazali tudi v obrazložitvi. Minister je
               preko palca prišel do ocene, da bo to milijon evrov. Ampak tu je zastavil svojo
               misel. Ni povedal, kam bo šel ta milijon evrov. Gospodje, ta milijon evrov bo šel, če
               bo šel, če bo amandma sprejet, v pozitivno zadevo. Ta milijon evrov ne bo šel nikamor
               drugam. Zato izhajati in svojo utemeljitev kot negativno prikazati samo kot neke
               vrste strošek, ne pa istočasno kot plačilo za opravljeno delo, enostavno ni korektno.
               Ob vsem tem pa, če navežemo seveda razpravo s prejšnjo točko o vrednosti sodnega
               varstva vidimo, da je bilo sto oziroma okoli sto, kolega popravi me, sto sodnih
               izrekov opravljenih. Ampak ker sodnega varstva ni, iz tega naslova v Nacionalni
               stranki ocenjujemo, da hrbta ne sme obrniti oziroma pokazati tem ljudem niti
               parlament. Iz tega naslova seveda upamo, da boste podprli in pa zmogli toliko, in
               poudarek je sedaj, suverenosti pri glasovanju, da boste podprli teh okoli 100 ljudi,
               ki so opravili delo v preteklosti na podlagi pogodbe, na podlagi zaveze, na podlagi
               pravic in dolžnosti iz naslova delovnih razmerij. In poudarek je "opravili" delo.
               Hvala.</p>
            </sp>
            <sp xml:id="SDZ4-Redna-25-2007-03-08.sp115">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Potrč.</p>
            </sp>
            <sp xml:id="SDZ4-Redna-25-2007-03-08.sp116">

               <speaker>MIRAN POTRČ:</speaker>

               <p>Hvala lepa. Najprej sprejmem na znanje obljubo gospoda ministra, da bo v vsakem
               primeru po pravno korektni poti reševal problem, ki ga priznava. Pri tem naj rečem
               samo dvoje. Najbolj pravna korektna pot je zakon, bolj korektne pravne poti jaz ne
               poznam. In če bi bila pripravljenost, bi se najbrž dalo v okviru zakona reševati. Če
               bo pa kakšna druga možnost tudi prav, v vsakem primeru bomo v naši poslanski skupini,
               pa verjamem, da še kdo, spremljali, ali bo res realizirana ali ne, ali pa bo ostalo
               pri obljubi. Drugače pa, da ne bi bilo nesporazumov, samo nekaj mnenj. Vse to, kar je
               govoril gospod kolega Brenčič, jaz z njim soglašam in ne bom ponavljal, ker je
               povedal dovolj jasno in tudi dovolj prizadeto.</p>
               <p>Mi v nobenem primeru ne bi želeli in tudi si ne bi dovolili, da bi kdorkoli opredelil
               našo razpravo kot napad na podjetništvo. Daleč od tega. Obratno. Predlog, kakor je
               sedaj pripravljen, z ogrožanjem podjetništva res nima nobenega povezave. Gre za
               dosojene stvari in gre za obveznost, ki bi jo imel preživninski sklad, se pravi, ne
               bi bili ogroženi nobeni podjetniki. Priznamo, da med zavezanci so tudi ljudje, ki so
               lahko upokojenci, podjetniki in podobno. Samo ne jih ta moment, gospod minister
               mešati s 4. členom in pripravljenim amandmajev, ker njih ta rešitev ne zadeva in s
               tem ne bodo prizadeti in vaša in še kogaršnja opozorila. V teku razprave so našli
               rešitev, po kateri ne bodo prizadeti, čeprav bi mogoče s prvotnimi rešitvami bili. Ne
               želimo na račun enih prizadevati druge.</p>
               <p>Govoriti o tem, da po Zakonu o varstvenem in preživninskem skladu že obstojajo
               obveznosti. Da obstajajo, ampak drugačne so od teh, ki so tukaj v pravnomočnih sodbah
               razsojene. Če računate s tem, da naj bi dobili ti delavci samo te pravice, ki so
               pravice iz sklada, potem bodo dobili manj ali pa mnogo kdo manj, kot je dejansko
               razsojene. In to je pač treba ugotoviti in priznati, ker tam gre samo za pravico do
               treh mesecev, tukaj je pa kje iztoženo tudi več. Zato se mi zdi, da tukaj je
               razlika.</p>
               <p>Še nekaj. Opozarjate nas, da prihaja s tem amandmajem do razlikovanja različnih
               upnikov. Ja, prihaja, ampak iz utemeljenih razlogov, ker urejamo v amandmaju samo
               primer tistih upnikov, ki že imajo pravni naslov. In reči, da je primerjava med temi,
               ki imajo pravni naslov, in drugimi, ki pač niso iz mnogi razlogov šli in uspeli, da
               bi pravni naslov za izvršbo dobili, da je to enačaj. Ni enačaj. To je zelo različen
               pravni položaj, ki po mojem, če bi se potrudili, utemeljuje tudi različnost rešitve v
               zakonu. Zato bi rekel jaz, še enkrat, upam, da bomo tudi v okviru zakona našli
               rešitev, sicer pa v vsakem primeru velja moje prvo opozorilo, ki sem ga uvodoma dal.
               Hvala.</p>
            </sp>
            <sp xml:id="SDZ4-Redna-25-2007-03-08.sp117">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Starman.</p>
            </sp>
            <sp xml:id="SDZ4-Redna-25-2007-03-08.sp118">

               <speaker>BOJAN STARMAN:</speaker>

               <p>Hvala lepa za besedo, gospod predsednik. Nekatere stvari bi rad nekoliko pojasnil. Mi
               bomo, če ne bomo sprejeli tega zakona, teh predlaganih sprememb, pač obstali na
               stanju, na kateremu smo. Slišali smo in tudi predlog je, da delavci, ki so že dobili
               tožbe in vse te stvari, ta denar dobijo. Mogoče je prav, da ga dobijo. Govorili smo o
               znesku milijon evrov. Ne vem, ali je točen, ali je potencialno lahko še večji. Glavne
               terjatve v teh sistemih so pa seveda država in banke. Država, smo slišali, odpisuje
               na nek način s sprejetjem tega zakona 100 milijonov evrov. Banke so tudi tukaj vmes,
               ki so dajala posojila, ki so se izgubila v slabih podjetjih, mogoče tudi nekje 100
               milijonov evrov. Zato pravim, da je potrebno to stanje spremeniti. Bi pa prebral 425.
               člen oziroma 394. člen ZGD-ja, ki predvideva, da družba lahko preneha po skrajšanem
               postopku brez likvidacije, če vsi delničarji predlagajo registrskemu organu izbris
               družbe iz registra družbe brez likvidacije in predlogu predložijo sklep o prenehanju
               po skrajšanem postopku ter notarsko overjeno izjavo vseh delničarjev, da so
               pooblaščene poplačane vse obveznosti družbe, da so urejena vsa razmerja z delavci in
               da prevzemajo obveznost plačila morebitnih preostalih obveznosti družbe. Upniki lahko
               uveljavljajo terjatev do delničarjev, ki so dali izjavo iz prejšnjega odstavka, v
               enem letu po objavi izbrisa družbe iz registra. Za zavezanci iz prejšnjega odstavka
               so delničarji odgovorni solidarno z vsem svojim premoženjem, to piše v ZGD-ju, v
               primeru postopka po skrajšanem postopku, ki ga predlagajo delničarji. Registrski
               organ lahko zahteva od delničarjev dokazila o resničnosti izjave iz prvega odstavka
               tega člena. Za prevzeto obveznost plačilo dolgov lahko registrski organ zahteva tudi
               druge oblike zadolževanja. Popolnoma jasno je v naši zakonodaji, ki ureja to
               področje, stvar urejena. Primer hitrejšega postopka zaprtje oziroma izbrisa iz
               registra. Tukaj pa imamo v tem 27. členu čuden primer, kot smo ga že povedali, ki
               poskuša na nek način povzemati ta točna določila iz zakona o ZGD-ju, ki v 4. členu
               piše: "V primeru iz prvega odstavka tega člena se šteje, da so družbeniki oziroma
               delničarji gospodarske družbe podali izjavo, vsebinsko določeno v prvem odstavku 394.
               oziroma 495. člena zakona." To je ena potuha sodišču, ki izdaja odločbe, da pač s to
               fikcijo, tu smo videli, da je potrebno notarsko overjeno, potrebno je napisati, da
               podjetje nima več terjatev in vseh teh stvari. Zakaj, za božjo voljo, pa ta sodišča
               po nekih statističnih podatkih kar po tekočem traku izplačujejo ta podjetja, ne da bi
               preverila, ali so obveznosti še ali niso. In tega mi ne moremo dovoliti. In potem, to
               je za izjemne primere predvideno, kadar želijo družbeniki po skrajšanjem postopku
               zapreti oziroma likvidirati podjetje. Se pravi, morajo z vsem svojim premoženjem
               jamčiti. Tukaj pa to tolmačimo, da po službenem izbrisu praktično zaradi tega, ker ga
               je naredila država, ti družbeniki z vsem svojim premoženjem, pa nič ni določeno,
               koliko je, kolikor kdo ima, praktično gre, in tukaj se še začel ni
               .../nerazumljivo./... Tu je praktično ena takšna luknja, en tak nesporazum, eno
               takšno nerazumevanje sodišč korporacijskega prava. Sodišča ne bi smela izbrisati
               podjetij, če nimajo ../nerazumljivo./... oziroma jim vsi delničarji ne podpišejo. Ta
               fikcija pravno ne zdrži, ni ustavna, ne da bi preverili, koliko ima podjetje še
               terjatev, pa vseh teh stvari, obveznosti. Zakaj pa, saj ni nobene potrebe.</p>
               <p>Povedal bi še, da v tem zakonu pa praktično o finančnem poslovanju podjetij je bilo
               na nek način tudi nekaj drugih točk, kjer se predvidevajo postopki, ker je podjetje
               nesolventno, da je treba kapital povečati, disciplino, likvidnostne ukrepe za
               izboljšanje likvidnosti, ki jih je dolžna zadolžiti uprava. Predvideno je tudi, na
               primer, če se po izbrisu pokaže premoženje, da se najde kakršnokoli premoženje, že ta
               člen nekje v istem, ko piše, da se pa začne stečajni postopek. Seveda, samo stečajni
               postopek je tisti, ko sodišče odloči, koliko od premoženja komu pripada. Zato res
               govorimo o stvareh, pa ne vem, nerazumljivo mi je, da ne moremo in nočemo razumeti
               teh stvari, ki so postavljene popolnoma na glavo. Dejansko mislim, da bi naredili
               ogromno škodo nadaljnjo, če ne bi tega sprejeli. Ne rečem, kar so zakuhali sodni
               organi, pa so izdali odločbe, ki jih ne bi smeli, če so zaprli podjetja, so s tem
               priznali, da ni več terjatev. Na osnovi te potuhe, da bodo potem delničarji plačali,
               kar pa ni logično. Nikjer na svetu ne more nihče, ki je vložil v kakršnokoli
               podjetje, jamčiti več kot s svojim vložkom. Če vse gre nekam, vse zgubi. Ne more se
               pa eden usesti. Ta izjema predčasnega zaprtja, ki daje to možnost z vsemi podpisi
               notarsko overjene zadeve, se tukaj postavlja praktično kar tako v naprej dana stvar,
               da se kar lahko določi in obveznost naloži nekomu, ki ni nič podpisal, se ni z nobeno
               stvarjo strinjal, niti z izbrisom, niti z nobeno zadevo. Tudi če je dobil obvestilo o
               predvidenem izpisu, je prišlo to na vodstvo podjetja. Mogoče to podjetje nima več
               tajnice, nihče ni odgovoril, in se je naredil izbris. Lahko pa je kdo odgovoril, da
               so proti izbrisu, pa je sodnik ugotovil, da ni razlogov, da bi to upošteval, pa je
               vseeno naredil izbris. Kar so kaosa s tem naredili zaradi neznanja in zaradi vsega
               tega, naj pa plača tisti, ki je to naredil. Hvala.</p>
            </sp>
            <sp xml:id="SDZ4-Redna-25-2007-03-08.sp119">

               <speaker>PREDSEDNIK FRANCE CUKJATI:</speaker>

               <p>Hvala. Gospod Rezman, izvolite.</p>
            </sp>
            <sp xml:id="SDZ4-Redna-25-2007-03-08.sp120">

               <speaker>VILI REZMAN:</speaker>

               <p>Hvala lepa. Nekaj stvari je treba ponoviti. Prvič to, da govorimo o amandmaju k 4.
               členu. V 4. členu ne piše nič o korporacijskem pravu in nič ne piše o nekaterih
               drugih stvareh, o katerih se zdaj razpravlja.</p>
               <p>Drugič, kar zadeva korporacijsko pravo. To dilemo, to napako, ta defekt starega
               zakona rešuje 1. člen. Ne vem, zakaj se o tem še toliko razpravlja. Ta predavanja o
               korporacijskem pravu so nepotrebna, to smo poslušali pred dvema desetletjema, jaz
               osebno s strani Marka Simonitija in drugih, ki so bili avtorji te zakonodaje še v
               stari Jugoslaviji.</p>
               <p>Gospod minister, jaz skušam razumeti, kaj bi radi povedali, ampak dajte še vi
               razumeti, Ko vi govorite o amandmaju in o nekaterih delavcih in upokojencih, je treba
               še povedati o teh delavcih in teh upokojencih, ki so postali tako rekoč po nedolžnem,
               hočete reči, podjetniki za par tolarjev in so takrat ustanavljali d.o.o.-je. O tem
               tukaj nič ne govorimo. Ta amandma s tem nima prav nobene zveze. Rad bi poudaril, da
               mi ne govorimo proti korporacijskemu pravu in ne proti družbenikom, ampak samo zato,
               da bi tisti, ki so dejansko, ki jim je priznalo to tudi sodišče, da so tukaj nekaj
               izgubili, torej tiste branimo, njihove pravice skušamo ubraniti. Mislim, da če so
               nekateri sedaj postali dolžniki po nareku države, po zakonu, ki ga je država
               sprejela, potem se mora država tega lotiti, ne delavci, ne delavke, ki so bili ob
               plače. Ne morejo oni plačevati te cene. Naj jo plača tisti, ki je to zakrivil.</p>
               <p>Predlagam in sam zagotavljam zase, da ta amandma podpremo, ker ta amandma ne govori v
               škodo, ne jemlje nič tistim, ki jih vi skušate sedaj ubraniti in ki so družbeniki, bi
               po zakonu iz leta 1999 morali prevzemati obveznosti.</p>
            </sp>
            <sp xml:id="SDZ4-Redna-25-2007-03-08.sp121">

               <speaker>PREDSEDNIK FRANCE CUKJATI:</speaker>

               <p>Hvala. Gospod Prijatelj.</p>
            </sp>
            <sp xml:id="SDZ4-Redna-25-2007-03-08.sp122">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Spoštovani minister, kolegice in kolegi!</p>
               <p>Minister, govorili ste o špekulativnih momentih. Prej sem vas pozorno poslušal o
               lažnih stečajih z namenom oškodovanja upnikov in pa seveda delavcev in iz tega, mar
               ni pošteno, da se amandma k 4. členu, ki se glasi, da se terjatve delavcev, ki jim je
               delovno razmerje prenehalo pred izbrisom družbe, vložene na podlagi Zakona o
               finančnem poslovanju podjetij oziroma priznane pravnomočne sodne odločbe, v celoti
               izplačajo v breme Jamstvenega in preživninskega sklada Republike Slovenije". To bi
               bilo zelo pošteno in o tem govori ta amandma.</p>
               <p>Jaz sem v imenu poslanske skupine ta amandma podpisal in prav bi bilo, da se upošteva
               tudi seveda strokovno mnenje Zakonodajno-pravne službe, ki pravi, da obravnava te
               določbe zakona je popolnoma nesprejemljiva, saj posega v pridobljene pravice upnikov.
               V pridobljene pravice upnikov! Odločbe so pravnomočne, niso pa sodno izterljive, ker
               pač ni moč sodnega zahtevka nasloviti na naslovnika, ker ga ni. V tem primeru, jaz
               verjamem v dober namen Vlade, ki je bil narejen, da se preprečijo špekulativni
               momenti in zlorabe v gospodarstvu, vendar teh nekaj primerov bi morala država, če smo
               v socialni državi, spoštovane kolegice in kolegi, in če velja pravni red, prevzeti
               tudi to odgovornost. Zato vas vljudno naprošam, da ta amandma podprete, kajti to je
               resnično drobtinica v primerjavi s tistim, kar mečemo skozi okna na smeti - namreč
               kar cele košare kruha, cele štruce kruha.</p>
               <p>Prej sem povedal primere. Še enkrat bi opozoril na to vest. Resnično, pojdite
               pogledat malo po uradnih podatkih, pa boste videli, v koliko primerih država ravna
               neodgovorno, ko izgubi tožbo, pa dobi v bistvu določeno ministrstvo izterjavo, ne
               izplača te vsote, družbeni pravobranilci, državni pravobranilci to zavržejo, vržejo v
               koš in kasneje pride do izterjave in so ti zneski krat 100. Ali pa odpisujemo javni
               dolg, tudi odpišemo s sklepom Vlade na neki korespondenčni seji milijarde in
               milijarde, pa tudi nihče nič ne vpraša, kdo bo to plačal. Konec koncev to plačamo mi
               vsi. To gre v javni dolg in to plačajo državljani in državljanke in o tem nihče ne
               diskutira. So nas pa polna usta, ko govorimo o stotih primerih, ki predstavljajo
               promilo, pa še to ne, teh stroškov, o katerih sedaj govorim. Samo teh stroškov.</p>
               <p>S tem, kot že rečeno, bomo pokazali, da smo tudi vzorni socialni partnerji, in
               sindikatom dali možnost za bolj iskren in odprt dialog in jim dali na nek način tudi
               vedeti, da oni niso socialni partnerji samo na papirju. To se dogaja vsakodnevno, ko
               govorimo, da imamo urejen socialni dialog, pa v bistvu vidimo, da imamo na pogajanjih
               preglasovane odločitve s strani vladnih predstavnikov. Sam mislim, da je to resnično
               mala stvar, ki jo lahko naredimo. Kot rečeno, še enkrat pozivam k razumu. Če ne velja
               poštenost, naj velja strokovnost, če ne velja strokovnost, pa se vsaj na moralo svoje
               duše ozrite, ko boste pritiskali tipko "za" ali "proti" temu amandmaju.</p>
            </sp>
            <sp xml:id="SDZ4-Redna-25-2007-03-08.sp123">

               <speaker>PREDSEDNIK FRANCE CUKJATI:</speaker>

               <p>Hvala. Odpiram nov krog prijave za razpravo o 4. členu in o amandmaju k temu členu.
               Ni prijavljenih. Ker ne želi nihče več razpravljati, zaključujem razpravo. O
               amandmaju bomo v skladu s časovnim potekom seje zbora odločali danes v okviru
               glasovanj, pol ure po prekinjeni 8. točki dnevnega reda oziroma najkasneje ob 21.45.
               S tem prekinjam to točko dnevnega reda.</p>
               <p>Prehajamo na <title>8. TOČKO DNEVNEGA REDA,</title> to je na <title>TRETJO OBRAVNAVO PREDLOGA
                  ZAKONA O SPREMEMBAH IN DOPOLNITVAH ZAKONA O SODELOVANJU DELAVCEV PRI
                  UPRAVLJANJU.</title>
               </p>
               <p>Predlog zakona je za tretjo obravnavo pripravila Vlada Republike Slovenije. Besedo
               dajem predstavniku Vlade za dodatno obrazložitev. Gospod Štrovs, državni sekretar na
               Ministrstvu za delo, družino in socialne zadeve, imate besedo.</p>
            </sp>
            <sp xml:id="SDZ4-Redna-25-2007-03-08.sp124">

               <speaker>MARKO ŠTROVS:</speaker>

               <p>Spoštovani predsednik, spoštovane poslanke in poslanci! Kot je bilo že povedano, je
               predlog zakona za tretjo obravnavo pripravila Vlada na podlagi razprave in
               amandmajev, ki so bili dani na zasedanju tega zbora ob koncu januarja.</p>
               <p>Pri tem je bilo upoštevanih vseh pet amandmajev, tako kot so bili določeni. Zakon je
               pripravljen za sprejem in lahko zatrdim, da takšen zakon o spremembah in dopolnitvah
               zakona o sodelovanju delavcev pri upravljanju, kot je predložen za obravnavo in
               sprejem, bi deloval v korist delavcev in delodajalcev. Možne so neke spremembe v
               skladu s temi vašimi odločitvami, vendar v konceptu, kakršen je zakon skupaj s to
               novelo, bi lahko koristno pomagal preiti preko tistih dvomov, ki so se pojavili po
               spremembah zakona o gospodarskih družbah, ki je uvedel enotirni sistem upravljanja
               tudi v gospodarske družbe. Rešili bi tudi nekatere dileme v zvezi z izvedbo direktiv
               Evropske zveze na našem območju, ki jih moramo izpolnjevali skladno z evropsko
               zakonodajo.</p>
               <p>Zaradi tega mislim, da je primerno, da se z neko dobro mislijo lotite razprave o tem
               predlogu in razrešite morebitne dileme, ki so ostale odprte. Hvala.</p>
            </sp>
            <sp xml:id="SDZ4-Redna-25-2007-03-08.sp125">

               <speaker>PREDSEDNIK FRANCE CUKJATI:</speaker>

               <p>Hvala. O predlogu zakona v celoti dajem besedo predstavnikom poslanskih skupin za
               predstavitev stališč. Gospod Marijan Pojbič bo predstavil stališče poslanske skupine
               Slovenske demokratske stranke. Prosim.</p>
            </sp>
            <sp xml:id="SDZ4-Redna-25-2007-03-08.sp126">

               <speaker>MARIJAN POJBIČ:</speaker>

               <p>Spoštovani! Pred nami je obravnava Predloga zakona o sodelovanju delavcev v enotirnem
               sistemu upravljanja, kar je bilo do sedaj urejeno v prehodnih določbah Zakona o
               gospodarskih družbah oziroma v njegovem 703. členu. Vlada Republike Slovenije se je
               ob podpori gospodarske in strokovne javnosti odločila predlagati, da delniškim
               družbam omogoči izbiro enotirnega sistema upravljanja. Tako je sledila cilju, da se
               oblikujeta dva primerljiva sistema upravljanja, na družbah pa je odločitev o izbiri
               najbolj ustreznega.</p>
               <p>Potrebno je poudariti dejstvo, da je enotirni sistem upravljanja delniških družb
               prevladujoč sistem upravljanja med državami članicami Evropske unije. Sodelovanje
               delavcev pri upravljanju v organih družbe se v predlogu zakona uresničuje preko
               predstavnikov delavcev v organih vodenja in nadzora družbe, in sicer v enotirnem
               sistemu upravljanja preko predstavnikov delavcev v upravnem odboru in v njegovih
               komisijah, v določenih primerih pa lahko tudi preko predstavnikov delavcev med
               izvršilnimi direktorji družbe.</p>
               <p>Predlog zakona predvideva, da se število predstavnikov delavcev v upravnem odboru
               družbe določi s statutom družbe, vendarle to število predstavnikov ne sme biti manjše
               od enega predstavnika delavcev na vsake tri dopolnjene člane upravnega odbora, pri
               čemer pa mora biti predstavnik upravnega odbora vedno predstavnik delničarjev.
               Predlog zakona prav tako določa pravico sveta delavcev, da imenuje predstavnike
               delavcev v komisije upravnega odbora. Določa se tudi možnost, da v določenih primerih
               predstavnik delavcev v upravnem odboru postane eden izmed izvršilnih direktorjev, ki
               ga upravni odbor imenuje na predlog sveta delavcev. Potrebno je poudariti, da se
               določbe o sodelovanju delavcev v enotirnem sistemu upravljanja ne uporabljajo za
               majhne družbe, da pa obstaja v posameznih majhnih družbah možnost drugačnega
               dogovora. Predlog o omejitvi rešitve, da majhne družbe niso zavezane k uporabi določb
               zakona, po mnenju poslanske skupine Slovenske demokratske stranke ni sprejemljiv, saj
               predlog tako za družbe z enotirnim kot dvotirnim sistemom upravljanja uvaja enako
               rešitev. Že dosedanja ureditev ni omogočala sodelovanja delavcev v organih družbe z
               dvotirnim sistemom upravljanja, če družba ni imela vsaj 500 zaposlenih in sploh ni
               imela nadzornega sveta. Seveda pa še enkrat poudarjam, da se lahko v posamezni majhni
               družbi tudi drugače dogovorijo. Majhna družba pa je družba, ki izpolnjuje dve od treh
               meril. Povprečno število zaposlenih v poslovnem letu ne presega 50, čisti prihodki od
               prodaje ne presegajo 7 milijonov 300 tisoč evrov in pa vrednost aktive ne presega 3
               milijone 650 tisoč evrov. K izboljšanju razmer na relaciji delodajalec-delojemalec bo
               po mnenju poslanske skupine Slovenske demokratske stranke prav gotovo pripomogla tudi
               določba, da mora delodajalec pred sprejetjem posameznih pomembnejših statutarnih
               sprememb družbe obveščati in zahtevati skupno posvetovanje s svetom delavcev.</p>
               <p>Z novelo zakona bomo uredili tudi sodelovanje delavcev pri upravljanju pri
               samostojnih podjetnikih, posameznikih, kjer je rešitev v skladu z direktivo, ki
               dopušča določitev praga za možnost uveljavljanja teh pravic, saj določa, da se
               uporablja za podjetja, ki zaposlujejo najmanj 50 delavcev ali obrate, ki zaposlujejo
               najmanj 20 delavcev.</p>
               <p>Prisluhnili smo tudi gospodarski zbornici, obrtni zbornici ter združenju delodajalcev
               Slovenije, ki opozarjajo, da so sveti delavcev pomemben subjekt pri delovanju,
               predvsem pa pri napredovanju posameznih podjetij, vendar pa na drugi strani prinašajo
               tudi logično stroške in obveznosti delodajalcem. Samostojnih podjetnikov ne gre
               enačiti z velikimi korporacijami, saj ponavadi za posameznike oziroma mikro, pogosto
               družinska podjetja, kjer lastniki odgovarjajo s svojim osebnim premoženjem, kar je po
               našem mnenju bistvenega pomena oziroma tista odločujoča razlika, ki daje samostojnim
               podjetnikom drugačno vlogo. Po razgovorih s številnimi samostojnimi podjetniki in tam
               zaposlenimi delavci smo se odločili, da ne podpremo amandmajev poslanske skupine
               Socialnih demokratov in poslanske skupine Slovenske nacionalne stranke k 1. in 4.
               členu glede samostojnih podjetnikov in glede varstva predstavnikov delavcev.</p>
               <p>Zelo pomembno se mi zdi poudariti, da je iz razgovorov s samostojnimi podjetniki in
               tam zaposlenimi delavci bilo zelo jasno povedano, da za uspeh podjetja, ne glede na
               njegovo pravno obliko na trgu, ni pomembna številka in oblikovan svet delavcev,
               temveč in predvsem zakonska podlaga, ki zmanjšuje birokratske in davčne obremenitve
               za delodajalce in stimulativno delovno okolje za delavce, to je dobra in redna plača,
               urejen delovni čas, medsebojno zaupanje, vlaganje v znanje in tako dalje. To so za
               poslansko skupini Slovenske demokratske stranke pomembni argumenti, zakaj ne bomo
               podprli vloženih amandmajev.</p>
               <p>V poslanski skupini Slovenske demokratske stranke menimo, da je predlog zakona
               kvalitetno pripravljen in tudi evropsko primerljiv. Veseli nas tudi, da smo pri
               oblikovanju besedila zakona sodelovali z najširšim krogom zainteresiranih in v veliki
               večini prisluhnili njihovim potrebam in željam. Glede na vse pozitivne premika, ki
               jih prinaša v odnosu do sodelovanja delavcev v enotirnem sistemu upravljanja, ga bomo
               v poslanski skupini Slovenske demokratske stranke podprli.</p>
            </sp>
            <sp xml:id="SDZ4-Redna-25-2007-03-08.sp127">

               <speaker>PREDSEDNIK FRANCE CUKJATI:</speaker>

               <p>Hvala. Gospod Ljubo Germič bo predstavil stališče poslanske skupine Liberalne
               demokracije Slovenije.</p>
            </sp>
            <sp xml:id="SDZ4-Redna-25-2007-03-08.sp128">

               <speaker>LJUBO GERMIČ:</speaker>

               <p>Hvala lepa za besedo, gospod predsednik. Gospod državni sekretar, kolegice in kolegi!
               Pravica delavcev do sodelovanja pri upravljanju je opredeljena v 75. členu Ustave
               Republike Slovenije in podrobneje urejena v Zakonu o sodelovanju delavcev pri
               upravljanju. Zakon je bil sprejet leta 1993 in popravljen leta 2001. Dejstvo je, da
               Zakon o sodelovanju delavcev pri upravljanju potrebuje spremembe in dopolnitve, ne
               samo zaradi sprememb Zakona o gospodarskih družbah, ampak tudi zaradi uskladitve z
               evropskim pravnim redom ter, kar je bistveno, zaradi izsledkov strokovnjakov, ki se s
               tem področjem ukvarjajo in ki na podlagi empiričnih raziskav, analiz, številnih pobud
               in predlogov o uresničevanju zakona v praksi ugotavljajo, da je zakon potrebno
               nadgraditi, tako da ga bo možno uveljavljati v praksi. Posamezne rešitve obstoječega
               zakona o sodelovanju delavcev pri upravljanju, kot je tako imenovani specialni zakon
               v razmerju do Zakona o gospodarskih družbah, zadevajo tudi sodelovanje delavcev v
               organih družb in so v celoti prilagojene le v doslej edino veljavnemu dvotirnemu
               sistemu upravljanja delniških družb, ki ga predvideva veljavni zakon o gospodarskih
               družbah. Zaradi tega se je pokazala nujna potreba po ustrezni zakonski ureditvi
               sodelovanja delavcev tudi v organih družb z enotirnim sistemom upravljanja, kar sedaj
               ureja Zakon o gospodarskih družbah v 703. členu.</p>
               <p>S spremembami je namreč potrebno doseči, da se zagotovi ustavno načelo o enakosti
               pred zakonom, kar pomeni, da je z zakonom potrebno zagotoviti tako rešitev, da bo
               delavcem v družbi z enotirnim sistemom upravljanja omogočen smiselno enak obseg
               pravic do sodelovanja pri upravljanju prek organov družbe.</p>
               <p>Obravnava vsebine predloga zakona v drugi obravnavi pa je pokazala zelo nenavaden
               odnos Vlade in nekaterih strank vladajoče koalicije do posameznih rešitev. Matično
               delovno telo je namreč sprejelo amandmaje k 1. in 4. členu predloga sprememb in
               dopolnitev zakona o sodelovanju delavcev pri upravljanju, medtem ko se je s
               sprejetimi amandmaji dveh vladnih strank na plenarni obravnavi odpravilo vse dosežene
               vsebinske izboljšave predloga zakona. Tako smo bili na seji Državnega zbora priča
               ignorantskem odnosu nekaterih koalicijskih strank, ki so navkljub spremembam določil
               predloga zakona, ki so bile sprejete na seji matičnega odbora, besedilo predloga
               povrnile v prvotno stanje, torej besedilo, ki ga je pripravila Vlada. Zato bi ob tem
               želel še enkrat poudariti, da gre za ponovni dokaz o servilnosti zakonodajne veje
               oblasti izvršni oblasti in za nekorekten odnos do delovanja zakonodajne veje oblasti.
               Vendar pa imamo, spoštovane poslanke in poslanci, danes ponovno priložnost še enkrat
               razpravljati o spornih členih predloga besedila zakona ter sprejeti amandmaje, s
               katerimi bomo dali delavcem možnost, da sodelujejo pri upravljanju. S sprejetjem
               predlaganih amandmajev, vsebino je že sprejelo matično delovno telo, bi pokazali
               pozitiven odnos in pojmovanje poslovnega bistva delavskega soupravljanja in se
               odmaknili od, po našem mnenju, zgrešene teze, da gre za ponovno uvajanje
               socialističnega samoupravljanja. Po mnenju poslancev kluba LDS je namreč delavska
               participacija pri opravljanju podjetij pozitiven in celo nujni pogoj za doseganje čim
               večje konkurenčnosti in uspešnosti podjetij. Prepričani smo tudi, da je doseganje
               poslovne uspešnosti v današnjih dinamičnih, ekonomskih in družbenih spremembah mogoče
               doseči le ob pozitivnem odnosu do človeških virov in virov znanja torej do čim
               uspešnejšega vključevanja človeških potencialov v posameznih podjetjih.</p>
               <p>Pri tem bi radi opozorili tudi na izrečene pomisleke, da predvidene oblike
               soupravljanja ne posegajo v samo avtonomijo lastnikov in menedžmenta pri načrtovanju
               in izvajanju poslovne politike. Dikcija 1. člena predloga zakona v sedanji vsebini
               kaže na že znano dejstvo, da je evropski minimum za našo vlado postal še maksimum.
               Pri tem zakonu se je tako ponovno pojavila tista slabost, da ta Vlada tisto, kar je
               evropsko dorečeno z direktivami in drugimi evropskimi predpisi in je evropski
               minimum, za našo Vlado že maksimalni dosežek. Tako se ponovno potrjuje dejstvo, da
               nismo sposobni premisleka in odločitve, ki bi vodile do povečanja pravic na
               standardih, ki jih za minimalne določa Evropska unija.</p>
               <p>Za poslanski klub LDS je tudi nesprejemljivo predlagano določilo določbe sedanjega
               67. člena Zakona o sodelovanju delavcev v upravljanju, ki grobo posega v že
               uveljavljeni institut tako imenovana delovnopravna imuniteta članov svetov delavcev
               in bistveno znižuje raven njihovega varstva pred morebitnimi škodljivi ukrepi
               delodajalca.</p>
               <p>Ob koncu bi radi opozorili, da Vlada v času priprave in sprejemanja zakona ni
               pokazala dovolj velike pripravljenosti, da bi odgovorila na številne pripombe na
               besedilo zakona s strani tako strokovne kot zainteresirane javnosti. Zato lahko danes
               pravzaprav govorimo o koraku nazaj in zgrešenosti besedila zakona, kar bi lahko imelo
               tudi bistvene negativne posledice za uspešnost poslovanja in doseganja čim boljše
               konkurenčnosti podjetij.</p>
               <p>Zato bomo v poslanskem klubu Liberalne demokracije Slovenije predlog zakona lahko
               podprli le v primeru, da bomo danes sprejeli dopolnitve, ki bodo omogočile delavcem
               učinkovito sodelovanje pri upravljanju. Hvala lepa.</p>
            </sp>
            <sp xml:id="SDZ4-Redna-25-2007-03-08.sp129">

               <speaker>PREDSEDNIK FRANCE CUKJATI:</speaker>

               <p>Hvala. Gospod Dušan Kumer bo predstavil stališče poslanske skupine Socialnih
               demokratov. Prosim.</p>
            </sp>
            <sp xml:id="SDZ4-Redna-25-2007-03-08.sp130">

               <speaker>DUŠAN KUMER:</speaker>

               <p>Hvala lepa za besedo. Spoštovane kolegice in kolegi! Najprej moram zelo odkrito
               priznati, da nisem povsem navdušen nad pristopom pri obravnavi zakonov, ki se
               dotikajo položaja in pravic delavcev. Tu seveda mislim tudi na odnos do te populacije
               pri prejšnji točki, ko smo obravnavali finančno poslovanje podjetji. Vedno jih
               potiskamo nekam v ozadje na tej vrednostni lestvici in v ospredje marsikaj drugega
               ter se izgovarjamo s kvazi argumenti, da so tisti, ki vplivajo na zmanjšanje
               konkurenčnosti, povečujejo stroške podjetij in tako dalje.</p>
               <p>V poslanski skupini Socialnih demokratov ne moremo biti zadovoljni z več kot
               enoletnim procesom sprememb in dopolnitev zakona o sodelovanju delavcev pri
               upravljanju podjetij in z izdelkom, ki ga imamo danes na mizi. Pri tem bi spomnil, da
               je bila pred enim letom, ko smo v Državnem zboru sprejeli nov zakon o gospodarskih
               družbah in v prehodnih določbah v 703. členu začasno opredelili tudi določbo za
               soupravljanje delavcev z enotirnim sistemom upravljanja podjetij. Takrat je bila dana
               obljuba, da bo ministrstvo oziroma Vlada pripravila poglobljen in celovit predlog 14
               let starega zakona. Ta obljuba je bila tudi kronski argument s strani takratnega
               ministra, da je večina v Državnem zboru, torej koalicija, zavrnila predlog sprememb,
               ki smo ga v parlamentarno proceduro vložili poslanci Socialnih demokratov.</p>
               <p>Torej že takrat se je razpravljalo o nuji in potrebi po sodobnejšem zakonu o
               soupravljanju delavcev. Predlog, ki pa smo ga dobili in ga imamo danes na mizi, pa
               dokazuje, da se čas za temeljito prenovo tega zakona odmika nekam v prihodnost.
               Spremembe, ki so predlagane pa nedvoumno, in še enkrat ponavljam, nedvoumno, ponovno
               dajejo veliko več zadovoljstva kapitalu in delodajalcem in veliko manj ali skoraj nič
               delavcem oziroma zaposlenim. In to prav tistim, se pravi delavcem in zaposlenim,
               katerim je ta isti zakon, ki ga danes obravnavamo, namenjen. Prav njim s temi
               spremembi odvzemamo nekatere pristojnosti in pravice, namesto da bi bilo prav
               nasprotno. Odvzeta jim je beseda v tistih najbolj odločilnih trenutkih, ko gre za
               kadrovska vprašanja, statusne spremembe podjetja, ko se le-ta prodajajo, zapirajo,
               likvidirajo in tako dalje. Tudi v prejšnji točki smo o tem veliko pametnih besed
               slišali. Tu bi naj zaposlenim bila dana le možnost biti obveščen. Pa še ta
               obveščenost je sila nedefinirana v tem zakonu. Tak pogled in tak pristop je v opreki
               in spoznanji ter trendi v državah Evropske unije, po kateri se tako radi zgledujemo,
               kadar nam to ustreza. In velikokrat to usklajenost z normami Evropske unije oziroma
               držav Evropske unije izrečemo za to govornico. Domače in tuje raziskave kažejo, da
               participacija vpliva pozitivno na poslovno uspešnost podjetja. Nesporno se vedno
               znova kaže pozitiven vpliv na motivacijo in pripadnost zaposlenih. Danes se ve, da so
               lahko uspešna samo tista podjetja, ki imajo visoko motivirane in podjetju pripadne
               zaposlene. Če predlagatelj, torej ministrstvo in Vlada, tem ugotovitvam ne verjame,
               potem naj povpraša recimo v podjetjih, ki so pri nas v tuji lasti, ne v naši, v tuji
               lasti. In tuji lastniki niso bili pred 15-mi, 20-leti sodelovali pri samoupravljanju,
               kot večkrat uporabljate ta argument, gre recimo za Lek ali pa Savo Tires. V teh
               podjetjih se sodelovanju delavcev pri upravljanju podjetja ne izogibajo, še manj se
               ga sramujejo, kaj šele, da bi mu nasprotovali in iskali kvazi argumente, kot to
               počnete tukaj v Državnem zboru. Praksa in spoznanja so pri nas pokazala, da je
               soupravljanje prej korist kot strošek, tako za lastnika kot za menedžment, ki vodi
               podjetje. Ne gre za nikakršen relikt preteklosti iz obdobja samoupravljanja, kot
               skušajo nekateri politikanti in politični špekulanti etiketirati tiste, ki se
               zavzemamo za evropske norme tudi na tem področju. Gre preprosto za ustavno pravico,
               ki je danes že bila izrečena, ki je v svojem 75. členu zelo jasno zapisala: "Delavci
               sodelujejo pri upravljanju gospodarskih organizacij in zavodih na način in pogoji, ki
               jih določa zakon." konec citata. In na nas poslancih in poslankah v Državnem zboru
               je, da s svojimi odločitvami odmerimo, kakšen delež soupravljavskih pravic bodo
               deležni delavci. Glede na ocene in ugotovitve dosedanjega sodelovanja delavcev pri
               upravljanju slovenskih podjetij, ki niso slabe, govorijo o tem, da ni prav nobenega
               tehtnega razloga, da bi dosežen nivo pravic v zvezi s tem zmanjševali. Če ima kdo
               kakšno takšno raziskavo s konkretnimi primeri, ki je vplivala negativno na to, naj
               pride pred to govornico ter te argumente predstavi.</p>
               <p>Nihče do sedaj tudi ni izrecno problematiziral dvotirnega sistema upravljanja, razen
               v izjemnih primerih, zato tudi ni nobenega razloga, da bi to do sedaj počeli tudi pri
               implementaciji enotirnega sistema upravljanja.</p>
               <p>Bolj problematično je dejstvo, ki se ga predlagatelj do sedaj še ni lotil, čeprav je
               to obljubil lanskega februarja in čeprav to zahteva ne nazadnje tudi odločba
               Ustavnega sodišča. Spomnite se referenduma o RTV, kjer je decidirano Ustavno sodišče
               povedalo, da imamo neustavno stanje glede sodelovanja delavcev pri upravljanju v
               zavodih v naši državi. Soupravljanje imamo samo v gospodarskih družbah, v zavodih pa
               se uporablja tako imenovano individualno, kolektivno soupravljanje po izvoljenih
               delavnih predstavništvih, ki se v zavodih lahko uredi le s kolektivnimi pogodbami. In
               ta kolektivna pogodba to ureja samo na dveh področjih. Gre za kulturne dejavnosti in
               gre za dejavnosti zdravstva. Vse ostalo je v zraku. Skratka, gre tudi za problem
               neenakosti pred zakonom, ko eni imajo pravico, pa čeprav okrnjeno, tudi pa te pravice
               sploh nimajo. In prav zaradi tega, da bi čim več zaposlenim bila zagotovljena enakost
               pred zakonom, v Poslanski skupini Socialnih demokratov predlagamo, da se v 1. členu
               spremeni spodnja meja števila zaposlenih pri samostojnih podjetnikih iz 50 na 20,
               kjer delavci ustanovijo svet delavec. Nobenega tehtnega razloga ni, zaradi katerega
               naj bi podjetja samostojnih podjetnikov, glede veljavnosti določil tega zakona
               soupravljalske pravice delavcev obravnavali drugače, kot za gospodarske družbe, za
               katere velja 8. in 9. člen tega istega obstoječega zakona, da lahko delavci
               ustanovijo svet delavcev, če je v družbi zaposlenih več kot 20 delavcev z aktivno
               volilno pravico. Drugače pa sodelujejo pri upravljanju preko tako imenovanega
               delavskega zaupnika. Argument, da s.p., ki ga je večkrat bilo slišati za to
               govornico, odgovarja z vsem svojim premoženjem, je povsem nesmiseln, saj to velja
               tudi za nekatere druge gospodarske družbe. Bistvo delavskega soupravljanja je povsem
               enako v vseh podjetjih, ne glede na njihovo pravno-organizacijsko obliko.</p>
               <p>Prav tako je za poslance Socialnih demokratov povsem nesprejemljiva predlagana
               sprememba 4. člena sedanjega 67. člena Zakona o sodelovanju delavcev pri upravljanju,
               ki po našem mnenju grobo posega v že uveljavljen inštitut delovno-pravne imunitete
               članov sveta delavcev. Gre za bistveno znižanje dosedanje ravni, pred morebitnimi
               šikanoznimi ukrepi delodajalcev. S tem pa se močno znižuje tudi učinkovitost
               delovanja sistema sodelovanja delavcev pri upravljanju. Namreč, argument, ki ga
               predlagatelj do onemoglosti ponavlja v Državnem zboru, da je nov zakon o delovnih
               razmerjih v svojem 113. členu povsem enakovredno nadomestil in uredil varstvo
               delavskih predstavnikov, je sedaj urejeno v 67. členu Zakona o sodelovanju delavcev
               pri upravljanju, je povsem zavajujoč. Določba 113. člena namreč varuje delavske
               predstavnike izključno in ponavljam izključno pred morebitnim kazenskim odpuščanjem,
               ne pa tudi pred vsemi drugimi postopki šikaniranja, ki bi bili zanj škodljivi.
               Škodljivi v smislu, tako kot sem že večkrat rekel, 1. člena konvencije številka 135
               izrecno zahteva, da morajo biti predstavniki delavcev učinkovito zavarovani pred
               vsemi tovrstnimi ravnanji delodajalcev tudi pred raznimi oblikami kazenskega
               premeščanja in podobni ukrepi, če bo bili preglasni ali trmasti v verbalnem
               zagovarjanju pravic, ki gredo zaposlenim iz naslova pozitivne delavske zakonodaje.
               Razen seveda, če predlagatelj ali tisti, ki to rešitev zagovarjate v tem Državnem
               zboru, skušate na ta način kot delavske predstavnike ustoličiti kimavce in
               delodajalce v lojalne predstavnike delavcev. Potem je pa seveda to povsem druga
               zgodba. To je seveda lahko legitimna potegavščina v proceduri sprejemanja zakona,
               toda daleč od legalnosti in moralne podobnosti.</p>
               <p>Skratka, dana možnost uporabe instituta odpovedi s ponudbo nove pogodbe torej
               predstavlja idealen instrument, s katerim lahko delodajalci v praksi, po mili volji,
               delovno-pravno šikanirajo morebitne moteče in glasne delavske predstavnike. To je
               ključni problem, zaradi katerega je nujno treba ohraniti v veljavi obstoječe varstvo.
               Prav tako je, po mnenju Poslanske skupine Socialnih demokratov nepotrebno in
               neargumentirano odpravljen institut soglasje sveta delavcev ter nekaterim morebitnim
               šikanoznim odločitvam delodajalca kot so znižanje plače, disciplinske odgovornosti in
               drugih ukrepov člana sveta delavcev, če se ti zaradi svoje glasnosti preveč moteči.
               To je do sedaj še edini resni oprijemljivi zakonski mehanizem za odpravo pa ne bo več
               nobenega. Nobene zaščite več ne bodo imeli. Le kdo se še bo potem sploh pripravljen
               tako ali drugače izpostavljati kot delavski predstavnik, če mu to lahko samo škoduje,
               če nima nobene zakonske zaščite.</p>
               <p>Torej, tako kot sem že dejal, morda pa je to namenoma storjeno s strani
               predlagatelja, da bomo dobili v bodoče čim več le lojalnih in kimavih predstavnikov
               delavcev nasproti upravam družb. Ali, da se izrazim z že aktualnim politično
               retoričnim jezikom v tem Državnem zboru, da bodo delodajalci dobili tudi kompatibilne
               delavce. Zaradi vsega povedanega v Poslanski skupini Socialnih demokratov takega
               zakona seveda ne moremo podpreti in bomo glasovali proti njegovemu sprejetju.</p>
            </sp>
            <sp xml:id="SDZ4-Redna-25-2007-03-08.sp131">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod mag. Janez Drobnič v imenu Poslanske skupine Nova
               Slovenija. Prosim.</p>
            </sp>
            <sp xml:id="SDZ4-Redna-25-2007-03-08.sp132">

               <speaker>MAG. JANEZ DROBNIČ:</speaker>

               <p>Lepo pozdravljeni, poslanke in poslanci ter predstavniki Vlade!</p>
               <p>Poslanska skupina Nove Slovenije se zavzema za soupravljanje delavcev in torej tudi z
               vsebino zakona, vendar, ker se zaveda, da sodelovanje delavcev pri upravljanju,
               "menedžiranju" gospodarske družbe, prispeva k povečanju motiviranosti vseh zaposlenih
               in za uspešno poslovanje družbe. To je zagotovo tudi v interesu lastnika in normalno
               tudi delavcev, saj gre takšen princip v smeri sodobnega upravljanja gospodarskih
               družb, njihovega razvoja in konkurenčnosti. Dobro poslovanje družbe pa je največji
               dejavnik stabilnosti delovnih mest in socialne varnosti delavcev. Vendar
               soupravljanje ni instrument za uveljavljanje pravic delavcev, vsaj v večini ne. Obseg
               pravic je odvisen od temeljev sistema delovnih razmerij, zlasti pa avtentičnega,
               modrega in razumnega delovanja sindikatov, v pogajanji z delodajalci, v okviru
               socialnega dialoga o plačah. Pravice delavcev morajo biti v ospredju predstavnikov
               delavcev sindikata, ne pa v interesu njihovih central. Upravljanje podjetij mora biti
               uravnoteženo med gospodarskimi interesi in socialno odgovornostjo. Porušitev tega
               ravnovesja v eno ali drugo smer ima slabe posledice, ali za socialno varnost, ali pa
               za povzročitev umika podjetnikov in investitorjev. Zagotovo pa z zakonom ni dopustno
               iti v območje avtentičnih lastniških pravic, ki imajo svojo vlogo v smislu interesov
               za podjetništvo, investicij, na katerih pravzaprav tudi temelji uspešnost
               gospodarskega poslovanja. V postopku obravnave zakona je bil poskus takšnih
               predlogov, ki bi lastnikom omejevali temeljne lastniške pravice, ki so osnova
               podjetništva in tudi odgovornosti do družbe. Govorim o predlogu, ki je bil predložen
               na matičnem odboru, da bi moral katerikoli lastnik podjetja ali obrti, prositi za
               oziroma zaprositi za dovoljenje sveta delavcev ali sme ustanoviti hčerinsko podjetje,
               ali celo prodajo deležev. Takšni predlogi so močno sporni in pomenijo še korak nazaj
               od sistema, ki smo ga imeli v socializmu. To bi pomenilo, da mora tudi obrtnik
               vprašati delavca, glede tega, kaj bo naredil s svojo obrtjo, čeprav obrtnik nosi
               odgovornost, zaposlovanje, z vsem svojim osebnim premoženjem, zaposleni pa ne.</p>
               <p>S takšno rešitvijo bi uveljavili problematično ravnanje naše države in umik
               investitorjev iz Slovenije ter povzročitev velike škode. Še dobro, da niso bili
               seznanjeni tujci s takšnimi predlogi, s katerimi se je poigravalo v Republiki
               Sloveniji. V praksi in javnosti se funkcije soupravljanja in predstavništva delavcev
               v pogajanjih zamenjuje. S tem pa se daje povode za napačna pričakovanja. Med drugim
               tudi ta, da se s postavitvijo na primer delavskega direktorja, da so pravice z
               vzpostavitvijo delavskega direktorja že zagotovljene, kar seveda ne ustreza dejstvom.
               To lahko pomeni v marsikaterih primerih alibi za delodajalce, ki potem sprejemajo
               odločitve, ki so v nasprotju z interesi delavcev. To je lahko samo mimikrija.
               Stališče sindikatov je, da pri nas doslej še nikoli ni bilo tako šibke zaščite za
               delavce. In na drugi strani ugotovitev, da so sindikat sedaj najmočnejši. To je
               nelogičnost. Ali pa je kaj narobe s predstavniki delavcev, s sindikati, ki morda v
               večji meri skrbijo bolj za svoje centrale. Potemtakem je bolje, da naj delavci, kar
               se tiče uresničevanja pravic računajo predvsem na dosledno ravnanje državnih organov,
               inšpekcij in ostalih in zagotovitev hitrega reševanja sporov na sodiščih. Zakon bomo
               v poslanski skupini podprli. Torej zakon, ki je usklajen s socialnimi partnerji in
               upošteva tudi evropske standarde. Ne podpiramo pa vloženih amandmajev.</p>
            </sp>
            <sp xml:id="SDZ4-Redna-25-2007-03-08.sp133">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Stanislav Brenčič, v imenu poslanske skupine SLS.
               Prosim.</p>
            </sp>
            <sp xml:id="SDZ4-Redna-25-2007-03-08.sp134">

               <speaker>STANISLAV BRENČIČ:</speaker>

               <p>Hvala lepa za besedo, gospod podpredsednik. O predlogu tega zakona nimam namena prav
               dolgo razpravljati in na široko razpravljati, ker je bilo ogromno vsega potrebnega
               povedano že v prvem branju, da ne govorim, veliko preveč povedanega, glede na
               vsebino, ki ga ta zakon prinaša v drugem branju ob obravnavi amandmajev. Želim pa
               reči to, da bo Poslanska skupina Slovenske ljudske stranke zakon podprla in to zgolj
               ali lahko rečem prvenstveno samo zaradi tega, ker s tem zakonom usklajujemo neko
               zadevo, ki smo jo dolžni uskladiti. To se pravi uskladiti ta zakon z nekaterimi
               krovnimi zadevami, ki so povezane s tem zakonom v Zakonu o gospodarskih družbah.
               Nekaj besed pa vseeno. Poslovni uspeh ali živost podjetja, vsakega podjetja, je v
               mnogočem ali če ne v največji meri odvisna od pristnega notranjega počutja, tako
               lastnikov, menedžerjev, uprav kot zaposlenih. In zaposleni kot ljudje smo ustvarjena
               svobodna bitja s svojimi mišljenji in dejanji. In za zaposlenega, tisti, ki misli, da
               je dovolj zgolj odločba o zaposlitvi za določen čas, minimalna plača oziroma nekaj
               več, je mnogo premalo, kar zahteva v tem smislu vzpostavitve pristnega partnerstva,
               ki je eno od prvenstvenih načel sodobne evropske družbe, je vzpostavitev partnerstva,
               pristnega partnerstva. In govoriti danes o tem, da je podjetnik, podjetništvo edino
               najsvetlejše, kar kot družba imamo je morda tudi prav, brez tega ne gre, ali da imamo
               eno moralno svetinjo v številnih podjetnikih, na drugi strani pa neko nedoraslo,
               neprosvetljeno ljudstvo zaposlenih, je preživelo. Predlogo sem bil v realnem
               sektorju, da bi lahko drugače sodil. In zato trdim, da tisti podjetnik, ki vidi v
               voljenem delavskem predstavništvu, v svetih delavcev kot partner, ne zgolj za mezde,
               ki jih dobi, ampak zaradi notranje kohezije, nevarnega človeka, da se boji poiskati
               soglasje v tem voljenem telesu po vprašanjih, ki jih morda želi preko predstavnika
               teh voljenih ljudi on sprovajati. Če se tega boji, ta ni vreden podjetništva v
               sodobnem svetu, kjer je človek individum ali je podjetnik ali je zaposleni. Zato
               trdim, ne želim razpravljati o ekstremih, da ljudje požigajo, delavci in zaposleni,
               podjetja, da bodo nasprotovali lastniku, da pripoji neko hčerinsko podjetje ali da
               kupi nekje na trgu drugo podjetje in se s tem razširja in krepi, to so banalne
               zadeve, ki so jih v stanju ljudje tukaj ponovno diskutirati. Želim pa to reči, da
               brez notranje kohezije ni uspešnega in sodobnega podjetništva. In zato vse to kar
               želimo nekateri reči, da je, za boga, pa le pošteno in korektno, da se v nekaterih
               ključnih zadevah, ki so vezana na delavskega predstavnika v kolikor izvaja svoje
               poslanstvo po pričakovanju tistih, ki so ga izvolili, potrebno v tem smislu iskati
               neko zaščito v smislu soglasja pri takšnih postopkih pri tistih, ki so ga izvolili.
               Zato sem trdno prepričan okrog vsega novodobnega, monstroumnega razpravljanja o
               svetosti podjetništva, da je s tem, če to vnesemo v 4. člen ta zakon samo bolj
               sodoben, bolj korekten, bolj evropski. Tisti, ki tega ne ve, naj se postavi v sistem
               normativnega urejanja soupravljanja delavcev pri upravljanju podjetja v nemškem
               sistemu, da bo videl potrditev v tem zakonu tako kot bi eni radi videli. Trdno sem
               prepričan, da je s tem lahko zakon samo boljši. Vsak delodajalec, vsak lastnik
               podjetja, ki vrednoti svoje življenje, svoje sposobnosti, ki so mu ob rojstvu dane in
               tako naprej, bo z vsem prizadevanjem cenil svojega zaposlenega, ne v smislu, da mu da
               pogodbo za določen čas, da ga kot kos opeke jutri odloži in ne da mu določi tisti
               minimum kar mu pozitivna zakonodaja daje v smislu plačila za njegovo delo, dober
               menedžer, dober podjetnik ima dobro plačane zaposlene in zadovoljstvo kot notranja
               kohezija v podjetju in ta menedžer ima perspektivno. Vse drugo je prej kot slej
               obsojeno na tako umiranje kot je bilo prisotno v prejšnji točki, v prejšnjem zakonu,
               ki ga želimo potem sanirati zopet na nekako trd način. Jasno pa je, da ne bom za
               poslansko skupino napovedal, jaz pa vsekakor podpiram oba vstopa v 1. in 2. člen, ker
               s tem zakon samo izboljšamo. Hvala.</p>
            </sp>
            <sp xml:id="SDZ4-Redna-25-2007-03-08.sp135">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospod Bogdan Barovič v imenu poslanske skupine SNS. Prosim.</p>
            </sp>
            <sp xml:id="SDZ4-Redna-25-2007-03-08.sp136">

               <speaker>BOGDAN BAROVIČ:</speaker>

               <p>Hvala za besedo, gospod predsedujoči. Kolegice, kolegi. Upam, da bom najkrajši od
               vseh, res je bilo že preveč govorjeno v prvem, drugem branju.</p>
               <p>Zakon govori o sodelovanju delavcev pri upravljanju, danes smo v predstavitvah
               slišali marsikatero vedenje in poznavanje, ampak zelo malo je bilo govorjeno ravno o
               bistvu tega zakona torej o sodelovanju delavcev pri upravljanju. Od 1993 leta so ta
               zakon obrača, nastaja, spreminja, sedaj je mimo že 13 let, ampak končno smo ga uspeli
               pripeljati do tretjega branja, ampak seveda s tisto klasično trmo nekaterih, češ,
               fijakarski konj, pa gremo naravnost.</p>
               <p>Razglabljati o tem, kaj je, kaj ni, kakšen je zdajšnji sistem, kaj je kapitalizem,
               kaj je socializem, kaj je enotirni, kaj je dvotirni sistem, seveda nima smisla, ker
               nismo tukaj za to, da bi predavali niti nismo najbrž že strokovnjaki iz tega. Gre pa
               za to, da v tem zakonu poiščemo in najdemo možnost in pravico delavcev, da sodelujejo
               pri upravljanju. To je bistvo tega zakona. Jaz, z vsem spoštovanjem, pa sem ves čas
               spremljal ravno ta zakon, še vedno vidim, vsaj na nekem segmentu, da še vedno, po
               treh prepiranjih, še vedno delavci pač v osnovi pravico do sodelovanja nimajo. Zakaj?
               Zaradi tega ker, še enkrat poudarjam, Slovenija je majhna, Slovenija ima največ
               podjetij, ki štejejo pod 50 zaposlenih, to je bistvo. Še enkrat poudarjam, da je to
               krasen zakon, izračunaš 72% vseh podjetij je tistih, ki imajo zaposlenih 49, 48, 30
               ali skratka manj kot 50 ljudi in to je krasen sistem, da s takšnim zakonom rečeš in
               postaviš pogoj v 1. členu 50 ljudi in pika. Jasno, s tem se avtomatično, s takšnim
               zakonom daješ 68% podjetij, da lahko delajo kar hočejo. Delavec nima nobene pravice,
               ker jih je 37 ali pa 22, pravice, da sodelujejo pri upravljanju nimajo in, "čao".
               Pridi, delaj, če mi ne paše, pojdi. Saj prav, jaz pravim pojdi, če nočeš delati, če
               si len, če slabo delaš. Ampak če dobro delaš, pa če pridno delaš, imej pravico in se
               upri: "Ne grem!" Nimaš je. Ker te ni. Zaradi tega, ker vas je samo 27 v podjetju in
               nimaš te pravice, ker nimaš pravice upravljati, pika, konec.</p>
               <p>Druga poanta, ki je spet ni v tem zakonu, je v 4. členu. Avtorji tega zakona se
               izogibajo besede "soglasja", torej soglasja, da delavec lahko da, mora dati,
               soglasje, če delodajalec nekoga odpusti, ali prikrajša. Ne vem česa se bojite. Saj
               zakon je jasen. Nekdo je lahko prikrajšan za plačo, če je na bolniški ali če ni
               prišel v službo. Nekdo je lahko prikrajšan zaradi pravic, če jih je kršil. Ne more
               biti pa prikrajšan zgolj in samo zaradi izmišljotine, čiste izmišljotine lastnika
               podjetja, ne more biti. Imetnik podjetja, lastnik, zasebnik, mi se namreč v tem
               procesu, kolikor jaz poznam menedžerje, obnašamo tako kot Anglija pred 350 leti.
               Anglija je gradila kapitalizem in takšen sistem, kot ga ima 400 let, mi pa mislimo,
               da ga bomo zgradili v 15 letih. Saj vemo, da moramo iti eno pot skozi. In ta pot naj
               ima neke varovalke. In ne, tudi besede "soglasja", da bi delavci dali soglasje, če se
               nekomu slučajno zgodi krivica, torej soglasje pri tem, da je prikrajšan v eni ali
               drugi stvari, ne. In kar je najhuje, da se avtor tega zakona zgleduje po Evropi. In
               že spet se ponavljam, ni res. Evropska zakonodaja, ki določa sodelovanje delavcev pri
               upravljanju ni zakonodaja, ki je nad nacionalno, ni, ni in ni. In ga ni boga, ki mi
               bo dokazal, da je, zato ne govoriti. Če pa želimo, bom povedal pa čisto po domače, če
               se zgledujemo pri pravicah delodajalcev, podjetnikov, po Evropi, potem pa dajmo še
               delavcem pravico in dajmo jim evropske plače. To pa ne! Ne glede, da ti gospodje,
               novodobni menedžerji, lastniki podjetij, zaslužijo milijarde. Včeraj je bila krasna
               slika teh "ubogih" gospodov, ki so seveda s "trdnim" delom in trudom prišli do tega
               denarja, kar jaz verjamem v narekovajih, tam enemu revežu mu damo pa slovensko plačo,
               trikrat pod povprečjem evropske, zahtevamo pa, da spoštuje evropska pravila. Saj
               nismo toliko neumni, gospodje.</p>
               <p>Slovenska nacionalna stranka, konkretno v njenem imenu gospa Barbara Žgajner Tavš je
               ponovno, ne vem katerič že, vložila dva amandmaja. Če ima avtor tega zakona pošten
               odnos do sodelovanja delavcev pri upravljanju, potem bo naš amandma sprejet. 50 ali
               pa 25. Napišimo 25. Seveda ne bo sprejet, zato ker boste s tem omogočili polovici od
               68% podjetij, da bodo nenadoma dobili nadzor delavcev, ali pa pravico delavcev do
               upravljanja. Če je pošten odnos zakaj pa 25 namesto 50 v 1. členu 25. Enaka pravila
               igre so, samo število se zmanjša. Seveda ne bo sprejet. Upam pa, da bo, vsaj, da bo
               malo pameti pri nekaterih. In drug, da damo možnost, da se soglaša pri kratenju
               določenih pravic oziroma da se soglaša, da sodelavec s sodelavcem soglaša z
               delodajalcem ali z delojemalcem soglaša. Soglasje je bistvo. Ni mogoče brez soglasja
               sveta delavcev odpovedati pogodbo o zaposlitvi, recimo. V čem je tu strah in trepet?
               Jaz sem prepričan, da nihče med poštenimi delavci ne bo ščitil delavca - lenuha. Ker
               vsak mora pošteno delati in tisti, ki bo namesto delavca - lenuha delal, ne bo nikoli
               dal soglasje, da ga delodajalec, tistega lenuha, ne bo odpustil. Vsak delavec bo
               rekel: "Ja, hvala bogu, odpusti ga, saj jaz delam namesto njega!". Tako to gre in ta
               dva amandmaja sta čisto, popolnoma, bistvo Predloga zakona o spremembah in
               dopolnitvah Zakona o sodelovanju delavcev pri upravljanju. Poudarjam: sodelovanju
               delavcev pri upravljanju! Samo dva majhna amandmaja, ki vsebinsko ne spremenita nič,
               dajeta pa večim delavcem pravico do soodločanja v upravljanju, glede na število 50
               ali 25 in dajeta možnost delavcem do soglasja. Sicer pa, predlagam, pa bomo vložili
               ponovno novelo zakona, pa bomo zahtevali v enem členu, da se delavcem zajamčijo
               evropske povprečne plače. Hvala lepa.</p>
            </sp>
            <sp xml:id="SDZ4-Redna-25-2007-03-08.sp137">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima še gospod mag. Žnidaršič, v imenu poslanske skupine DeSUS.
               Izvolite.</p>
            </sp>
            <sp xml:id="SDZ4-Redna-25-2007-03-08.sp138">

               <speaker>MAG. FRANC ŽNIDARŠIČ:</speaker>

               <p>Spoštovani podpredsednik, spoštovani državni sekretar, spoštovane kolegice in
               kolegi!</p>
               <p>Poslanska skupina DeSUS bo ta zakon podprla, podprla pa bo tudi oba amandmaja, ki se
               nanašata na velikost oziroma število zaposlenih v podjetjih, samostojnih podjetnikov
               in seveda na zaščito predstavnikov delavcev v podjetjih, kjer so le-ti imenovani.</p>
               <p>Mi podpiramo amandma, ki predlaga 20 zaposlenih, zato ker ni znano, da bi bili
               predstavniki delavcev za kakršnokoli podjetje nevarni, saj je v njihovem življenjskem
               interesu, da podjetje uspeva in jim zagotavlja delo in kruh na daljši rok.</p>
               <p>Nasprotno smo prepričani, da je obramba delodajalcev oziroma s.p.-jev v tem primeru
               utemeljena s sebičnimi motivi, čeprav ne pri tistih, ki razumejo, da je rast in uspeh
               podjetja odvisen od dela zaposlenih in njihove pravice do soodločanja, vsaj v skromni
               obliki, ki jo ta inštitut predstavnika delavcev v podjetjih predvideva, upravičena.
               Tisti, ki ne mislijo tako jim gre za hitre zaslužke v kratkem času, na račun in za
               slabši položaj zaposlenih. Kar zadeva dejstvo, da s.p.-ji jamčijo z vsem svojim
               premoženjem, naj povemo, da je pač treba vzeti pamet v roke prej, kot pride tako
               daleč, da bi šla kakšna firma na boben. Tisti so pač nesposobni voditi firmo in
               dolgoročno ne predstavljajo ne delavskih mest in ne dobrih zaposlitev in je zato
               bolje, da usahnejo, kakor se to dogaja povsem normalno, povsod po svetu v tržnem
               gospodarstvu.</p>
               <p>Odgovornosti s.p.-ja do delavcev, če nimajo delavskega predstavnika, praktično ni
               nobene. In v takšnem položaju bi se znašlo, če ne bo popravljen amandma, 90% vseh
               zaposlenih pri s.p.-jih, kajti število tistih, ki imajo zaposlenih več kot 50
               delavcev je nekaj 10, med tem ko je vsem drugim, tistim, ki imajo manj kot 50
               zaposlenih, 180 ali nekaj čez. Tako, da mi mislimo, da je strah pred soupravljanjem
               delavcev neutemeljen, da pomeni pravzaprav strah tistega, ki ve zakaj se delavca
               boji. To so tisti, ki imajo v žepu adut hitrih zaslužkov in seveda, da ne rečem,
               eklatantnega izkoriščanja zaposlenih z grožnjo po odpuščanju, če ne bodo sprejemali
               kakršnihkoli pogojev, kakršnokoli plačo in se tu in tam odpovedali tudi tistim
               pravicam, ki so v običajnem poslovnem svetu povsem prirodne in vsem zaposlenim
               pripadajo.</p>
               <p>Tako, da mi mislimo, da ni mogoče predpostavke, da v velikih podjetjih delavsko
               soupravljanje lahko prinese k boljšemu vodenju firme in dolgoročnemu razvoju, v
               majhnih podjetjih pa ta predpostavka kar naenkrat usahne iz nam nepojasnjenih
               razlogov, s čimer se seveda mi ne moremo strinjati. Mi mislimo, da je tudi v teh
               majhnih podjetjih še kako interes delavcev, da firma preživi, da posluje dobro, ker
               vedo, da bo njihova večja plača možna samo iz uspešnega delovanja podjetja in moram
               povedati, da poznam podjetnike, ki so rekli, da bi brez svojih zaposlenih že zdavnaj
               propadli, če ne bi skupaj našli rešitev takrat, ko so bile težave, takrat ko se je
               ustavila proizvodnja, zaradi težav v proizvodnem procesu ali takrat, ko je bilo treba
               najti rešitve pri uvajanju novih artiklov majhne firme, ki je lažje prilagodljiva in
               bi podjetnik sam, brez svojih tudi strokovnih zaposlenih, tega ne zmogel. Tako, da mi
               podpiramo zakon s temi amandmaji, skupaj, in mislimo, da bo na ta način samo boljši
               in smo veseli in zadovoljni, da podobno razmišljajo tudi mnogi drugi v tem
               parlamentu. Hvala lepa.</p>
            </sp>
            <sp xml:id="SDZ4-Redna-25-2007-03-08.sp139">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Končali smo s predstavitvijo stališč poslanskih skupin. Sledi razprava o
               predlogu zakona v celoti. Besedo ima gospod Miran Potrč.</p>
            </sp>
            <sp xml:id="SDZ4-Redna-25-2007-03-08.sp140">

               <speaker>MIRAN POTRČ:</speaker>

               <p>Hvala lepa. Jaz bi rad poudaril samo dvoje, da ne razumem sicer navidezno pozitivnih
               stališč, ki jih do sodelovanja delavcev pri upravljanju izraža tudi koalicija, hkrati
               pa njihovega stališča, da je to sicer dobro, da je pa dobro samo za družbe z nad 50
               zaposlenimi, ne pa tudi z manjšim številom. Za mene je v tem stališču nelogičnost,
               absolutno. Ker, če je koristno za družbe z več zaposlenimi je prav gotovo tudi
               koristno za družbo z zaposlenimi preko 20.</p>
               <p>Nihče ne more očitati, da s tem želimo zagotoviti soupravljanje tudi v družinskih
               podjetjih, kar je bil očitek v drugi obravnavi. Danes smo s temi amandmaji zelo jasno
               pokazali in povedali, da gre za družbe z 20 zaposlenimi takšnih družinskih ni, ker
               družinska podjetja so res z nekaj zaposlenimi. In, če bi bili korektni in bi verjeli
               soupravljanju, potem bi to odločitev tudi sprejeli.</p>
               <p>In drugo. V 4. členu in amandmaju k njemu so predlagane spremembe prav zato, ker ta
               člen res bistveno posega v temeljno pravico člana sveta delavcev, to je v pravico
               biti odpuščen ali ne, zaradi delovanja kot član sveta delavcev, jasno, da v okviru
               zakona. Ampak, biti zaposlen ali ne, je vendar temeljna pravica, večja kot
               kakršnakoli druga in zaradi tega se mi zdi, da je bistvena degradacija in bistveno
               zmanjšanje možnosti njegovega delovanja, če ga je zaradi dela in stališč kot člana
               sveta delavcev mogoče brez soglasja sveta delavcev odpustiti in to je bistvena
               vsebina našega amandmaja. Ne razumem, da ga Vlada in vladna koalicija ne more
               podpreti. Hvala.</p>
            </sp>
            <sp xml:id="SDZ4-Redna-25-2007-03-08.sp141">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospa Majda Širca. Prosim.</p>
            </sp>
            <sp xml:id="SDZ4-Redna-25-2007-03-08.sp142">

               <speaker>MAJDA ŠIRCA:</speaker>

               <p>Hvala lepa. Ključno vprašanje pri amandmajih, ki se v tretjem branju pojavijo, je
               zastopanost in vpliv delavcev v družbah. Opozarjam, da dejstvo, da v tretji obravnavi
               obravnavamo tako pomembne amandmaje, je tudi posledica neke fige v žepu, ko so se v
               določenem trenutku določene obljube obrnile in se je v vmesni etapi, ko je zgledalo
               že, da bo zakon zadovoljivo rešil ta vprašanja, vrnil na tisto kar je pravzaprav
               Vlada na samem začetku hotela. Skratka, bil je vmes nek trik, ki ga sedaj, recimo,
               poskušamo koregirati in zato bomo podprli te amandmaje oziroma intenco teh
               amandmajev. Zame je še posebej pomemben 4. člen oziroma 67. člen, kjer se uveljavlja
               delovno-pravna imuniteta članov sveta delavcev. Prav zaradi tega, ker mislim, da v
               kolikor bi se ta, tako kot je v 4. členu formuliran, amandma, bodisi poslanske
               skupine SD oziroma z nekoliko omejeno obliko tudi SNS, lahko zagotovila neke vrste
               imuniteta članom sveta delavcev in s čimer bi se lahko umaknili tisti pritiski, ki so
               v bistvu lahko v ozadju. Zagotovila bi se večja neodvisnost članov sveta delavcev,
               kajti logično je, da v kolikor bi bili ti člani in bodo ostali izpostavljeni
               pritisku, da če ne bodo povšečno ravnali za tistega, ki bo sledil določenim interesom
               jim lahko sledi odpustitev ali kaj drugega še hujšega. In potem ni daleč do tiste
               situacije, s katero se v paralelnih okoliščinah srečujemo dandanes na vsakem koraku,
               ko nepovšečni, bodisi v manjšini, izstopajo iz določenih teles, recimo, spomnimo se
               kako so predstavniki delavcev v časopisu Delo zapustili svoje pozicije v nadzornem
               svetu Dela ali kako, če omenim zadnji primer, novinarji, recimo, v Primorskih novicah
               zvedo za spremembe njihovih uredniških politik šele skozi kolofon oziroma kjer se
               odgovorna urednica postavlja kar mimo zakona, seveda ob primerni podpori političnih
               botrov.</p>
               <p>Nedvoumno je, da ne gre za ščitenje oziroma za neko potuho, kot danes slišimo. V
               kolikor ne bi ostala rešitev, ki jo predlagamo v amandmajih, ki jo podpiramo v
               predlaganih amandmajih, bi bila ranljivost teh članov seveda večja in s tem
               posledično tudi slabša kvaliteta samih družb, ki ne bi videle in ne bi imele varnosti
               v svojem predstavniku in v njegovih stališčih. Zaradi tega menimo, da je absolutno
               potrebno puščati to rešitev, konec koncev ne gre za absolutno zaščito, kajti gre tudi
               za vmesno soglasje članov Sveta delavcev in zaradi tega je logično, da v kolikor te
               varovalke ne bo oziroma je ne zagotovimo, potem bo, kot sem že dejala, ranljivost
               toliko večja in s tem tudi možnost s pritiski vplivanja na predstavnike bistveno bolj
               ogrožujoča. Hvala lepa.</p>
            </sp>
            <sp xml:id="SDZ4-Redna-25-2007-03-08.sp143">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Preden bi dal besedo naslednjemu bi vas rad opozoril, da teče razprava o
               predlogu zakona o celoti in ne še o amandmajih. Torej bi prosil, da razpravljamo o
               zakonu v celoti. Pozneje imamo razpravo o posameznih amandmajih. Besedo ima gospod
               Bojan Kontič.</p>
            </sp>
            <sp xml:id="SDZ4-Redna-25-2007-03-08.sp144">

               <speaker>BOJAN KONTIČ:</speaker>

               <p>Hvala lepa, gospod podpredsednik. Opozorilo je vsekakor na mestu, ampak ko govorimo o
               zakonu in ko govorimo o tem, ali zakon sprejeti ali ne, se seveda naša napoved odraža
               tudi v tem oziroma bo odvisna od tega, ali bodo amandmaji sprejeti ali ne bodo
               sprejeti, se pravi, to je vse skupaj povezano. Še to bi rad povedal, da je skupni čas
               tako ali tako za razpravo o zakonu v celoti kot o amandmajih tako, da ni bistvene
               razlike, kajti poslanci imamo v naprej določen skupni čas znotraj poslanske
               skupine.</p>
               <p>Jaz se bojim, da pri vseh teh spremembah zakonodaje nekateri gledajo na to ureditev
               iz napačnega konca. Gledajo s predpostavko, da so zaposleni pri upravljanju podjetij
               zgolj moteč, nezaželen faktor, zgolj kot tisti, ki bodo onemogočali uspešno
               poslovanje, zgolj kot tisti, ki jim je osnovni interes samo plača in zgolj kot tisti,
               ki kot jih vidijo lastniki kapitala, kot strošek, ki je lahko nekoliko večji,
               nekoliko manjši in če imaš moč in možnost, da z njimi manipuliraš in šikaniraš so
               seveda stroški lahko nižji, ker jih vedno držiš na vrvici češ, če ne želiš tako kot
               mislimo mi, ki imamo kapital in smo lastniki podjetij, so ti vrata navzven vedno
               odprta. Zato je pomembno, da s pravilnega vzornega kota gledamo na to ureditev. Danes
               dopoldne smo kar nekaj časa porabili za to, da smo govorili o imuniteti poslank in
               poslancev. In nekateri, trdno prepričani, da je potrebno zagotoviti neodgovornost,
               nekaznovanje poslancev tudi za žalitve, tudi za vse ostalo, kar je sestavni del, žal,
               sestavni del govora v tem parlamentu. Ko pa govorimo o zaposlenih, ko govorimo o tem,
               da bodo te ljudi lahko odpuščali in da tem ljudem ni predobro dati preveč možnosti za
               soupravljanje, tukaj pa se naša pojmovanje odgovornosti zelo skrči. In smo
               pripravljeni zelo enostavno urediti zadeve tako, da sicer v naslovu zakona napišemo o
               soupravljanju, v tekstu zakona se pa potrudimo, da je tega soupravljanja čim
               manj.</p>
               <p>Sprejemanje tega zakona, ki ureja sodelovanje delavcev pri upravljanju, torej odraža
               tudi odnos nas v Državnem zboru in preko nas tudi odgovornost in odnos države do
               položaja zaposlenih. Ti so gotovo šibkejša stran v odnosu med delom in kapitalom, ki
               postaja vse močnejši oziroma v odnosu med delojemalci in delodajalci. Danes je že
               skoraj vsem na tem svetu jasno, da razvoj družbe ne more sloneti samo na zaščiti
               interesov kapitala in da je razvoj podjetja, ne bom ponavljal besed spoštovanega
               kolega Brenčiča, ki je govoril o tem, kako pomembno je kakšni so odnosi znotraj
               podjetja, kako pomembno je ali gre med lastniki kapitala, med delodajalci, in na
               drugi strani delojemalci za zaupanje ali gre za skupni interes napredka tega
               podjetja. Kako pomembne so te zadeve pri tem, ko želimo zgraditi pri ljudeh občutek
               pripadnosti in kako pomembno je, da ljudje zadovoljni prihajajo na delo in prispevajo
               svoj delež zato, da je to podjetje uspešno. To so pomembne zadeve in zakoni bi morali
               poskrbeti, da te interese zaposlenih tudi zaščitimo, da zaščitimo šibkejši člen v tej
               verigi. Zanesljivo so zaposleni šibkejši v primerjavi z lastnikom kapitala.
               Prestrašen in nezaščiten delavec ne more biti nosilec razvoja, to upam, da nam je že
               vsem, bolj kot ne, jasno. Torej, pripadnost podjetju pa se gradi na način, da ljudi
               povabiš k sodelovanju, k soupravljanju. In tisti, ki vedo, kaj je razvoj in tisti, ki
               so že kdaj slišali tudi za duhovni kapital, tisti vsekakor razmišljajo o tem, že brez
               tega, kako privabiti zaposlene k temu, da se dodana vrednost čim bolj poveča.</p>
               <p>In amandmaji, ki so vloženi, ta tekst vsekakor izboljšujejo, zato morda res, kakor
               ste dejali podpredsednik Državnega zbora, o amandmajih kasneje. Ampak zelo pomembno
               je ali bodo ti amandmaji k členom, predvsem 1. in pa tudi k 2. členu, sprejeti. Od
               tega bo odvisna verjetno tudi nadaljnja usoda tega zakona, čeprav sem prepričan, da
               je, žal, o tem, kako in na kakšen način v naši državi soupravljati že odločeno. In
               nehote se mi vrača spomin na tisti zakon, ki smo ga dvakrat v tem Državnem zboru
               zavrnili, to je o participaciji zaposlenih pri delitvi dobička. Tudi tega zakona, za
               enkrat, še ni.</p>
               <p>Jaz predlagam Vladi, da resno razmisli, ko bo ta zakon pripravljala, in napovedi so,
               da naj bi v letošnjem letu ugledal luč sveta, v nasprotnem primeru ga bomo Socialni
               demokrati ponovno vložili, ker smo to tudi napovedali, da takrat tisto, kar zapišete
               v naslovu zakonu, dejansko tudi, da se tisto odraža v tekstu zakona. Me je pa kar
               malo strah, glede na izkušnje, kako se bo ta zgodba končala. Hvala lepa.</p>
            </sp>
            <sp xml:id="SDZ4-Redna-25-2007-03-08.sp145">

               <speaker>PODREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Aleš Gulič, prosim.</p>
            </sp>
            <sp xml:id="SDZ4-Redna-25-2007-03-08.sp146">

               <speaker>ALEŠ GULIČ:</speaker>

               <p>Spoštovani gospod predsedujoči, cenjene kolegice, cenjeni kolegi!</p>
               <p>To kar bom povedal seveda ni toliko namenjeno vam, ki boste čez nekaj časa glasovali
               o tem zakonu, zaradi tega, ker smo že pravzaprav videli kako teče ta pot. Namenjeno
               pa je predvsem tistim, ki bodo nosili posledice tega zakona in predvsem tistim, ki
               bodo nosili negativne posledice sprejema tega zakona, to so delavci.</p>
               <p>Delavci, seveda vseh vrst, jaz ne mislim, da je v Sloveniji zdaj takšno stanje, da
               imamo samo ročne delavce, da imamo samo proletariat, ki ga tako zaničujete, ampak, da
               imamo seveda zdaj, predvsem v majhnih podjetjih, tudi delavce z zelo visoko
               izobrazbo, ki so zelo inteligentni, ki so zelo izobraženi in ki zelo dobro vedo kaj
               počno. Predvsem to velja za mala podjetja, za tista, ki jih štejemo za propulzivna,
               za inovativna, za tista, ki bodo dajala naše ime Evropi.</p>
               <p>Po drugi strani pa seveda imamo lastnike, ki so včasih takšni ali drugačni. Jaz,
               seveda, že pri osnovni ideji, se pravi pri osnovnem semu tega zakona vidim predvsem
               voljo, željo, da bi se ljudi spet in ponovno razdelilo. Da bi se jih razdelilo na dva
               razreda, ki bi seveda živela v boju, v sovraštvu in tako bi se dalo lažje vladati.
               Poleg tega se pa iz takšnega zakona potem ustvarja tisto stanje, ki ga tako hvalite,
               da bo naš prostor sedaj bolj sprejemljiv za vse tuje investitorje in tako naprej in
               seveda na oltar tega dajete spet delavce - ustvarjalce, ker jih bo lažje izkoriščati,
               ker jih bo lažje šikanirati, ker bo lažje početi mobing ali kako se reče temu
               nadlegovanju in podtikanju, zadnje čase, oziroma če tega ne bo, se jih bo pač lahko
               odpustilo. Se pravi delavec, slovenski delavec ali pa delavec na slovenskem, bo v
               veliko slabšem položaju, kot v drugih državah Evrope. Tako se torej vabi! Vabi se z
               mesom!</p>
               <p>Po drugi strani, ta isti govorite o tem, kako naj bi bili ljudje pri nas zaščiteni,
               kako naj bi jim bilo bolje, kako je vse v redu. Hvalite se predvsem s tem, da gre
               Nemčiji dobro, da smo si na jasnem, v tem trenutku in zato je tudi gospodarska rast
               toliko večja. Naj se tam nekaj sesuje, bomo videli s kakšnim vremenom se boste potem
               meteorologi hvalili naprej. To je zdaj tisti problem. In prav gotovo je treba
               podpreti vse tiste amandmaje, ki dvigajo to raven oziroma ohranjajo nekatere zadeve,
               ki smo jih v Sloveniji že imeli. Za to gre. Vzpostavljanje taborov, blokov znotraj
               Slovenije, verjamem, da koristi sedanji Vladi in vladajočim. Ampak prav gotovo pa to
               za Slovenijo, niti na srednji rok, kaj šele na dolgi rok, ni dobro. Zato mislim, da
               premislite še enkrat tisti, ki ste z diverzijo pravzaprav šli spreminjati že
               spremenjen zakon, dopolnjen zakon, ki je bil vendarle boljši, kot je to, kar imamo
               sedaj pred seboj. Če amandmaji ne bodo sprejeti bomo v Liberalni demokraciji
               glasovali proti, to vam je lahko popolnoma jasno. In pomislite kdaj tudi na ljudi, ne
               samo na tiste, ki delajo, tudi na njihove družine in tako naprej. S tem na nek način
               izločate iz soupravljanja, pa ne samo podjetij, celo vrsto ljudi, cele sloje. Hvala
               lepa.</p>
            </sp>
            <sp xml:id="SDZ4-Redna-25-2007-03-08.sp147">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Drago Koren.</p>
            </sp>
            <sp xml:id="SDZ4-Redna-25-2007-03-08.sp148">

               <speaker>DRAGO KOREN:</speaker>

               <p>Hvala za besedo, predsedujoči. Soupravljanje delavcev je po mojem mnenju zelo
               pomembno za vsako podjetje in prepričan sem, da se vsak menedžer, vsak lastnik
               podjetja, pa tudi vsak mali podjetnik tega zelo dobro zaveda, kajti njegov uspeh je
               prav gotovo odvisen od dobrega ali slabega dela delavcev, ki jih ima zaposlene. Jaz
               moram reči, da je škoda, da moramo v Državnem zboru sprejemati tak zakon, to govorim
               čisto v svojem imenu, po svojem razmišljanju, tako kot nekje zelo težko sprejemam, da
               smo morali sprejemati zakone, ki govorijo o ženskih kvotah, kajti po mojem
               prepričanju so to zadeve, ki so same po sebi umevne in še enkrat bom rekel, vsak
               dober podjetnik bo to soupravljanje skušal uvesti v svoje podjetja. Pa bom rekel, če
               zaradi drugega ne, čisto zaradi svojih lastnih koristi. Priznati moram, da mi je bila
               zelo všeč razprava kolega Bojana, kajti tudi jaz zelo podobno razmišljam kako
               pomembno je kakšni delavci so v podjetjih, velikih ali malih. In ko sem v teh zadnjih
               letih malo več hodil po podjetjih, moram reči, da sem zelo presenečen kako veliko
               pripadnost imajo delavci do določenih podjetij. Pa bom rekel, delavci z zelo nizkimi
               plačami, ampak čutijo tako močno povezanost, pripadnost temu podjetju. Niti ne
               razmišlja, da bi se ob možnosti prestavitve na drugo delovno mesto, da bi se
               prestavil, ker pač čuti tako močno pripadnost. Podjetja, dobra podjetja, znajo zelo
               dobro izkoristiti to soupravljanje, vsak dober predlog, ki pride od najmanjšega
               delavca. Ko sem hodil čez hale Siemens Boscha v Nazarjah sem videl, kako delodajalci,
               menedžerji vzpodbujajo sodelovanje delavcev, kako iščejo nove možnosti. Vsaka mala,
               drobna sprememba, ki jo delavec na enem mestu predlaga, skušajo upoštevati in te
               zadeve tudi nagradijo, tako s plačo kot z dodatnimi vzpodbudami.</p>
               <p>Jaz bom še eno stvar povedal, prej je gospod Barovič malo o tem govoril, kar se mi
               zdi zelo pomembno. Jaz pravim glavna pravica delavca je, da dobro dela in da za to
               svoje delo dobi dobro plačilo. Poudarek je predvsem na dobrem plačilu. Vse prevečkrat
               je še vedno, pri nas tako, kot je Barovič razmišljal, po eni strani smo v Evropi,
               tako z delom, tako z dobrim delom, ampak dajmo narediti tudi to, da bodo tudi plače
               dobre. Hvala lepa.</p>
            </sp>
            <sp xml:id="SDZ4-Redna-25-2007-03-08.sp149">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod mag. Janez Drobnič.</p>
            </sp>
            <sp xml:id="SDZ4-Redna-25-2007-03-08.sp150">

               <speaker>MAG. JANEZ DROBNIČ:</speaker>

               <p>Hvala lepa za besedo. Zagotovo je v prvi vrsti interes delavcev, da dobijo pravočasno
               plače, da so te dostojne in da so delavni standardi izpolnjeni. To seveda s
               soupravljanjem težko zagotovimo, to zagotovimo z drugimi zakoni in z drugimi načini
               urejanja. Soupravljanje kot je bilo že sprva poudarjeno, kar sem tudi v svoji
               predstavitvi poudaril, pomeni predvsem prispevek, tudi delavcev, k soupravljanju
               podjetja, k njegovemu uspešnemu vodenju, k njegovi stabilnosti in s tem tudi
               stabilnosti delovnih mest in perspektivi. To je poudarek na soupravljanju. Ostalo kar
               je, je pa naloga sindikatov, da se na splošni ravni pogajajo za dostojne plače in za
               določeno raven.</p>
               <p>Konfliktni interesi niso dobri. Imeli smo recimo zelo močne pogajalske pozicije v
               nekdanjem Tamu. Sindikati dobro organizirani, vendar na način konflikta se ni prišlo
               nikamor. Zato sodobni menedžerji uvajajo soupravljanje, ker je v korist vseh. Pa ne
               za to, ker bi čakali ta Državni zbor, da sprejme ta zakon. Tisti, ki je pameten, je
               to naredil, vendar zagotovo ne tako, da bi se zagotovile nasprotne tendence in
               nasprotni interesi, ki konec koncev pomenijo tudi škodo za delavce.</p>
               <p>S soupravljanjem ne morete nadomestiti tistih temeljnih pravic delavcev in
               zagotovitev, to predvsem država, državni organi, inšpekcija. Višina teh pravic pa so
               pogajanja, seveda nekaj je pa tudi v okviru predpisov, ki se sprejemajo v Državnem
               zboru. Primerjave z Nemčijo jaz ne bi delal, ker Nemčija je pred tem, da reformira
               svoj sistem trga dela in se raje zgledujmo po državah, ki imajo sodobnejše urejena
               delovna razmerja in tudi sodelovanje delavcev pri upravljanju, da se lahko spopadejo
               s temi najmodernejšimi izzivi in ti najmodernejši izzivi niso samo lahkotni in tam
               kjer vsak nekaj pridobi, ampak so zahtevni, ker se lahko marsikaj tudi izgubi. Torej,
               sam menim, da zakon gre v pravo smer, uveljavljamo evropske standarde in kot
               takšnega, v priloženi verziji, ga tudi sprejmimo.</p>
            </sp>
            <sp xml:id="SDZ4-Redna-25-2007-03-08.sp151">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Dušan Kumer.</p>
            </sp>
            <sp xml:id="SDZ4-Redna-25-2007-03-08.sp152">

               <speaker>DUŠAN KUMER:</speaker>

               <p>Hvala lepa. Jaz ne bom uporabil še enkrat besede to kar sem v svojem uvodu povedal,
               da sem malo žalosten in malo me preseneča, ampak moram, drugače ne morem v svoji koži
               sedeti v tem Državnem zboru. Jaz moram reči, da tudi zdaj, ko sem poslušal bivšega
               ministra, sem mislil, da smo mi že malo prešli nekatero logiko razmišljanja in
               "feeling" procesov tega človeštva skozi zgodovino in da živimo zdaj v 21. stoletju,
               kjer smo ljudje ne glede na socialni status, ne glede na status, ko se rodimo, kam
               smo postavljeni v družbenih hierarhiji, skušamo kvalitete življenja, psiho tudi
               socialnih nekako balansirati, iskati tisto srednjo mejo. Me pa vedno bolj spominja,
               in to sem že dvakrat omenil, vse me bolj spominja na strategijo in podstat neke
               milostne politike, ki jo uvajamo skozi zakone, ki jih sprejemamo v tem Državnem zboru
               predvsem s strani Ministrstva za delo, socialo in družino. Tako kot da vsi tisti, ki
               hodijo v službo dobijo plačo, gredo k zdravniku, morajo nekomu biti, za to, da lahko
               to dobijo, to storitev, to uslugo dobijo, nekomu zahvalni, nekomu morajo milostno se
               pokloniti. Ali je to minister ali je to Vlada ali je to država, ki mu je z zakonom to
               omogočila, na drugi strani pa se mu ne prizna, da se je v bistvu to storitev, to
               uslugo on sam zaslužil s tem, ko je s svojim znanjem, s svojimi sposobnostmi
               doprinesel tudi k razvoju in prosperiteti te družbe ali pa tega ožjega okolja. In
               zato sem na nek način, ne bom rekel prizadet, ampak me take diskusije malo vržejo iz
               tira. Naštejete mi podjetja, ki so šla v likvidacijo in stečaj, kjer so bili
               izključni krivci delavci. Naštejte mi. Potem ta vaš argument jaz sprejemam. Jaz do
               danes tega na žalost nisem slišal.</p>
               <p>Tretja zadeva. Oba amandmaja, ki ju imamo danes, ki sta res minimalna amandmaja -
               zakaj tisti, ki ste proti tema dvema amandmajema, se pravi proti 1. členu in proti
               4., 67. - iz drugega zornega kota ne pogledate. Da ta dva amandmaja gresta v prid
               lastniku in menedžmentu, za vso to počutje, ki ste rekli, da v nekem okolju mora
               funkcionirati, da tudi delavci neposredno skozi to zakonodajo prevzamejo nase tudi
               del odgovornosti za perspektivo, prosperiteto tega istega podjetja. Zakaj vedno
               gledate z druge strani, negativne, kako bodo nagajali lastniku ali pa menedžmentu v
               podjetju. In ne nazadnje, kolegi poslanci in poslanke, vas vprašam, vi ste menedžerji
               v tem Državnem zboru, v tej stavbi, tudi tukaj so zaposleni, pa vas sprašujem, kot
               menedžer, vem, da je lastnik na Gregorčičevi, to je Vlada, ki z največjim lastnikom,
               to je ministrom za javno upravo, ki dela seveda vsebinsko Zakon o javnih uslužbencih.
               Koliko vi poskrbite v tej hiši v tem odnosu do zaposlenih, ki niso v tej dvorani, ki
               so ostali, koliko vi opravljate to funkcijo, o kateri danes govorite, da se to naj bi
               in naj se dogaja v podjetjih? Vsak zase naj se vpraša, kako opravlja to funkcijo. In
               ko mi boste malo svoje izkušnje povedali iz te medsebojne komunikacije z delavci v
               tej hiši, da so pozitivne, da so vsi zadovoljni, da nobenemu nič ne manjka, da so s
               plačami zadovoljni, da so z delovnim časom zadovoljni, vse to, kar zdaj govorite in
               nakladate. Potem bom seveda vam verjel, dokler pa mi tega ne dokažete, pa ne morem
               verjeti. Zato še enkrat, vzemite ta dva amandmaja kot v prid lastniku, kapitalu in
               posameznemu podjetju ali pa družbi, da gre, da uporabim, ne vem kakšen izraz, boljši
               prihodnosti nasproti.</p>
               <p>In še nekaj, čisto za na konec, to pa moram bivšemu ministru reči, največja napaka
               je, če se sam ne zavedaš, da si ravnal ali ravnaš napak. Še mnogo hujša napaka pa je,
               če trdno vztrajaš in si prepričan, da se ne moreš nikoli zmotiti. In moje mnenje je,
               da predlog, osnovna vsebina tega zakona, je neke vrste zmota. Ni potrebno, ni
               razloga, da se zmanjša nivo teh soupravljalskih pravic, ki jih imajo delavci v
               Sloveniji. Nobenega razloga do zdaj nisem slišal.</p>
            </sp>
            <sp xml:id="SDZ4-Redna-25-2007-03-08.sp153">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospa Barbara Žgajner Tavš. Prosim.</p>
            </sp>
            <sp xml:id="SDZ4-Redna-25-2007-03-08.sp154">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Dovolite, gospod Kumer, vam bom jaz odgovorila na tisto, kar
               ste sicer povprašali vladajoče poslanke in poslance, kolikor sem vas razumela. Kar se
               tiče dobrih menedžerjev, v okviru državne uprave, jaz upam, da veste, pa verjamem, da
               veste, pa verjamem, da vedo tudi ostali poslanke in poslanci, sploh pa čutijo to
               zaposleni v okviru državne uprave, da so dobri menedžerji pod taktirko Vlade
               Republike Slovenije, žal, sprejeli odpuščanje brez krivdnih razlogov. Pa naj si bo
               pod imenom dobrih, sodobnih menedžerjev ali kakorkoli hočete. Ampak to so dejstva,
               dejstva, da je treba delavce priviti čimbolj in nad njimi izvajati teror. Pa ne
               rečem, da so vsi delavci pridni, daleč od tega. Ampak dejstvo je, da prav vsi delavci
               padejo pod ta teror in ravno zaradi tega, spoštovane kolegice in kolegi, imamo danes
               vložena dva amandmaja. Dva amandmaja, ki pravzaprav vračata, če hočete, nenazadnje
               tudi besedilo zakona, v tisto osnovo, ki je bila enkrat že potrjena v okviru
               Državnega zbora oziroma sprejeta na matičnem delovnem telesu, ki ji je pritrdil tudi
               človek, ki je danes z nami, s strani Ministrstva za delo, družino in socialne zadeve,
               državnega sekretarja na tem ministrstvu. In, veste, ko sem poslušala besede o dobrih
               delavcih, o delodajalcih, kako so delodajalci pošteni, kako delodajalci upoštevajo
               soupravljanje delavcev. Ali res? Jaz sprašujem ali res? S strani Ministrstva za delo,
               družino in socialne zadeve, pa bodite pozorni na ime ministrstva, ne govorimo namreč
               o Ministrstvu za gospodarstvo ali Ministrstvu za finance, govorimo o Ministrstvu za
               delo, družino in socialne zadeve. Ali res to ministrstvo piše in sprejema, konkretno
               ta zakon, zato ker so vsi delodajalci dobri in pošteni in upoštevajo delavce v okviru
               soupravljanja? Ne, to je zakon, ki daje neko zaščito delavcem. Zaščito delavcem, da
               bodo imeli pravno varnost, če hočete, ne da bodo lahko odpuščeni iz krivdnih razlogov
               kar tako, ker pač delodajalcem ne sedejo, ne vem, po politični funkciji ali
               kakorkoli. In veste, žalostno je, kako ponosni smo, kako čutijo delavci, tudi tisti z
               najnižjimi plačami, ki ne dosegajo niti nekega socialnega minimuma. Kako ponosni so,
               ker so lahko člani nekega podjetja, kljub nizkim plačam. Ne smemo biti zadovoljni s
               tem, naša želja mora biti in težiti moramo k temu, da bodo zadovoljni zato, ker so
               pošteno plačani za svoje trdo delo. To mora biti cilj te vlade in tega parlamenta,
               spoštovane kolegice in kolegi. In ne nazadnje, ko se nekateri sklicujejo na to, kako
               Slovenija ne sme slediti nekemu nemškemu modelu. Pa dajmo slediti švedskemu modelu
               ali sistemu, ki je boljši od nemškega. In kateremu ne nazadnje sledi tudi amandma, ki
               smo ga predlagali v Slovenski nacionalni stranki - konkretno švedskemu modelu - glede
               soupravljanja v okviru samostojnih podjetnikov, če hočete, oziroma podjetij.</p>
               <p>Zaključila bom morda le ali pa zgolj še eno zadevo, ko sem tudi danes s strani
               bivšega ministra - bom še enkrat poudarila - za delo, družino in socialne zadeve
               slišala,da imamo druge inštitucije v naši državi, ki skrbijo za zaščito delavcev, ko
               prihaja do kršitev. Omenil je inšpekcije. Včeraj smo poslušali tudi s strani tega
               istega človeka, kako in zakaj so inšpekcije neučinkovite. Zakaj potemtakem brišemo v
               tistih zakonih, ki pa imajo možnost oziroma dajejo možnost za neko zakonsko zaščito,
               zakaj brišemo pravice oziroma zaščito teh delavcev? Dejstvo je, spoštovane kolegice
               in kolegi, da se v teh podjetjih, katerih ključni cilj, če hočete, je dobiček, se
               dogajajo velike kršitve na račun delovne sile, tudi v državni upravi se dogajajo
               številne kršitve, to si upam trditi s tega mesta, ker poznam. Poznam ukrepe, ki so
               bili sprejeti, če hočete, pod to vlado, pa ne sledijo nekim smernicam priznanega,
               dobrega menedžerstva. Daleč od tega! Zato še enkrat razmislite in resnično, ko bomo
               odločali o dveh amandmajih, podprite amandmaja, ki sta, roko na srce, ne nazadnje v
               prid tudi človeku, ki zastopa Ministrstvo za delo, družino in socialne zadeve.</p>
            </sp>
            <sp xml:id="SDZ4-Redna-25-2007-03-08.sp155">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospod Ljubo Germič.</p>
            </sp>
            <sp xml:id="SDZ4-Redna-25-2007-03-08.sp156">

               <speaker>LJUBO GERMIČ:</speaker>

               <p>Hvala lepa za besedo, gospod podpredsednik. Spoštovane kolegice in kolegi! V tem
               tednu smo potrdili ministra brez listnice, ki je svoj program utemeljeval na treh
               temeljnih točkah, to so: ustvarjalnost, podjetništvo in samozavest. V mojem nastopu
               takrat sem rekel, da Vlada na tej platformi zagovarja in predstavlja neko zaveso za
               javno mnenje, medtem ko ravnanja kažejo ukrepe, ki gredo na velikih področjih ravno v
               nasprotno smer. Kako torej danes razumeti, da bo minister brez listnice, ki bo vodil
               vladno službo za razvoj, lahko verodostojno utemeljeval, da pa pri ustvarjanju
               pogojev za ustvarjalnost misli ta vlada resno. Kako to razumeti, če pa na eni strani
               govori o tem, da je za ustvarjalnost potreben zelo ozek krog ljudi, medtem ko pa
               veliko število drugih lahko izključimo in jih ne želimo imeti pri procesih
               soupravljanja. Ali ni to zanimiv razkorak za doseganje enega in za doseganje drugega
               cilja. Ko temu dodam samozavest, ali mi mislimo, da danes sporočamo zaposlenim v
               Sloveniji: bodite samozavestni, ko boste imeli kaj za povedati, povejte! Ja, saj če
               bo nekdo to razumel tako, da vi želite škoditi, boste imeli varovala, da boste lahko
               svoje namene tudi ubranili. Ne, mi danes ne želimo povedati ljudem to, kar želi
               prodati ta vlada skozi ponovno kuliso ministra brez listnice: Slovenke in Slovenci
               imejte samozavest. Kakšno stopnjo samozavesti in kje, če na drugem realnem polju, in
               teh polj je veliko, govorimo: če boste izgubili službo in boste slučajno prijavljeni
               na borzi dela, boste tam zato, ker ne želite delati! Zelo jasno sporočilo, kako
               želimo oblikovati samozavest. Če se boste znašli tam, ne po svoji krivdi, boste pa
               morali sprejeti, ne glede na to, kakšna bo vaša izobrazba, par stopenj glede na vašo
               izobrazbo nižje delo. Ponovno dokaz krepitve samozavesti. Ko sedaj to združimo na eni
               strani te velike razkorake in jih kombiniramo v podjetništvo, podjetništvo, kjer na
               eni strani imejmo menedžment, lastnike, ki bodo vedeli vse, kar je potrebno in dobro
               za to firmo, in na drugi strani pa tiste, ki bi jih želeli imeti zato, da
               soustvarjajo, sooblikujejo, soupravljajo v dobrobit vseh, postavimo v vlogo meznih
               delavcev: vi pridite, naredite in odidite. Če bo na kakšni steni še "kaselc" za vašo
               pobudo, bo to dobrodošlo. Dvomim pa, da bo tudi ta "kaselc", v katerega dajete kakšno
               vašo dobro idejo, v takem podjetju.</p>
               <p>Jaz mislim, da bi mi morali dajati, predvsem pa Vlada in ta parlament, drugačno
               sporočilo. Mi smo tisti, ki vlivamo zaupanje, samozavest in vzpostavljamo dialog.
               Kako je danes zanimivo poslušati bivšega ministra za delo, ko reče: s konfliktom se
               ne pride nikamor. Potem se pa vprašam, gospod predsednik Vlade, kaj je bil vaš
               argument, da ste ga zamenjali - ravno to, da ste urejali, gospod minister, stvari s
               konfliktom. Ni bil vzpostavljen socialni dialog! Potem se pa vprašam, kdo je tukaj
               nor. Kajti, govori na način, pa ne razumeti, kaj govorimo, je, mislim, v tej hiši
               podcenjujoče in ne bi želel dati komurkoli te karakteristike, ampak danes govorimo o
               tem, ali bomo vzpostavili takšna razmerja med delodajalci in med delojemalci, ki bodo
               ustvarjala partnerstvo in krepili dialog. Sporočila, ki jih dajemo, da se z zakonom
               postavlja bistveno nazaj od tega, kar smo že imeli in kar smo gojili, in to seveda ni
               enostaven proces, saj dialogi niso enostaven proces. Vsi, ki ste bili menedžerji,
               direktorji ali na vodilni funkcijah, veste, da usklajevanje, dialog ni enostaven
               proces, ampak je tisti, ki je produktiven, ki ravna s človeškimi viri tako, da lahko
               iz njih dobi maksimalni možen učinek. Če govorimo, da smo na znanju temelječa družba,
               če govorimo o varovanju in razvoju človeškega kapitala, človeških virov, potem tudi
               tako ravnajmo.</p>
               <p>Če smo uspeli v dialogu na odboru najti skupen jezik tako opozicija, tako koalicijski
               poslanci in smo mogoče tudi Vladi ponudili rešitev, ki je boljša, skupaj s stroko, ki
               je zelo temeljito pripravljala analize dosedanjih posledic ali ukrepov na podlagi
               obstoječega znanja, dajmo potem ta napor, ta premislek vključiti tudi v tej fazi v
               tretjem branju tega zakona, kar smo že enkrat postorili. Dve stranki te vladajoče
               koalicije sta vložili amandmaje v drugem branju, kar pomeni, da je somišljenikov za
               naše predloge ali predloge, ki jih skupaj zagovarjamo v okviru teh amandmajev,
               bistveno več, kot je pa vladajoča koalicija, ki podpira to vlado. To pomeni, da so ti
               predlogi "s soljo", imajo neko vsebino, za katero veliko ljudi v tej hiši razmišlja,
               da je dobra. In seveda, kolegice in kolegi, poziv na strani koalicije je: dajte zmoči
               ta napor, podprite te amandmaje, ki jih poskušamo ponovno sprejeti zato, da bomo
               izboljšali besedilo tega zakona. In dajmo Vladi možnost, da to, kar govori, to, kar
               predstavlja, kar zapiše v program strateškega razvoja Slovenije, kar govori in zapiše
               v mega projektih, ki jih je treba uresničiti, da lahko to storimo samo tako, če bomo
               v tem dvomilijonskem narodu povezali vse to, kar v teh dveh milijonih ljudi tudi
               obstaja maksimalno. Dajmo narediti ta napor, povejmo ljudem, da želimo v teh
               podjetjih sooblikovati dialog, sooblikovati najboljše rešitve zato, da bodo ti ljudje
               zadovoljni prihajali in odhajali z dela. Hvala lepa.</p>
            </sp>
            <sp xml:id="SDZ4-Redna-25-2007-03-08.sp157">

               <speaker>PODPREDSEDNIK MAG. VASJA KLAVORA:</speaker>

               <p>Hvala. S tem smo izčrpali seznam prijavljenih razpravljavcev. Želi morda predstavnik
               Vlade besedo? Ne. Potem zaključujem razpravo o predlogu zakona v celoti.</p>
               <p>Prehajamo na razpravo o členih in vloženih amandmajih, ki jo bomo vodili na podlagi
               pregleda amandmajev z dne 7.3.2007. V razpravo dajem 1. člen in amandma poslanske
               skupine Socialnih demokratov ter amandma poslanske skupine SNS. Prijava teče. Besedo
               ima gospod Dušan Kumer. Opozoril bi, da razpravljamo o 1. členu in amandmaju
               poslanske skupine Socialnih demokratov in SNS. Prosim.</p>
            </sp>
            <sp xml:id="SDZ4-Redna-25-2007-03-08.sp158">

               <speaker>DUŠAN KUMER:</speaker>

               <p>Hvala za besedo. Da vam ne bom kratil časa, tri stavke pa moram ponoviti. Mislim, da
               sem imel občutek pri drugem branju, da bi mogoče večina v Državnem zboru tudi
               prisluhnila tej ideji in da bi nekako v zakonu o sodelovanju delavcev pri upravljanju
               dali na isti nivo to določbo, kajti za gospodarske družbe skozi 8. in 9. člen velja
               ta splošna formula, ki pomeni nad 20 zaposlenih - svet delavcev, do 20 pa njihov
               predstavnik. In preprosto predlagamo, da se to izenači tudi s podjetniki, se pravi
               teh, da gre nad 20.</p>
               <p>Namreč, še enkrat bom ponovil, Evropska direktiva ne nalaga, niti ne zahteva, je od 0
               do 50, je naša prosta nacionalna izbira. In še enkrat bom rekel, glede na pozitivne
               izkušnje pri nas v Sloveniji, ne slišim negativnih zgodb, razen v posameznih
               primerih, ki jih imate in jih vsi, več ali manj, poznamo, ni negativnih izkušenj.
               Zato ne pojdimo na zgornji limit, ekstrem, ampak gremo na to normo, ki je že
               opredeljena v zakonu, to je nad 20, da imajo svet delavcev tudi s.p., tako kot to
               velja za gospodarske družbe.</p>
            </sp>
            <sp xml:id="SDZ4-Redna-25-2007-03-08.sp159">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod mag. Štebe. Prosim.</p>
            </sp>
            <sp xml:id="SDZ4-Redna-25-2007-03-08.sp160">

               <speaker>MAG. TOMAŽ ŠTEBE:</speaker>

               <p>Hvala lepa za besedo, gospod predsedujoči, spoštovane kolegice in kolegi, gospod
               državni sekretar!</p>
               <p>V vsem uvodoma povedanem in vsem artizmu, ki je bil tukaj prikazan, se pravzaprav
               strinjamo o tem, da naj bi delavci imeli ustrezno zastopstvo. Imajo sindikalne
               zastopnike in imajo po tem zakonu vsi pravni subjekti, vse družbe nad 50 zaposlenimi
               tudi svete delavcev. Nekateri pač želite ustvarjati razliko in razlikovati med
               s.p.-ji in med ostalimi oblikami družb. Zagovarjate in menite, da bo na ta način,
               seveda zadovoljstvo delavcev večje in njihove pravice, a tudi možnosti preprečevanja
               šikaniranja delodajalcev, lastnikov, večje. Nekako pledirate na stanje, ki je bilo v
               času, ko smo poznali samo eno politično stranko, samo enostrankarski politični sistem
               in kjer so vsi zaposleni soodločali in odločali o vsem v tej naši družbi, ne samo v
               podjetjih. Seveda je bila to ena zelo zamegljena, lažna fikcija, ki je predvsem
               vodila v neodgovornost, veliko neodgovornost in pravzaprav pripeljala našo družbo do
               gospodarskega, ne bom rekel zloma, ampak stanja, katerega posledice čutimo še danes.
               Mi to čutimo še danes. Jaz ne razumem, zakaj pa naj bi, če se obrnem zdaj na ta
               amandma in tudi na ostala dva amandmaja, zakaj bi razlikovali med obrtniki in
               ostalimi družbami. Ne, vi bi se morali zavzemati za znižanje števila zaposlenih, ko
               je potrebno imeti delavsko zastopstvo.</p>
               <p>Po drugi strani pa ne razumem, res ne razumem, zakaj bi morali biti delavski
               zastopniki posebej zaščiteni pri ukrepih proti njim, da se mora s tem strinjati tudi
               njihovo zastopstvo, to se pravi svet delavcev - ni potrebno! V današnji družbi
               znanja, v današnji družbi pomena inovativnosti je pa najbolj bistven kapital, ki ga
               ima en podjetnik, ali zasebnik, ali lastnik podjetja, ali menedžer, ravno človeški
               kapital. Jaz sem prepričan, da danes dober delavec, govorimo o manjših podjetjih,
               predvsem o manjših podjetjih, lahko vedno ustvari sožitje in partnerstvo z lastniki,
               vedno. Lastnik ali pa menedžer v tem podjetju se bo zagotovo zavedal, zaradi pomena
               tega človeškega kapitala, da ni vseeno, kako ravna s tem najbolj pomembnim členom
               uspešnosti svojega podjetja. Ravno tako seveda lastniki. Res ne razumem, kje je tukaj
               strah v takih odnosih. Če pogledate manjša podjetja oziroma obrtnike, v teh podjetjih
               pravzaprav delujejo kot ena velika družina, prihaja tudi do šikaniranj in do težav,
               ampak ta zakon omogoča vsem tem ustrezno sodno varstvo, tudi delavskim predstavnikom,
               če do tega pride.</p>
               <p>Jaz tako kot že v prejšnjih obravnavah ne bom podprl takega razmišljanja oziroma
               takih dopolnil. Menim, da je zakon primeren in da ga lahko sprejmemo in enostavno ne
               se sklicevati, recimo, mimogrede, na švedski sistem. Švedski sistem v času našega
               samoupravljanja je že omogočil delavsko participacijo na lastništvu, del plačila za
               svoje delo so dobivali že takrat na Švedskem plačano v obliki solastništva, kar
               pravzaprav posledično pomeni veliko resno partnerstvo med lastniki in delavci ali
               menedžerji, ampak resno in zavzeto delo in odgovorno delo za uspešnost takega
               podjetja. Hvala lepa.</p>
            </sp>
            <sp xml:id="SDZ4-Redna-25-2007-03-08.sp161">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Boštjan Zagorac.</p>
            </sp>
            <sp xml:id="SDZ4-Redna-25-2007-03-08.sp162">

               <speaker>BOŠTJAN ZAGORAC:</speaker>

               <p>Hvala lepa, spoštovani predsedujoči. Sedaj, ko poskušam par teh razprav res ne vem,
               kje bi začel, poskušal bom na koncu najbolj neumne razprave, ki sem jo slišal
               danes.</p>
               <p>Delavec je največji...</p>
            </sp>
            <sp xml:id="SDZ4-Redna-25-2007-03-08.sp163">

               <speaker>PODPREDSEDNIK MAG. VASJA KLAVORA:</speaker>

               <p>Gospod Zagorac, bi prosil lepo, izbirajte besede.</p>
            </sp>
            <sp xml:id="SDZ4-Redna-25-2007-03-08.sp164">

               <speaker>BOŠTJAN ZAGORAC:</speaker>

               <p>Bom, ko jih bodo tudi ministri te vlade, kajti oni tudi govorijo o halucinacijah,
               ampak gremo naprej.</p>
            </sp>
            <sp xml:id="SDZ4-Redna-25-2007-03-08.sp165">

               <speaker>PODPREDSEDNIK MAG. VASJA KLAVORA:</speaker>

               <p>Še enkrat bi prosil, izbirajte besede.</p>
            </sp>
            <sp xml:id="SDZ4-Redna-25-2007-03-08.sp166">

               <speaker>BOŠTJAN ZAGORAC:</speaker>

               <p>Hvala za opozorilo, bom od sedaj naprej, ampak res so bile čudne razprave.</p>
               <p>Delavec - največji kapital. V kolikor bi se ta vlada tega zavedala, bi ga zaščitila,
               ne pa, da ga tepe, s tem zakonom ga tepe. V kolikor pa boste podprli amandma, bom pa
               verjel v to, kar razlagate, te vaše ekonomske veleumne teorije, ki jih sedaj poslušam
               na koncu. S tem zakonom ga tepete.</p>
               <p>Ko govorite, kdo razlikuje s.p. od ostalih oblik gospodarskih družb. Zakon in pa ta
               vlada je zahtevala na odboru, da se s.p.-ji vključijo, ne mi. Vaše ekonomske teorije
               so to zahtevale. Potem pa mi povejte, od kod jih jemljete, s kakšnega planeta, na
               katerem še nihče od nas ni bil.</p>
               <p>Če gremo naprej. Švedska, kako je urejena? Ja, pa amandma Slovenske nacionalne
               stranke je povzet po švedskem sistemu. In Švedska je tista, spoštovani gospod državni
               sekretar, ki naj bi imela v Evropski uniji najbolj urejeno socialo, delavske pravice
               in še kaj. Zakaj nam potem ne pomagate, da se približamo tej Švedski, ki jo tako radi
               zagovarjate na vašem področju. In ne nazadnje vi ste predstavnik Ministrstva za delo,
               družino in socialne zadeve. Torej pričakujem, da zaščitite delavce, družino in tiste,
               ki potrebujejo socialno pomoč in socialne transferje, ne pa, da jih tepete z vsakim
               zakonom.</p>
               <p>In kdo se boji soupravljanja delavcev? Kdo se ga pa boji? Jaz vem, da so nekateri
               predstavniki danes vladajoče stranke pred štirimi leti najbolj zagovarjali delavce,
               danes pa jih grozno skrbi za delodajalce. In včeraj je en takšen minister tukaj
               govoril, celo hotel meniti, da je kapital tisti, ki je volitve nastavljal. Ja potem
               je logika jasna, samo ne se skrivati. Dajte povedati, nas je postavil kapital, od
               danes naprej zagovarjamo kapital, ne pa več delavca. To smo delali, ko smo bili v
               opoziciji, takrat smo hoteli biti všečni. Danes pa ne rabimo več, danes pa moramo
               napolniti kakšen žep, da lahko še financiramo eno kampanjo.</p>
               <p>In pa, spoštovani gospod bivši minister za delo, družino in socialne zadeve,
               pošiljali ste te uboge delavce najprej na inšpekcijo, za katero smo včeraj skupaj
               ugotovili, da ne funkcionira. Potem ste jih pošiljali na sodišče, za katerega smo
               danes ugotovili, da ima en kup sodnih zaostankov. Ja, kdaj bodo pa prišli na vrsto?
               Bog ve katerega leta, pa če hočete po vašem, po novem, gospodovega. Mislim, da tudi
               mene ne bo več v tem parlamentu, takrat ko bodo prišli na vrsto, "kamoli" vas, vi ste
               toliko starejši od mene.</p>
               <p>In seveda ta amandma je potrebno sprejeti. Jaz ne vem, koga se bojite. Mogoče res ne
               poznam pravih ljudi ravno zaradi tega, ker prihajam iz opozicijske SNS. Jaz ne
               poznam. 13% s.p.-jev v tej državi je takšnih, ki zaposluje več kot 50 delavcev. Za
               13% ljudi se danes tukaj "žerete" in nas hočete prepričati, da temu ni tako. Pa ni
               res, ne odkimavati z glavami, pokažite mi, da jih je več kot 13%. Poglejte si zadnja
               gospodarska gibanja, koliko jih je po statistiki. Lepo vas prosim, 13%, ne
               zagovarjajte ostalih 87. A ni vseeno 50 ali 25? Za nas ne, za vas pa verjetno ja.
               Hvala.</p>
            </sp>
            <sp xml:id="SDZ4-Redna-25-2007-03-08.sp167">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Bojan Kontič. Prosim. Oprostite, gospod Prijatelj.</p>
            </sp>
            <sp xml:id="SDZ4-Redna-25-2007-03-08.sp168">

               <speaker>SREČKO PRIJATELJ:</speaker>

               <p>Hvala lepa, spoštovani podpredsednik! Jaz bi vseeno rad povedal vsem tistim, ki
               mešate malo pojme, kaj je predstavnik sveta delavcev in kaj je sindikalist.
               Predstavnik sveta delavcev ima pravico odločati o tem, kako bo družba tudi
               gospodarsko in poslovno sodelovala, predstavnik sindikata pa zgolj v bistvu zagovarja
               in zagotavlja delavske pravice. Če ne veste tega, mnogi od vas verjamem, da ne veste,
               poglejte si Zakon o delovnih razmerjih. Ta amandma k 4. členu, pod katerega se je
               podpisala naša poslanka Barbara Žgajner Tavš, govori o članu sveta delavcev, o
               delavskem zaupniku ali predstavniku delavcev, ki ne more brez soglasja delavcev v
               bistvu dobiti odpoved od pogodbe o zaposlitvi ali s ponudbo nove delovne pogodbe,
               katero tudi omogoča nov zakon o delovnih razmerjih, manj ugodnih delovnih pogojev na
               delu oziroma manj ugodne plače.</p>
               <p>Če tega amandmaja ne sprejmemo danes soglasno, je to jasen znak vsem socialnim
               partnerjem, spoštovane poslanke in poslanci, da delavskemu razredu, ki ustvarja novo
               dodano vrednost v Sloveniji, ne zaupamo in da tudi socialnega dialoga ni.</p>
               <p>Ja, gospod Drobnič kar smejte se. Zaradi tega ste odšli, kamor ste - v poslanske
               klopi. Prosil bi vas, da imate malo tankočutnosti, ko odločate o tem, kako bomo dali
               možnost in priložnost delavcem, da ustvarjajo tudi boljši kos kruha zase pri
               soodločanju podjetij. Ta amandma govori o tem.</p>
            </sp>
            <sp xml:id="SDZ4-Redna-25-2007-03-08.sp169">

               <speaker>PODPREDSEDNIK MAG. VASJA KLAVORA:</speaker>

               <p>Gospod Bojan Kontič, imate besedo.</p>
            </sp>
            <sp xml:id="SDZ4-Redna-25-2007-03-08.sp170">

               <speaker>BOJAN KONTIČ:</speaker>

               <p>Hvala lepa, predsedujoči. Že prej v razpravi o zakonu v celoti smo spregovorili tudi
               o tem, da lahko samostojni podjetniki sami zagotovijo boljši položaj zaposlenih mimo
               zakona. Je pa pomembno, da je za občutek zaščitenosti in vpliva na svoj položaj,
               zaposlenih namreč, to urejeno z zakonom in na ta način tudi varovano s pravnimi
               sredstvi.</p>
               <p>Ker gre za majhno število podjetij, kar nekajkrat je bilo tu omenjeno število oziroma
               odstotek vseh podjetij skupaj z nad 50 zaposlenimi v Republiki Sloveniji, ni niti
               1.500, je torej pomembno, da s sprejemom našega amandmaja, ki številko 50, torej 50
               zaposlenih, nadomešča z 20 zaposlenimi v 1. členu, temu zboru damo pravi signal, da
               želimo ustvarjalne in samozavestne zaposlene, ki bodo nosilci bodočega razvoja.</p>
               <p>Jaz predlagam, da tudi koalicijski poslanci še enkrat resno razmislijo o tem
               predlogu, da o tem predlogu morda razmisli tudi nema Vlada in spremeni svoje stališče
               in sporoči Državnemu zboru, da je amandma, ki nadomešča število 50 z amandmajem 20,
               tisti pravi amandma, ki se dejansko odraža v naslovu tega zakona. Hvala lepa.</p>
            </sp>
            <sp xml:id="SDZ4-Redna-25-2007-03-08.sp171">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Rudi Veršnik.</p>
            </sp>
            <sp xml:id="SDZ4-Redna-25-2007-03-08.sp172">

               <speaker>RUDI VERŠNIK:</speaker>

               <p>Hvala, gospod predsedujoči. Lep pozdrav vsem kolegicam in kolegom in predstavniku
               Vlade! Spoštovane kolegice in kolegi, jaz bi vas za začetek najprej vprašal, kdo od
               vas, ki tukaj sedimo in razpravljamo o tem problemu, je živel v hiši, kjer je bila
               obrt in kjer je bilo zaposlenih 15 ljudi. In kdo od nas je to zadevo spremljal? Jaz
               lahko rečem, da sem in zato govorim na osnovi svojih lastnih izkušenj.</p>
               <p>Poglejte, pa bom čisto enostavno povedal. Še v jeklenih časih, ko se je moralo
               marsikaj delati, da smo sploh lahko imeli toliko in toliko zaposlenih, je podjetnik,
               bil je pač moj tast, vedno bil prisoten v delovnem prostoru, komuniciral z delavcem,
               ustvarjal prijetno klimo, redno plačeval in jasno, delavci so bili zadovoljni. Moram
               reči, da nihče ni želel od njega oditi. In tudi nikoli ni imel problemov s
               fluktuacijo. Zaradi teh razlogov je njegovo podjetje teklo normalno, lepo vseskozi,
               do konca, dokler je pač živel. Zakaj? Ker je sam bil človeški, je bil pravi
               podjetnik, je vedel, da je delavec njegov kapital in da je treba poskrbeti za njega
               tako, kot je poskrbel zase. V nadaljevanju sem služboval celih 15 let tudi v
               podjetju, kjer nas je bilo zaposlenih 85, in moram reči, da sem osebno čutil veliko
               razliko v tem drugem podjetju, kjer pa razmere niso bile tako rožnate, prijetne,
               dobre. Tukaj pa se je res čutilo neko drugačno vzdušje. Namreč, bilo je bistveno več
               zaposlenih, vodstvo, menedžment ni bil v stanju dnevno komunicirati z ljudmi, ni bil
               vedno seznanjen s težavami, lahko rečem, včasih tudi ni hotel, in med takšno množico
               ljudi je res prevladalo včasih nezadovoljstvo. Tam pa sem čutil, da je potreba nekega
               sindikalnega povezovanja med ljudmi, da jih poslovodstvo ni moglo izkoriščati. Jaz
               sem to vse doživel na lastni koži in zato lahko odgovorno govorim o tej stvari.</p>
               <p>Poglejte, mi smo šli, Slovenija kot država, v neko združenje. Vse od časa, ko smo se
               odločili za Evropsko unijo, sprejemamo neke direktive in se prilagajamo s temi
               direktivami ves čas. Ravno tako jaz vidim pri tem zakonu, pač direktivo 2002/14ES, ki
               od nas zahteva, da se sami - trdim, sami se moramo odločiti, kje bo ta meja. Na
               osnovi prejšnjih razprav smo pač sprejeli mejo 50. Zame je ta meja popolnoma
               sprejemljiva.</p>
               <p>Še to bom rekel, nikoli ni dobro, da je neka stvar vsiljena. To iz lastne kože lahko
               vsak sam zase trdi, če nekomu nekaj vsiljujemo bo že a priori iztegnil roke in se
               uprl. In ravno tako mi danes pravzaprav z nekimi števili od 20 do 50 želimo
               podjetnikom vsiliti to številko. Vsiljuje nam jo že direktiva Evropske unije in jaz
               ne vidim razloga, da ne bi pri tisti najbolj ohlapni števili čisto enostavno ostali.
               In poglejte, mi imamo, jaz sem danes tukaj slišal, inšpekcijske službe na eni strani,
               na drugi strani sodišča. Ja, gospe in gospodje, mi te inštitucije imamo, kolikor sem
               imel jaz prakso v podjetju, vedno, kadar se je delavec pritožil, je podjetje
               izgubilo. Ker se je delavec pritožil in vedno je, verjetno, imel prav in sodišča in
               inšpekcijske službe so običajno delavcem prisodile prav. In podjetje je, sam vem,
               plačevalo odškodnine zaradi neprimernega odnosa do delavcev. Je plačevalo. In jaz ne
               vem, zakaj se mi teh inštitucij bojimo, že večkrat sem rekel, mi sprejemamo tukaj
               zakone, ki so dobri, zelo dobri, vendar pa, ko pridejo v implementacijo se zadeve
               ustavijo. Zakaj? Zaradi tega, ker nam inšpekcijske službe ne delajo, ne opravljajo
               svojega posla. Dajmo mi raje obrniti zadevo, pa recimo: spravimo se mi na inšpekcije
               pa ugotovimo, zakaj nam inšpekcije ne delajo, kaj je krivda. In dajmo nekaj narediti
               na tem področju. Če jih že plačujemo, potem naj delajo, pa so to vse inšpekcije
               enake, od gradbene do delovne do vseh. In o tem bi se jaz bil pripravljen
               pogovarjati.</p>
               <p>Moram reči, da teh amandmajev nobenega ne podpiram, želim, da stvar ostane čim bolj
               ohlapna, trdim pa, da podjetje, ki samo strmi za dobičkom, nima dolgega obstoja, prej
               ali slej bo to podjetje propadlo, bo to podjetje izgubilo dobre in kvalitetne ljudi
               in s tem mu je tudi zagarantirano, da bo prej ali slej šla proizvodnja in podjetje na
               parter. To morate verjeti, to je čisto normalen naraven ciklus, ki se dogaja; in
               jasno, podjetja spet znova rastejo in tako gredo stvari naprej. Čim več mi omejujemo,
               delamo težave ljudem. Pa še nekaj bom rekel, v tem času od prve obravnave pa do zdaj
               sem šel namenoma na obrtno zbornico v Kamniku in se dogovoril za sestanek z vodstvom
               obrtne zbornice in smo o tej zadevi razpravljali. Moram reči, da so mi vsi prisotni
               od direktorja do tistih upravnih ljudi na obrtni zbornici zatrjevali, da so se o tem
               pogovarjali in da se ne strinjajo s kakršnimkoli omejevanjem s.p.-jev - to, kar pa
               govorim za samostojne podjetnike - in da se ne strinjajo, da oni želijo, da ta zadeva
               ostane taka, kot je bila sprejeta v prejšnji obravnavi. Hvala lepa.</p>
            </sp>
            <sp xml:id="SDZ4-Redna-25-2007-03-08.sp173">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Odpiram drugi krog. Prijava teče. Besedo ima gospod Bojan Rugelj.
               Prosim.</p>
            </sp>
            <sp xml:id="SDZ4-Redna-25-2007-03-08.sp174">

               <speaker>BOJAN RUGELJ:</speaker>

               <p>Hvala lepa. Moj kolega je kar nekaj stvari navedel, jaz mislim, da to poznamo vsi
               tukaj notri, tukaj gre zgolj za različna sprenevedanja, v bistvu pač želijo nekateri
               nabirati glasove pri naših delavcih. Mislim, da je malo takih ljudi, ki še nasedajo v
               današnjem času takim socialističnim parolam, ti časi so minili. Mi smo se odločili za
               Evropsko unijo, samoupravljanja ni več, sedaj je pač lastništvo. Takrat, ko so bili
               vsi lastniki ali pa ko smo bili lastniki tovarn, je bilo popolnoma normalno, da
               soodločamo. Danes je zadeva malo drugačna: če si lastnik odgovarjaš s svojim
               premoženjem za poslovanje firme. In ne more nekdo, ki ne odgovarja s svojim
               premoženjem, ki ne odgovarja z ničemer za poslovanje firme, odločati, ali pa
               soodločati, kako naj bi ta firma poslovala. Je pa res, da vsak pameten lastnik in
               podjetnik bo vključil delavce, jih bo vprašal, kaj je dobro, kaj mislijo, kaj je
               dobro in bo tudi njihove dobre predloge upošteval, tega se je škoda bati, ampak to
               uzakoniti, to bi bilo pa malo čudno, tega ni več.</p>
               <p>Zato bi vam predlagal, da na to pozabite ali pa, če si kvečjemu vzamete magnetogram
               gospoda Drobniča s prejšnje seje, njegovo razpravo, jaz mislim, da je bila zelo dobra
               razprava, pa si ga dajte pod "povšter", da se boste počasi sprijaznili preko noči s
               tem dejstvom, da tega preprosto ni več. In tudi naši delavci so se že zdavnaj
               sprijaznili s tem, njih to ne zanima, njih zanima, da dobijo plačo vsak mesec, da
               lepo delajo, da se njihovi predlogi upoštevajo, to ni problem, ampak uzakoniti to, je
               pa nelogično. Danes lastnik, bom še enkrat povedal, ki odgovarja s svojim
               premoženjem, mu ne more nekdo vcepljati pa reči: takole boš naredil. Ko bo tudi on
               odgovarjal s svojim premoženjem, lahko. Lahko kupi delnice, lahko nekaj soinvestira,
               dogovori so možni različni. Drugače pač, žal, ne gre. Tudi v privatni firmi je lahko
               nekdo lastnik, oprostite, je lahko nekdo solastnik firme in vloži toliko in toliko
               kapitala, da smo si na jasnem. Ja, kakor pač rečemo temu, lahko so delnice ali pa je
               solastništvo v procentih ali pa v denarji ali pa kakorkoli. Tako se takrat pač pride
               do soodločanja in prav je, da se približno proporcionalno takrat odloča. Dokler pa je
               lastnik eden, samostojni podjetnik, kot je Rudi povedal, s 15 in 20-imi ljudmi, pa mu
               bomo sedaj dali na grbo še svet delavcev in ne vem kaj še vse, potem soupravljanje -
               mislim, da bi to povzročilo kvečjemu nekonkurenčnost našega gospodarstva. V kolikor
               bo pa ta lastnik ugotovil, da je to dobro, bo pa to lahko naredil, nihče mu tega ne
               prepoveduje s tem zakonom. Toliko bi jaz imel. Hvala lepa.</p>
            </sp>
            <sp xml:id="SDZ4-Redna-25-2007-03-08.sp175">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Bojan Homan.</p>
            </sp>
            <sp xml:id="SDZ4-Redna-25-2007-03-08.sp176">

               <speaker>BOJAN HOMAN:</speaker>

               <p>Hvala za besedo. Ko poslušam to razpravo, vedno bolj dobivam občutek, da smo izgubili
               stik z realnim svetom. Danes mislim, da sploh ni pomembno, koliko ljudje je, ali je
               to 20 ali je to 50, ampak jaz mislim, da je bolj bistvo, kdo je tam, ki je voljen v
               ta Delavski svet, kdo upravlja - ker se srečujemo danes - s čim. Mi imamo delavske
               svete, imamo sindikate, ampak ti ljudje so notri "kimavčki" upravami. Ko so volitve v
               delavski svet, velikokrat ljudje samo v podjetjih pridejo, volitve se razpišejo; kdo
               bo šel noter - tisti, ki bo kimal v upravi. Ampak bistvo vsega je, da mi ljudi
               izobrazimo, da se zavedajo, v kaj gredo, zakaj kandidirajo, in da bodo lahko
               izobraženi in če bodo izobraženi, bodo lahko parirali lastnikom in bodo lahko
               soupravljali podjetje. Potem pa ni bistvo, ali jih je to 10, ali jih je to 20, ali
               jih je 50.</p>
               <p>Ko imamo volitve v sindikat - kaj se dela? Pride v podjetju razpis o volitvah - kdo
               se bo volil? Tisti se izvoli ponavadi, ki najbolj kima upravi, in na koncu za delavca
               nič ne naredi. Isto je za delavski svet. In bistvo je izobraziti ljudi, ta prave
               ljudi postaviti in da ljudje, ki se zavedajo v podjetjih - delavci, ko so volitve v
               delavski svet, v sindikat, kandidirajte prave ljudi. Kajti le-te vas bodo lahko
               zastopali in za vas nekaj naredili. Če bodo pa kimali upravi, da bodo podlegli
               upravi, nič ne pomeni, ali je 300 ali pa tisoč v kolektivu, če vse imajo, pa na konec
               delavec nima od tega nič. In bistvo je, kateri človek, ne pa na koliko. In jaz
               mislim, da je zakon dober, treba je pa izobraziti ljudi, ki bodo kandidirali notri,
               da se bodo znali potegniti za delavce.</p>
            </sp>
            <sp xml:id="SDZ4-Redna-25-2007-03-08.sp177">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospod Dušan Kumer.</p>
            </sp>
            <sp xml:id="SDZ4-Redna-25-2007-03-08.sp178">

               <speaker>DUŠAN KUMER:</speaker>

               <p>Hvala za besedo. Zdaj moram najprej reči, da ni higienično ali pa neke vrste sramota
               je, da tisti, ki diskutira, je dobro, da vsaj pozna temeljni zakon in spremembe
               zakona.</p>
               <p>Zdaj pa moram po šolsko, glede na 1. člen, prebrati, prej sem rekel, sem predvideval,
               da skozi dvojno branje vsi veste in da razumete poanto, zdaj pa jo moram prebrati,
               počasi bom bral. Ta naš predlog, da gre na 20, ne da dela diferenciacijo, ta
               izenačuje glede na sedanji zakon o soupravljanju delavcev, ki ga je predlagala ta
               vlada in tega 8. in 9. člena ni spremenila. In 8. in 9. člen govorita, da v
               gospodarskih družbah lahko, "lahko", opozarjam "lahko", in velja tudi za podjetnike,
               "lahko". In če se bodo razumeli, tako kot vi govorite, da se razumejo, bodo to
               naredili ali pa ne, ker se bodo zmenili, če to rabijo ali ne rabijo. Ampak gre za
               izenačitev, da nimamo dveh različnih rešitev v zakonu. Zato smo predlagali 20, ker že
               imamo v zakonu in Vlada tega ni spremenila.</p>
               <p>In drugo, kar moram v zvezi s tem reči še enkrat: evropska direktiva tega ne
               predpisuje. Predpisuje pa nekaj drugega in to vam bom prebral, ker sem že enkrat
               bral, direktiva ne dopušča nikakršne diskriminacije delavcev glede na konkretno
               obliko upravljanja gospodarske dejavnosti. In zdaj tukaj še enkrat vam polagam, niso
               samo s.p.-ji tisti, ki odgovarjajo s svojim celotnim premoženjem. So tudi druge
               gospodarske družbe, recimo, komanditne in tako dalje, da ne naštevam. Tako da ne tega
               argumenta uporabljati, ker je jalov argument. Še enkrat: soupravljanje delavcev ni
               vezano na pravno-organizacijski status podjetja ali družbe. In v tej smeri, še
               enkrat, za izenačitev gre, ne pa dve različni rešitvi.</p>
               <p>In druga zadeva. To, o čemer kar je kolega Rugelj govoril - zdaj moram tudi politično
               na tole tudi odgovoriti. Evo tako so - kolega Veršnik pa je govoril o jeklenih časih
               -, govorili fundamentalisti v Zvezi komunistov Slovenije. Takrat sem bil jaz še mlad,
               ampak bil sem oportunist proti takšnemu fundamentalizmu, s tem jezikom, s katerim si
               ti zdaj zdajle govoril, kolega Rugelj. Ampak tako je. In primer, ki ga je dajal
               kolega Veršnik, kako je funkcioniralo v jeklenih časih, zdaj pa ne funkcionira
               izkušnja, ravno o tem govori, da ta rešitev, ki jo predlagamo, je umestna. Se pravi,
               ti pritrjuješ tej rešitvi, ki jo damo, da je to eden od teh zaščitnih mehanizmov. Ker
               takrat, kot si rekel "v jeklenih časih", je stvar funkcionirala. Sedaj v "nejeklenih
               časih", pod narekovaji, pa to ne funkcionira. Čeprav moram še enkrat za to govornico
               reči: v storitveni dejavnosti, trgovini in gostinstvu gre za enormno zlorabljanje
               delavcev in zaposlenih. In tu moramo dati neko varovalko. Večina teh je pa
               s.p.-jev.</p>
               <p>Za konec, nismo mi krivi v opoziciji in tem državnem zboru, da je Vlada zamočila, da
               je lagala Bruslju, da ima v zvezi s podjetniki tole urejeno. Tega si nismo mi
               izmislili. S to rešitvijo je prišla v drugem branju, ko jo je Bruselj opozoril, da mi
               tega nimamo urejenega. Do takrat o tej zadevi sploh diskutirali nismo. In zato vas
               lepo prosim, zelo dobro je, da vemo o čem govorimo, da vemo tudi, kaj je srž tistega,
               o čemer govorimo, in kako je nek zgodovinski potek v tem letu - saj to ni 50 let
               nazaj, saj smo eno leto o tem diskutirali -, vemo, kdaj smo o čem govorili, kaj
               sprejemali in kaj na koncu sprejeli.</p>
               <p>Zato kolegi, ne vem, kako bi rekel, prosim vas, ne gre tu za neko ekskluzivno
               pravico, ki jo dajemo. Tu gre za varovalko, ki ne bo nič škodovala, ne
               konkurenčnosti, ne dobremu vzdušju, kvečjemu plus bo, ker lahko to naredijo. Ni
               "mus", ne predpisuje, da morajo nad 20 imeti. "Lahko."</p>
            </sp>
            <sp xml:id="SDZ4-Redna-25-2007-03-08.sp179">

               <speaker>PODREDSEDNIK MAG. VASJA KLAVORA:</speaker>

               <p>Gospod Rugelj, imate repliko.</p>
            </sp>
            <sp xml:id="SDZ4-Redna-25-2007-03-08.sp180">

               <speaker>BOJAN RUGELJ:</speaker>

               <p>Hvala lepa. Poglejte, jaz moram žal replicirati gospodu Kumarju. Mi vemo, da je več
               različnih možnih družb, od s.p.-jev naprej. Jaz sem pač navedel primer s.p.-jev, kjer
               je najbolj izrazito to, da lastnik konkretno s svojim lastnim premoženje odgovarja.
               In mnogo jih je že odgovarjalo, medtem ko nekje drugje še marsikdo ni odgovarjal.
               Tukaj so postopki lahko zelo hitri in ravno iz tega vzroka, to je pač eden od
               primerov, to ne pomeni, da ni drugih primerov - in tukaj je gospod Kumer seveda
               navajal neko izenačevanje in kaj jaz vem, kaj vse skupaj. Poglejte, tega
               izenačevanja, enakopravnosti, jaz mislim, da te izraze poznamo iz takšne polpretekle
               zgodovine in da smo s tem zaključili. Tisti delavci, ki dobro delajo, so ustrezno
               nagrajeni, tisti, ki slabše, so malo slabše. In prav je tako.</p>
               <p>Sam ta amandma pa se glasi tako: "V prvem odstavku se besedilo, z najmanj 50 delavci
               'nadomesti, z besedilom najmanj 20 delavcev'." Jaz tukan ne vidim nobenega
               izenačevanja. Potem bi pa napisali, da izenačujete! Ampak, v amandmaju tega ni in jaz
               sem proti temu amandmaju, ker take male firme ali pa mali podjetniki, jaz ne želim
               osebno, da bi jih obremenjevali. In verjamem, da bo velika večina poslancev se
               odločila, da tega amandmaja ne bo sprejela. Mislim, da se razumemo. Hvala lepa.</p>
            </sp>
            <sp xml:id="SDZ4-Redna-25-2007-03-08.sp181">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospod Marijan Pojbič.</p>
            </sp>
            <sp xml:id="SDZ4-Redna-25-2007-03-08.sp182">

               <speaker>MARIJAN POJBIČ:</speaker>

               <p>Pri amandmaju k 1. členu se dotikamo samostojnih podjetnikov, kjer skušamo njihov
               status in položaj urediti v skladu z evropsko zakonodajo in direktivami. Vprašanje,
               ki mu moramo dati odgovor, je, na kateri točki oziroma s katero številko izoblikovati
               prag za oblikovanje sveta delavcev. Zato menim, da je pri oblikovanju praga potrebno
               prisluhniti tudi Gospodarski zbornici, Obrtni zbornici in Združenju delodajalcev
               Slovenije, ki opozarjajo, da so sveti delavcev pomemben subjekt pri delovanju,
               predvsem pa pri napredovanju posameznih podjetij. Vendar pa, tako kot sem že danes
               enkrat povedal, na drugi strani prinašajo tudi stroške in obveznosti
               delodajalcem.</p>
               <p>Posebej še enkrat poudarjam, da samostojne podjetnike ne gre enačiti z veliko
               korporacijami, saj gre ponavadi za posameznike oziroma mikro podjetja, pogosto
               družinska, ki odgovarjajo s svojim osebnim premoženjem, kar je po mojem mnenju
               bistvenega pomena oziroma tista odločujoča razlika, ki daje samostojnim podjetnikom
               drugačno vlogo. Moram tudi povedati, da prej, ko nisem bil poslanec, in sedaj, ko sem
               poslanec Državnega zbora, redno obiskujem in se pogovarjam s samostojnimi podjetniki
               ter tam zaposlenimi delavci, ki mi z veseljem zaupajo vse vrste problemov, s katerimi
               se srečujejo pri svojem delu. In to je tisto, kar se meni zdi, ključno. To je tista
               vsebina, ki smo jo implementirali v zakonsko materijo: torej, prisluhniti ljudem,
               prisluhniti tistim, ki so s tem problemom obremenjeni. In to so zagotovo samostojni
               podjetniki in tisti, ki so tam zaposleni.</p>
               <p>In iz teh razgovorov je bilo zelo jasno razbrati, poudarjam razbrati, da za uspeh
               podjetja, ne glede na njegovo pravno obliko, na trgu ni pomembna številka, o kateri
               govorimo, in oblikovan svet delavcev, temveč in predvsem zakonska podlaga, ki
               zmanjšuje birokratske ovire, o katerih sem danes že govoril, in davčne obremenitve
               delodajalcev in stimulativno delovno okolje za delavce, kot sem že povedal, to je
               dobra in redna plača, urejen delovni čas, medsebojno zaupanje in tako naprej. In to
               ta zakon daje, spoštovani kolegi in kolegice.</p>
               <p>In še zadnji stavek, jaz sem prepričan, da smo v ta zakon implementirali tisto, kar
               je interes podjetnikov oziroma s.p.-jev in pa delavcev. In zato bom ta zakon podprl,
               tega amandmaja pa ne bom podprl. Hvala.</p>
            </sp>
            <sp xml:id="SDZ4-Redna-25-2007-03-08.sp183">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Mitja Ljubeljšek. Prosim.</p>
            </sp>
            <sp xml:id="SDZ4-Redna-25-2007-03-08.sp184">

               <speaker>MITJA LJUBELJŠEK:</speaker>

               <p>Hvala lepa, gospod podpredsednik. Spoštovani zbor!</p>
               <p>Sam ne vem, ali pri tej razpravi zdaj krademo bogu čas ali ne. Ali se prepričujemo
               eni in drugi. Jaz mislim, da kljub temu danes govorimo v tej razpravi z drugega
               zornega kota, kot smo v razpravi na prejšnji seji Državnega zbora, kajti takrat je
               bil predlog s strani socialdemokracije, da se amandma, ki je vključeval v 1. člen
               število 50, umakne. In takrat smo govorili, da to velja od 0. In takrat sem tudi jaz
               v razpravo povedal, da vzemimo potem skrajni primer, da bolj "zastopimo" ta problem,
               morata biti najmanj dva zaposlena, če hočemo govoriti o soupravljanju; lastnik, ki je
               direktor, in en delavec. In takrat sem povedal, kako boste rešili to soupravljanje.
               To lahko potem potenciramo naprej, če je pet zaposlenih, je lastnik, ki je direktor,
               in štirje delavci, ki mora eden od njih biti v svetu, naj bi bil v svetu delavcev. In
               izgleda, da smo v prejšnji razpravi z zadevo prišli tako daleč, da je prišel danes z
               vaše strani tudi amandma, da se le vnese neko število - 20. in iz Nacionalne stranke
               25. Jaz moram reči, da podpiram, se strinjamo z 20, tudi s 25, tudi s 30, pa tudi s
               50. In se moram odločiti, za kaj se bom odločil - in se odločam za 50. Pa bom
               obrazložil, zakaj. Z drugega zornega kota, kot je bila predhodna razprava. Pa upam,
               kolega Kumer, da ne bom "nakladal", ko ste že rekli, da danes na tej strani
               nakladamo. To ste izjavili v svoji razpravi.</p>
               <p>Mala podjetja, to so tudi s.p. podjetja, pa družinska podjetja, imajo lastnost, da
               lastnik zastavi svoje premoženje, da so po navadi zaposleni tudi člani družine in da
               je lastnik tudi direktor tega podjetja. Uspešnost vsakega podjetja, in tudi malega
               podjetja, je, da ima vizijo, da ima pravi izdelek, da ima sredstva, material in
               predvsem, da ima tudi ljudi, zaposlene, in to motivirane ljudi. In še tako moderen
               stroj, dober stroj brez motiviranega delavca nič ne pomeni, ne dela stroj, ker nima
               upravljavca motiviranega. In zadovoljen, motiviran delavec bo - pa bom po prioriteti
               našteval -, torej prvič: da bo imel dobro plačo. Drugič, da bo imel dobre pogoje.
               Tretjič, da bodo medsebojni odnosi dobri, horizontalni in vertikalni, in četrtič, da
               bo vključen on kot človek, kot delavec v inovativne procese, da bo kreativen in ne
               samo fizični delavec. To so neke prioritete in na ta način bo vsak zaposlen
               motiviran, ne bo imel želje po soupravljanju, ker posredno soupravlja, ker je
               vključen v celoten proces. Veste, to je filozofija. In vsak lastnik, ki je direktor,
               recimo, da je direktor, bo zainteresiran, da bodo ti ljudje čim bolj motivirani, ker
               se ti ljudje identificirajo s tem malim podjetjem, to je njihovo podjetje, čeprav
               niso lastniki, to je značilnost majhnega podjetja proti velikemu podjetju. In
               nemotiviranega delavca bo lastnik in direktor ali direktor, ki ga je povabil na
               pogovor na štiri oči, predvsem pa ga bo izločil tim, kolektiv, ta mali kolektiv, ker
               ne bodo prenesli, da je v timu - značilnost timskega dela pa je, da tim izloči
               slabega delavca. Drugo velja pa za večje sisteme, tam je pa nujno in potrebno
               soupravljanje, zato ker je več nivojev vodenja, ker ni direktne povezave vodstva z
               delavcem, ker so vmesni nivoji, ker pretok informacij ni direkten in ker se skrivajo
               zaradi teh hierarhičnih nivojev tudi težave na najnižjem nivoju. Zato je tam treba
               soupravljanje. Pri manjših podjetjih pa lastnik obvladuje celoten sistem, je
               zainteresiran, da je podjetje njegovo čim bolj uspešno in da bo čim bolj uspešno,
               morajo biti čim bolj motivirani ljudje in zaposleni. In to lahko je primer... Uspešna
               mala podjetja v Sloveniji, Akrapovič ali kakšni drugi, pojdite pogledat, kako je tam,
               kakšno je tam soupravljanje - takšno, kot sem povedal, da so vključeni v procese. Jaz
               vem, da so med nami kolegi, ki so podjetniki. Kolega Han, vprašajte ga - ne vem, ali
               ima več zaposlenih -, kako je soupravljanje pri njem. Verjetno je med nami tudi
               kakšen, ki je prišel iz majhnega kolektiva, naj pove, ali je bil razočaran v tem
               kolektivu, pa ni soupravljal, direktno govorimo, ampak je bil vključen v procese.</p>
               <p>No in zdaj bom povedal, zakaj se nagibam in podpiram 50. Zaradi tega, ker menim, da
               če bi bilo 20, bipodjetnik, lastnik ne zaposlil 21. ali 22. ali 30. in niti 49..
               Zaradi tega! In to pomeni posledico - izguba potencialnih delovnih mest. Država ima
               cilj in strategijo, da čim bolj ustvari pogoje za spodbujanje podjetništva tudi malih
               podjetij, ki so pomemben člen v uspešnem gospodarstvu. To je zadeva. Uspešno
               gospodarstvo pomeni socialno varnost in pomeni tudi, bi rekel, blaginjo vseh
               državljank in državljanov. To je moja filozofija, pa nič ne filozofiram, da ne bi
               vključili v soupravljanje, samo moramo pogledati logiko, kaj je bolje in kaj je v
               tistem malem podjetju res motivacija. Ali to, da bo soupravljal, ali to, da bo imel
               dobro plačo, dobre pogoje, da bo vključen v procese? Jaz podpiram, bi rekel, da je
               zadeva čim bolj ohlapna, da je čim več možnosti. Lastnik ima možnost, če je to v
               skladu z njegovim ciljem, da vključi tudi direktno zaposlene v soupravljanje direktno
               tako kot vi mislite, da bi moral biti vključen, to ima vedno podprto možnost. Hvala
               lepa.</p>
            </sp>
            <sp xml:id="SDZ4-Redna-25-2007-03-08.sp185">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Gospod Ljubo Germič, imate besedo.</p>
            </sp>
            <sp xml:id="SDZ4-Redna-25-2007-03-08.sp186">

               <speaker>LJUBO GERMIČ:</speaker>

               <p>Hvala lepa za besedo. Seveda težko je danes tukaj tudi z najboljšo voljo poslanci iz
               različnih poslanskih skupin govoriti z občutki, lahko tudi z osebnimi izkušnjami, ki
               pa so lahko na omejenih primerih. Zato bi jaz ponovno opozoril, kar je bilo danes že
               rečeno. Ali imamo empirične podatke o tem? Vlada jih ni podala, mi z njimi ne
               razpolagamo, da bo to ovira, da bodo sprejete dobre poslovne odločitve, da se posega
               s predlogom zakonodaje v to, kar bi bila pristojnost lastnikov, menedžmenta in da bi
               bile s tem odločitve lahko slabše. Kolegi iz koalicije, ko govorite različne meje, ki
               se postavljajo za to, da bi se postavil nek kriterij. Razpravljali smo o predlogu, ki
               je bil sprejet na matičnem delovnem telesu in ki je postavil spodnji prag na s.p.,
               torej en zaposlen pravzaprav. Diskusija, ki je bila, je pokazala, da mogoče je to
               lahko prenizek prag iz argumentov, ki so bili navedeni. Zato imamo danes na mizi
               amandmaje, ki govorijo o tej meji in so bistveno nižje od tiste, ki so bile z
               amandmajem sprejete na plenarnem zasedanju v drugi obravnavi.</p>
               <p>Ali ste nam postregli danes z argumentov, da tako vehementno vztrajate na številki 50
               o tem, da bodo vse številke, o katerih vi govorite, da bo to omejitev, da nekdo, ki
               jih ima 19, ne bo zaposlil dvajsetega. Tako kot to govorite čez palec, bi bilo dobro,
               da to strokovno utemeljite. Kajti, s temi številkami se lahko igramo gor in dol. In
               to danes tudi počnemo in poskušamo skupaj ugotavljati, kje je tista optimalna meja,
               da bomo lahko izvajali takšno spodbudno politiko v podjetništvu, da bomo zagotavljali
               pogoje konkurenčnosti. Če smo se o tem pripravljeni pogovarjati, je potem dobro
               sprejeti tudi kakšno opozorilo iz opozicije.</p>
               <p>Če gre pa za prestiž, potem pa nam to povejte, kajti potem je vsaka razprava o tem
               tudi nesmiselna. Če ste zabetonirali številko na 50, in noben argument, o katerem mi
               danes poskušamo iz opozicije prikazati, da je mogoče možna tudi drugačna številka,
               potem lahko zaključimo razpravo, kajti betonirana pozicija ne omogoča nobene
               spremembe. Seveda ni predlog, ki je danes na mizi zato tukaj, da bi poskušali
               ustvariti nekonkurenčne pogoje v nekem podjetju. Samo tako čez palec reči, da smo že
               uskladili in ugotovili, da je 50 pa najbolje. Ja, kako, če je bilo pa toliko
               različnih stališč, mnenj in na drugi strani nobenih empiričnih podatkov, ki bi
               govorili o tem, da pa v podjetjih, ki imajo, recimo, 10 zaposlenih, 15 zaposlenih,
               sprehod nekoga skozi firmo pa, ja, ni dovolj? Saj smo imeli svoje izkušnje na
               različnih poteh svojega življenja do sedaj. Pa ne me hecat, da tudi nekdo, ki se
               sprehaja, je že to dovolj, da so pa sedaj odnosi med direktorjem ali menedžerjem in
               zaposlenimi sedaj idealni, da tisti, ki je bolj redko z nekom v stiku, da pa so
               odnosi izredno slabi. Če tako poenostavite to zgodbo, potem je seveda tudi razprava o
               vsebini tega amandmaja lahko zelo enostavna, kot jo vi poskušate predstaviti. Če
               sledim temu, kar je bilo tudi tukaj v razpravi rečeno ja, saj ni bistvena številka,
               važno je, da ljudje nekaj o tem vedo, da so izobraženi in tako dalje.</p>
               <p>Če bi bilo temu tako, potem ne bi potrebovali zakonov, če bi vsi sledili najboljši
               ideji. Zakone postavljamo tam, kjer je potrebno z regulacijo poseči v razmere, ki ne
               sledijo tistemu cilju, za katerega bi si mogoče želeli, da bi tudi bil uresničen. To
               je namen zakonov. Če bi bila idealna družba, bi v tem primeru mi imeli 100% stopnjo
               zaupanja, optimalne medsebojne odnose in takšnih regulacij ne bi potrebovali.</p>
               <p>Zato, kolegi iz opozicije, razmislite, ali imajo naši predlogi nekaj soli, ali gre za
               prestiž. Če gre za prestiž, nam to jasno povejte, ker potem je diskusija seveda
               nesmiselna, če pa imate argumente, potem jih danes skušajte predstaviti. Do sedaj,
               žal, jih z vaše strani ni bilo mogoče slišati. Hvala lepa.</p>
            </sp>
            <sp xml:id="SDZ4-Redna-25-2007-03-08.sp187">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospa Barbara Tavš. Prosim.</p>
            </sp>
            <sp xml:id="SDZ4-Redna-25-2007-03-08.sp188">

               <speaker>BARBARA ŽGAJNER TAVŠ:</speaker>

               <p>Hvala lepa. Zgolj kratka pojasnila. Vesta, tisti, ki v osnovi zaradi praga 20 ne bo
               zaposlil 20-ega ali 21-ega delavca, tisti delodajalec v osnovi starta s slabimi
               nameni in nedvomno takšen delavec ne bo spoštoval volje, kaj šele soupravljanja
               delavcev v svojem podjetju. Zelo dobri zakoni, smo slišali, ki jih sprejema ta Vlada
               oziroma vladna koalicija, ki pa v praksi ne živijo. To je, spoštovani kolega, pa mi
               je žal, da ga ni, ampak upam, da bo slišal, nič drugega kot normativni idealizem ali
               Sizifovo delo Vlade, vladne koalicije, ne nazadnje tudi Državnega zbora. Zakaj, se
               sprašujem. Nekdo se je pogovarjal s člani Obrtne zbornice, pa naj ga spomnim, da
               Obrtna zbornica zastopa interese obrtnikov, podjetnikov in ne delavcev. Danes pa
               govorimo o zakonu, ki govori o pravicah delavcev pri soodločanju oziroma
               soupravljanju. In če ne veste tisti, ki vas skrbi, da EU, katere člani smo, ne pozna
               sistema soupravljanja, dajte se pripraviti na točko vsaj takrat, ko govorite,
               spoštovani kolega. Pa če boste želeli, vam pokažem list papirja, pa boste videli,
               ..../Opozorilni znak za konec razprave./ da EU še kako dobro pozna sistem
               soupravljanja.</p>
            </sp>
            <sp xml:id="SDZ4-Redna-25-2007-03-08.sp189">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Odpiram drugi krog, še vedno o amandmaju k 1. členu. Besedo ima gospod
               Dušan Kumer.</p>
            </sp>
            <sp xml:id="SDZ4-Redna-25-2007-03-08.sp190">

               <speaker>DUŠAN KUMER:</speaker>

               <p>Ne bom vztrajal na prepričevanju, ampak rad bi še enkrat pojasnil še bolj jasno. Kot
               je sedaj zapisano v predlogu zakona, imamo pravico ali možnost dve vrsti za
               zaposlene. Pri samostojnih podjetnikih lahko, poudarjam, lahko, nad 50, v
               gospodarskih družbah je opredeljeno v 8. in 9. členom Zakona o sodelovanju delavcev
               pri upravljanju pa je zapisano, da lahko nad 20. Do tam pa imajo delavskega
               zastopnika. In naš predlog gre v smeri tega, da izenačimo, da delavci ali pri s.p.,
               ampak teh 20, ki imajo volilno pravico, ne tisti, ki jih imajo tako zaposlene, ampak
               da izenačimo, da imajo enak status, možnost zaposleni delavci pri s.p. in v
               gospodarskih družbah. Samo za to gre. Še enkrat, je beseda "lahko", ni "mus", če se
               tako dobro razumejo. In še enkrat, to je pravica in možnost delavcev. Ne bodo oni
               sedaj vprašali delodajalca ali menedžment, ali bi mi to lahko, kaj vi mislite. To je
               njihova pravica in možnost s tem zakonom damo. Lahko se pa odločijo, da ne bodo tega
               naredili, tudi če bo 100 zaposlenih. In danes imate gospodarske družbe in podjetja,
               ki imajo po več deste zaposlenih, pa nimajo sveta delavcev. Lahko tudi iz različnih
               razlogov. Ampak to možnost jim moramo dati.</p>
            </sp>
            <sp xml:id="SDZ4-Redna-25-2007-03-08.sp191">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Ugotavljam, da ne želi nihče razpravljati o amandmajih k temu členu, zato
               zaključujem razpravo.</p>
               <p>V razpravo dajem 4. člen in amandma poslanske skupine SD ter amandma poslanske
               skupine SNS. Odpiram prijavo. Gospod Dušan Kumer imate besedo.</p>
            </sp>
            <sp xml:id="SDZ4-Redna-25-2007-03-08.sp192">

               <speaker>DUŠAN KUMER:</speaker>

               <p>Hvala. Vse je že bilo danes povedano v preteklih dveh razpravah. Jaz bi opozoril
               poslance, ker gre za imuniteto zaposlenih, ki so predstavniki delavcev v svetih
               delavcev, spomnite se, kaj diskutiramo o imuniteti nas poslancev v tem Državnem
               zboru. Če v sebi imamo tako visoko mnenje, potem delček tega svojega mnenja visokega
               dajmo tudi zaposlenim in jim pustimo to imuniteto, tistim, ki v imenu delavcev in za
               delavce zagovarjajo nekatera stališča. Če pa hočemo imeti kimavce in take, ki so po
               meri upravam in menedžmentu, potem pa seveda tega ne bomo sprejeli.</p>
            </sp>
            <sp xml:id="SDZ4-Redna-25-2007-03-08.sp193">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želi predstavnik Vlade kaj povedati?</p>
            </sp>
            <sp xml:id="SDZ4-Redna-25-2007-03-08.sp194">

               <speaker>MARKO ŠTROVS:</speaker>

               <p>Spoštovane poslanke in poslanci. Vlada tega amandmaja...</p>
            </sp>
            <sp xml:id="SDZ4-Redna-25-2007-03-08.sp195">

               <speaker>PODPREDSEDNIK MAG. VASJA KLAVORA:</speaker>

               <p>Gospod državni sekretar, bi prosil, če vstanete.</p>
            </sp>
            <sp xml:id="SDZ4-Redna-25-2007-03-08.sp196">

               <speaker>MARKO ŠTROVS:</speaker>

               <p>Oprostite. Spoštovane poslanke in poslanci. Vlada amandmaja, tako kot je predložen,
               ne podpira. Gre za to, da obstoječi člen dosti bolje ščiti tudi delavske zaupnike in
               člane sveta delavcev kot pa amandma, kot je predložen. Dajte prebrati ta amandma,
               tako kot je zapisan, in se zamislite. Piše v amandmaju, da članu sveta delavcev,
               delavskegmu zaupniku, itd. ni mogoče brez soglasja sveta delavcev odpovedati pogodbo
               o zaposlitvi, s ponudbo nove pri istem ali drugem delodajalcu znižati plačo, proti
               njemu začeti disciplinske ali odškodninske postopke ali kako drugače postavite v manj
               ugoden oziroma podrejen položaj, če ravna v skladu z zakonom, s kolektivno pogodbo in
               pogodbo o zaposlitvi. Se pravi, če svet delavcev da soglasje, je pa vse to možno s
               tem človekom početi, čeprav ravna v skladu z zakonom. Takšnega pooblastila pa tudi
               svet delavcev ne more imeti, da bi nekoga izločil in rekel, da čeprav ravna v skladu
               z zakonom, mu lahko vse možne šikane naprtite. Zaradi tega mislimo, da je dosti
               boljša dikcija takšna, kot je v zakonu, ki pravi, da če član sveta delavcev ravna v
               skladu z zakonom, kolektivno pogodbo ali pogodbo o zaposlitvi, potem mu ne more
               delodajalec nič hudega storiti, ker je ščiten za zakon.</p>
            </sp>
            <sp xml:id="SDZ4-Redna-25-2007-03-08.sp197">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Odpiram tretji krog. Gospod Dušan Kumer, imate besedo.</p>
            </sp>
            <sp xml:id="SDZ4-Redna-25-2007-03-08.sp198">

               <speaker>DUŠAN KUMER:</speaker>

               <p>Hvala. Ne bom govoril o manipulaciji. Mi smo zdaj, če se boste spomnili prejšnjega
               amandmaja, ki smo ga dali v drugem branju, dopolnili ta zadnji del. Ampak zakaj?
               Zato, ker je kronski argument. Predlagatelj je bil, da je to urejeno s 113. členom
               Zakona o delovnih razmerjih. Jaz sem danes v uvodu govoril, kaj govori ta 113. člen.
               In te pravice, te zaščite v tem zakonu ni nikjer, je odvzeta, tako kot je zdaj v 67.
               členu, popolnoma odvzeta za vse druge vrste šikaniranj. Ker za disciplinske je tako
               urejeno v 113. členu zakona o delovnih razmerjih in tukaj ni debate. Tu gre za
               zaščito predstavnikov delavcev, ki so v svetu delavcev in ki bodo, če bo to potrebno,
               malo bolj trdo postavili tudi nasproti delodajalcu in menedžmentu. In če mislite, da
               to ni potrebno, potem tako, kot sem v uvodu rekel, tudi skozi ta zakon delate
               politično, bom zdaj rekel, politično kompatibilne tudi delavce v posameznih družbah
               in podjetjih. Delate predstavnike delavcev po meri menedžmenta, kot je omenil že
               kolega iz Demokratske stranke Slovenije v svoji razpravi, s katero se 100% strinjam.
            </p>
            </sp>
            <sp xml:id="SDZ4-Redna-25-2007-03-08.sp199">

               <speaker>PODPREDSEDNIK MAG. VASJA KLAVORA:</speaker>

               <p>Ker ugotavljam, da ne želi več nihče razpravljati, zaključujem razpravo. S tem smo
               končali z razpravo o amandmajih, o katerih bomo v skladu s časovnim potekom seje
               zbora odločali danes v okviru glasovanj, to je ob 18.50 uri. S tem prekinjam to točko
               dnevnega reda, prekinjam sejo zbora, ki jo bomo nadaljevali ob 18.50 uri.</p>
               <p><stage>(Seja je bila prekinjena ob 18.20 in se je nadaljevala ob 18.50.)</stage></p>
            </sp>
            <sp xml:id="SDZ4-Redna-25-2007-03-08.sp200">

               <speaker>PODPREDSEDNIK MAG. VASJA KLAVORA:</speaker>

               <p>Spoštovane poslanke in poslanci. Prehajamo na glasovanje zbora o predlogih odločitev.
               Poslanke in poslance prosim naj se najprej umirijo, nato pa pregledajo glasovalne
               naprave.</p>
               <p>Nadaljujemo s prekinjeno 2. točko dnevnega reda, to je z obravnavo poročila Ustavne
               komisije o pripravi predloga ustavnega zakona o spremembi 83., 100. in 167. člena
               Ustave Republike Slovenije.</p>
               <p>Prehajamo na odločanje o predlogih stališč k osnutku Ustavnega zakona. Pred tem vas
               želim obvestiti, da bo skladno s tretjim odstavkom 178. člena Poslovnika zbora
               stališče sprejeto, če bo zanj glasovala večina vseh poslancev.</p>
               <p>Na glasovanje dajem predlog stališča poslanske skupine LDS. Glasujemo. Če bo stališče
               sprejeto, postane predlog stališča pod številko 2 brezpredmetno. Ugotavljam, da je
               glasovalo 62 poslank in poslancev. Za 18. Proti 41.</p>
               <p><stage>(Za je glasovalo 18.)</stage> <stage>(Proti 41.)</stage></p>
               <p>Ugotavljam, da predlagano stališče ni sprejeto.</p>
               <p>Na glasovanje dajem predlog stališča poslanske skupine SNS. Glasujemo. Glasovalo je
               66 poslank in poslancev. Za 40. Proti 25.</p>
               <p><stage>(Za je glasovalo 40.)</stage> <stage>(Proti 25.)</stage></p>
               <p>Ugotavljam, da predlagano stališče ni sprejeto. Ugotavljam, da zbor ni sprejel
               nobenega stališča, zato predlagam zboru, da na podlagi drugega odstavka 180. člena
               Poslovnika zbora sprejme naslednji sklep: Postopek za spremembo 83., 100. in 167.
               člena Ustave Republike Slovenije je končan. Predlog bo sprejet z navadno večino
               glasov. Preden preidemo na glasovanje, vas želim še opozoriti, da v primeru, da bo
               predlagani sklep sprejet, vsebinsko enakega predloga v skladu z drugim odstavkom 177.
               člena Poslovnika ne bo mogoče uvrstiti na dnevni red seje Državnega zbora v tej
               mandatni dobi, prav tako pa tudi ne bo možna obravnava na Ustavni komisiji.
               Glasujemo. Glasovalo je 65 poslank in poslancev. Za 50, proti 12.</p>
               <p><stage>(Za je glasovalo 50.)</stage> <stage>(Proti 12.)</stage></p>
               <p>Ugotavljam, da je sklep sprejet in da je ustavno-revizijski postopek končan. V skladu
               z drugim odstavkom 177. člena Poslovnika vsebinsko enakega predloga ni mogoče
               uvrstiti na dnevni red seje Državnega zbora v tej mandatni dobi, prav tako tudi ni
               možna obravnava na Ustavni komisiji. S tem zaključujem to točko dnevnega reda.</p>
               <p>Nadaljujemo s prekinjeno <title>3. točko dnevnega reda,</title> to je z <title>obravnavo
                  predloga za začetek postopka za spremembo Ustave Republike Slovenije z osnutkom
                  ustavnega zakona.</title> Prehajamo na glasovanje o naslednjem predlogu sklepa:
               Državni zbor sprejema predlog Vlade Republike Slovenije z dne 11.5.2006 za začetek
               postopka za spremembo 129. člena Ustave Republike Slovenije. Ustavna komisija
               predlaga zboru, da tega sklepa ne sprejme. Pred glasovanjem vas želim obvestiti, da
               bo skladno z drugim odstavkom 168. člena Ustave Republike Slovenije sklep sprejet, če
               bosta zanj glasovali dve tretjini navzočih poslancev. Glasujemo. Navzočih je 69
               poslank in poslancev, za je glasovalo 39, proti 28.</p>
               <p><stage>(Za je glasovalo 39.)</stage> <stage>(Proti 28.)</stage></p>
               <p>Ugotavljam, da zbor predlaganega sklepa ni sprejel.</p>
               <p>V skladu z drugim odstavkom 177. člena Poslovnika Državnega zbora je postopek o tem
               predlogu končan. Vsebinsko enakega predloga v tem mandatu ni več možno vložiti, prav
               tako pa tudi ni možna njegova obravnava na Ustavni komisiji.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>7. točko dnevnega reda,</title> to je z <title>obravnavo
                  Predloga zakona o spremembah zakona o finančnem poslovanju podjetij, skrajšani
                  postopek, druga obravnava.</title> Nadaljujemo z drugo obravnavo, to je z odločanjem
               o vloženem amandmaju v okviru skrajšanega postopka. Prehajamo na odločanje o
               amandmaju poslanske skupine SNS k 4. členu. Glasujemo. Navzočih je 67 poslank in
               poslancev, za jih je glasovalo 61, proti 4.</p>
               <p><stage>(Za je glasovalo 61.)</stage> <stage>(Proti 4.)</stage></p>
               <p>Ugotavljam, da je amandma sprejet.</p>
               <p>Prehajamo na <title>tretjo obravnavo</title> predloga zakona. Ugotavljam, da je zbor v
               drugi obravnavi sprejel amandma k 4. členu dopolnjenega predloga zakona. Sprašujem
               kvalificirane predlagatelje, ali nameravajo k temu členu vložiti amandma. Gospod
               Tanko, imate besedo. Prosim.</p>
            </sp>
            <sp xml:id="SDZ4-Redna-25-2007-03-08.sp201">

               <speaker>JOŽE TANKO:</speaker>

               <p>Hvala lepa za besedo. Napovedujem, da bomo vložili amandma.</p>
            </sp>
            <sp xml:id="SDZ4-Redna-25-2007-03-08.sp202">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Prekinjam to točko dnevnega reda in vas obveščam, da bomo s to točko
               nadaljevali jutri, po končanem celotnem dnevnem redu jutrišnje seje zbora.</p>
               <p>Nadaljujemo s <title>prekinjeno 8. točko dnevnega reda - to je s tretjo obravnavo
                  Predloga zakona o spremembah in dopolnitvah o sodelovanju delavcev pri
                  upravljanju.</title> Prehajamo na odločanje o vloženih amandmajih. Prehajamo na
               odločanje o amandmaju poslanske skupine Socialnih demokratov k 1. členu. Če bo
               amandma sprejet, postane amandma pod številko 2 brezpredmeten. Glasujemo. Navzočih je
               66 poslank in poslancev, za jih je glasovalo 28, proti 36.</p>
               <p><stage>(Za je glasovalo 28.)</stage> <stage>(Proti 36.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju poslanske skupine SNS k 1. členu. Glasujemo.
               Navzočih je 67 poslank in poslancev, za jih je glasovalo 28, proti 37.</p>
               <p><stage>(Za je glasovalo 28.)</stage> <stage>(Proti 37.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju poslanske skupine SD k 4. členu. Če bo amandma
               sprejet, postane amandma pod številko 2 brezpredmeten. Glasujemo. Navzočih je 66
               poslank in poslancev, za jih je glasovalo 28, proti 36.</p>
               <p><stage>(Za je glasovalo 28.)</stage> <stage>(Proti 36.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju poslanske skupine SNS k 4. členu. Glasujemo.
               Navzočih je 66 poslank in poslancev, za je glasovalo 28, proti 37.</p>
               <p>Ugotavljam, da amandma ni sprejet.</p>
               <p>Končali smo z glasovanjem o amandmajih.</p>
               <p>Prehajamo na odločanje o zakonu. Na podlagi petega odstavka 140. člena poslovnika
               zbora vas obveščam, da me Zakonodajno-pravna služba oziroma Vlada niste opozorili, da
               bi bil zakon neusklajen. Glasujemo. Glasovalo je 68 poslank in poslancev, za 42,
               proti 25.</p>
               <p><stage>(Za je glasovalo 42.)</stage> <stage>(Proti 25.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>nadaljevanje 5. točke dnevnega reda - tretja obravnava Predloga
                  zakona o spremembah in dopolnitvah zakona o varstvu pred utopitvami.</title> Državni
               zbor je v torek, 6. marca, opravil drugo obravnavo navedenega predloga zakona. Ker k
               dopolnjenemu predlogu zakona amandmaji niso bili sprejeti, v tretji obravnavi
               amandmajev ni možno vlagati, zato v skladu s 139. členom Poslovnika zbora prehajamo
               na odločanje o zakonu. Na podlagi petega odstavka 140. člena Poslovnika zbora vas
               obveščam, da me Zakonodajno-pravna služba oziroma Vlada nista opozorili, da bi bil
               zaradi na matičnem delovnem telesu sprejetih amandmajev zakon neusklajen.
               Obrazložitev glasu v imenu poslanske skupine. Prijava teče. Gospa Majda Širca, imate
               besedo. Prosim.</p>
            </sp>
            <sp xml:id="SDZ4-Redna-25-2007-03-08.sp203">

               <speaker>MAJDA ŠIRCA:</speaker>

               <p>V razpravi, ki je bila ob tem zakonu, je prišlo do presenetljivih obratov oziroma
               pojasnil. In še huje je, da je prišlo tudi presenetljivih laži, lahko tudi
               nevednosti, ne vem, ampak vsekakor Vlada ni vedela, kakšen zakon je pripravila
               oziroma v čem je popravljala stari zakon. Govorim seveda o tistem deležu, ki govori o
               varnem obratovanju kopališča in ki ukinja oziroma daje tako rešitev, da bazeni, ki so
               približno velikosti te dvorane in v višini približno metra pa 30 centimetrov, ne
               potrebujejo reševalca oziroma varnostnika, ki bi nadzoroval le-to. Ne samo nesreče iz
               bližnje preteklosti, ampak tudi možnosti, ki se najavljajo ob tem, me navajajo k
               temu, da nasprotujemo zakonu, še posebej zaradi tega, ker mislim, da je v tem delu
               podlegel neki logiki denarja, ne pa skrbstva za ljudi. Hvala.</p>
            </sp>
            <sp xml:id="SDZ4-Redna-25-2007-03-08.sp204">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospa Širca je razpravljala v imenu poslanske skupine Nepovezanih
               poslancev. Besedo ima gospod Aurelio Juri v imenu poslanske skupine Socialnih
               demokratov.</p>
            </sp>
            <sp xml:id="SDZ4-Redna-25-2007-03-08.sp205">

               <speaker>AURELIO JURI:</speaker>

               <p>Tudi Socialni demokrati ne bomo zakona podprli. Včeraj oziroma predvčerajšnjim je
               bilo veliko govora, ali ta novela in takšna ureditev znižuje varnostne standarde. To,
               da jih znižuje, pravi sama Zakonodajno-pravna služba, pa ne samo mi, pravijo tudi iz
               vrst poklicnih reševalcev. V naši razpravi smo vam položili na dušo odgovornost, ki
               jo imate, ko sprejemate ta zakon, ki je bila in je enkratna priložnost, da bi
               poostrili varnostne standarde. Tega niste storili. Niste niti verjeli opozorilom
               Zakonodajno-pravne službe in ko se bo kakršnakoli nesreča zgodila za voljo tega, ker
               ne bo reševalca ob bazenu, ker reševalec ne bo usposobljen, ker bo prepočasen, ker ne
               bo znal oživljati morebitne žrtve, vedite, da prevzemate odgovornost. Mi je ne.
               Hvala.</p>
            </sp>
            <sp xml:id="SDZ4-Redna-25-2007-03-08.sp206">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. V imenu poslanske skupine SDS gospod Robert Hrovat, imate besedo.</p>
            </sp>
            <sp xml:id="SDZ4-Redna-25-2007-03-08.sp207">

               <speaker>ROBERT HROVAT:</speaker>

               <p>Hvala lepa za besedo, gospod podpredsednik. V Slovenski demokratski stranki bomo
               spremembe zakona o varstvu pred utopitvami podprli. Te spremembe in dopolnitve so
               enostavnejše, racionalnejše in zvišujejo standarde varnosti pred utopitvami ali pa
               jih vsaj ohranjajo na istem nivoju, nikakor pa jih ne znižujejo. Vse to, kar smo zdaj
               slišali, ne drži. Glavni pomisleki pri obravnavi tega zakona so bili usmerjeni
               predvsem na dve temi, na standarde varnosti v bazenih, manjših od 200 kvadratnih
               metrov in na usposabljanje reševalcev iz vode, kjer se po novem preverjanje izvaja
               zdaj vsako tretje leto, s čimer se vsekakor strinjamo, saj so izkušnje pokazale, da
               je to vsekakor dovolj. Kar se pa tiče prisotnosti reševalca v bazenu, ki je manjši od
               200 kvadratnih metrov, pa moram reči, da s temi spremembami samo uzakonjamo,
               poudarjam, samo uzakonjamo rešitev, ki že danes velja. V zakonu, v 28. členu res
               piše, da je lastnik oziroma upravljavec kopališča med obratovanjem dolžan zagotoviti
               stalno navzočnost predpisanega števila reševalcev iz vode. To drži. Vendar pa so
               ključna merila za to predpisana v Pravilniku o razvrstitvi kopališč in
               organizacijskih ukrepih za varstvo pred utopitvami. Tam pa že danes piše, da v
               bazenih, ki so globoki 1.35 metra in velikosti 200 kvadratnih metrov, ni potrebna
               prisotnost reševalcev. Torej se standardi varnosti ne zmanjšujejo, pač pa jih
               ohranjamo na tem nivoju, kot so že danes.</p>
               <p>Dodatno se precej bolj obvezujoče uredi organiziranje javnih prireditev in področja
               prireditev predvsem na področju kajakaštva, raftinga, kjer so pogoji za organizacijo
               teh dejavnosti precej zaostreni. Seveda vse v želji zagotavljanja večje varnosti
               ljudi.</p>
               <p>Zaradi vsega tega navedenega bomo seveda v Slovenski demokratski stranki zakon
               podprli. Hvala.</p>
            </sp>
            <sp xml:id="SDZ4-Redna-25-2007-03-08.sp208">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Odpiram prijavo še v osebnem imenu. Besedo ima gospod Anton Anderlič.
            </p>
            </sp>
            <sp xml:id="SDZ4-Redna-25-2007-03-08.sp209">

               <speaker>ANTON ANDERLIČ:</speaker>

               <p>Mislil sem, da smo v državi, ki je uspešna, ki je bogata in bo še bolj bogata, ne bo
               nikoli ne večja, bo pa najuspešnejša, bo najvarnejša in bo ljudem prijazna. In država
               bo poskrbela za standarde, ki bodo najmanj kar je, primerljivi z vsemi razvitimi
               državami. Pri tem zakonu se srečujemo s prostodušnostjo, ki jo je, recimo,
               predstavnik Vlade v torek v tej dvorani na glas izražal, na odboru še kako potrjeval,
               da gre preprosto za to, da so se pogovarjali z interesnimi skupinami, torej s
               tistimi, ki upravljajo z bazeni, in njim se zdi tisti Judežev groš, ki naj bi ga
               plačali posamezniki in ki naj bi ga upravljavci namenili za reševalce iz vode in ki
               naj bi ga dali za usposabljanje ali pa preverjanje znanja vsako leto, za tiste, ki to
               rešujejo, dA je to preprosto preveč. Sedaj je na delu mentaliteta, da je pač potrebno
               vse zaveze, vse stvari, ki so v korist in v zaščito tistih ljudi, ki se znajdejo v
               situaciji, jaz verjamem in upam, da bo nesreč vse manj, ampak ko država opusti že
               sedaj predpisane zadeve, ki bi bile koristne ali pa bi na nek način vendarle
               prispevale k temu, da bi bila pozornost pri prisotnosti reševalcev in usposabljanju
               reševalcev na maksimalni ravni, da se to dejanje opusti. Tega ne razumem in to je
               nekaj, kar bo zelo težko podpreti.</p>
            </sp>
            <sp xml:id="SDZ4-Redna-25-2007-03-08.sp210">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Bogdan Barovič, imate besedo.</p>
            </sp>
            <sp xml:id="SDZ4-Redna-25-2007-03-08.sp211">

               <speaker>BOGDAN BAROVIČ:</speaker>

               <p>Hvala lepa. Bogdan Barovič, poslanec Slovenske nacionalne stranke trdim, da noben
               reševalec v tej državi nima toliko kondicije, toliko znanja s področja zdravstva in
               toliko zmožnosti, da mu je potrebno vsako tretje leto preverjati znanje. In Bogdan
               Barovič, poslanec Slovenske nacionalne stranke trdim, da noben bazen v velikosti 200
               kvadratnih metrov in v višini 1,35m ni dovolj varen. In kot predstavnik Slovenske
               nacionalne stranke trdim, da ta zakon, če bo sprejet, zvišuje prihranke tej državi,
               ki jih bo tlačila bog ve kam in absolutno znižuje varnost. Zato bom absolutno
               nasprotoval in že ta trenutek povem, da odgovornost naj nosijo od sedaj, bog ne daj,
               da se bo kaj zgodilo, če se pa bo, tisti, ki bodo za zakon.</p>
            </sp>
            <sp xml:id="SDZ4-Redna-25-2007-03-08.sp212">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Glasujemo. Navzočih je 65 poslank in poslancev, za je glasovalo 39, proti
               21.</p>
               <p><stage>(Za je glasovalo 39.)</stage> <stage>(Proti 21.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prekinjam 25. sejo Državnega zbora Republike Slovenije, ki jo bomo nadaljevali jutri
               ob 10. uri. Lahko noč! <title><stage>(SEJA JE BILA PREKINJENA 8. MARCA 2007 OB 19.13.)</stage></title>
               </p>
            </sp>
         </div>
      </body>
   </text>
</TEI>
