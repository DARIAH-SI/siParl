<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ4-Redna-10-2005-10-28">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|10ED8D6DC34630BCC12570B3003854FA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=10ED8D6DC34630BCC12570B3003854FA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Redna-10-2005-10-28.DZ" n="10">
               <name>Redna</name>
               <date when="2005-10-28"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Redna-10-2005-10-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 10. seje</stage>
            <stage type="date">(28. oktober 2005)</stage>
            <stage type="chairman">Sejo je vodil France Cukjati, predsednik državnega zbora.</stage>
            <stage type="time">Seja se je pričela ob 10.00 uri. </stage>


            <sp xml:id="SDZ4-Redna-10-2005-10-28.sp1">

               <speaker>PREDSEDNIK FRANCE CUKJATI:</speaker>

               <p>Spoštovane poslanke in spoštovani poslanci, kolegice in kolegi, gospe in gospodje!
               Pričenjam nadaljevanje 10. seje državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Anton Anderlič, Bogdan Barovič, Samo Bevk, mag. Milan M. Cvikl
               do 12.00 ure, dr. Slavko Gaber, Ljubo Germič, Feri Horvat, Ivan Jelen, Bojan Kontič,
               Maria Pozsonec, dr. Mitja Slavinec od 12.00 ure dalje, Cvetka Zalokar Oražem in Janko
               Veber.</p>
               <p>Prehajamo na <title>18. TOČKO DNEVNEGA REDA - OBRAVNAVA PREDLOGA ZAKONA O ODŠKODNINI
                  ŽRTVAM KAZNIVIH DEJANJ.</title>
               </p>
               <p>Predlog zakona je v obravnavo zboru predložila vlada Republike Slovenije. Besedo
               dajem predstavniku vlade za dodatno obrazložitev. Izvolite, gospod Marolt.</p>
            </sp>
            <sp xml:id="SDZ4-Redna-10-2005-10-28.sp2">

               <speaker>ROBERT MAROLT:</speaker>

               <p>Hvala lepa, gospod predsednik. Spoštovane poslanke in spoštovani poslanci! Veljavna
               slovenska zakonodaja v celoti ne ureja obveznosti države za povračilo škode, ki jo
               ima oseba kot žrtev nasilnega kaznivega dejanja. Konkretizacijo obveznosti države, da
               zagotavlja dejansko varnost, že določa obligacijski zakonik v 156. členu. V skladu z
               navedenim členom za škodo, ki nastane zaradi smrti ali telesne poškodbe kot posledica
               terorističnih dejanj ter ob javnih demonstracijah ali manifestacijah, odgovarja
               država oziroma tisti, ki bi jo po veljavnih predpisih moral preprečiti. Žrtev
               kaznivega dejanja lahko kot oškodovanec uveljavlja povrnitev škode od storilca
               kaznivega dejanja s predlogom v kazenskem ali s tožbo v pravdnem postopku. Zaradi
               ureditve navedenega področja in prenosa določb direktive Sveta Evropske unije o
               odškodnini žrtvam kaznivih dejanj v slovenski pravni red je vlada Republike Slovenije
               pripravila predlog zakona o odškodnini žrtvam kaznivih dejanj. Država mora skladno z
               zahtevami direktive zagotoviti, da ima žrtev nasilnega naklepnega dejanja, če je bilo
               kaznivo dejanje storjeno na njenem ozemlju, možnost, da uveljavlja odškodnino pri
               organu v državi svojega stalnega prebivališča. To pomeni, da je treba zagotoviti
               vlaganje zahtev za odškodnino s strani žrtve, ki je državljan Republike Slovenije ali
               druge države članice Evropske unije. Če je bilo kaznivo dejanje storjeno v drugi
               državi članici Evropske unije, imajo naši državljani pravico uveljavljati odškodnino
               od te države, zaradi namena direktive pa se jim v teh primerih zagotavlja možnost, da
               zahtevo za odškodnino vložijo v naši državi pri ministrstvu za pravosodje.</p>
               <p>S predlogom zakona se določajo pravica do odškodnine žrtvam nasilnih naklepnih
               dejanj in njihovim svojcem, postopek za uveljavljanje teh pravic ter organi, ki
               odločajo in sodelujejo v postopku odločanja o teh pravicah. Da ima prosilec status
               upravičenca do odškodnine po tem zakonu, morajo biti izpolnjeni formalni pogoji:
               prosilec mora biti državljan Republike Slovenije ali državljan druge države članice
               Evropske unije. In materialni pogoji, ki morajo biti izpolnjeni za priznanje
               odškodnine, so: da je bilo proti prosilcu storjeno nasilno naklepno dejanje, torej
               dejanje, ki ima znake kaznivega dejanja, ki se po kazenskem zakoniku lahko stori
               naklepno z uporabo sile ali kršitvijo spolne nedotakljivosti in za katero se sme
               izreči zapor nad eno leto, potem da je bilo dejanje storjeno na ozemlju Republike
               Slovenije, da je bilo dejanje zaznano ali pristojnemu organu naznanjeno kot kaznivo
               dejanje, da na strani oškodovanca ne obstajajo okoliščine, zaradi katerih po
               obligacijskem zakoniku ni mogoče zahtevati povrnitve škode, da je zaradi dejanja
               prosilec utrpel telesno poškodbo, okvaro zdravja ali duševne bolečine, da je prosilcu
               zaradi dejanja storjena škoda priznana s tem zakonom. Če je posledica kaznivega
               dejanja smrt osebe, lahko pravice po tem zakonu uveljavljajo svojci, to so osebe, ki
               jih je umrli preživljal, in osebe, ki so imele po zakonu pravico zahtevati od njega
               preživljanje. Odškodnina se bo priznala za naslednje vrste škode: telesne bolečine
               ali okvara zdravja, duševne bolečine, izgubljeno preživljanje, stroški v zvezi z
               zdravljenjem, pogrebni stroški, škoda za uničene stvari, stroški zaradi uveljavljanja
               odškodnine. Odškodnina se bo priznala samo, če prosilec ni upravičen do odškodnine za
               te vrste škode na podlagi drugih pravnih naslovov, na primer po zakonu o zdravstvenem
               zavarovanju, zakonu o pokojninskem in invalidskem zavarovanju.</p>
               <p>Zahtevo za uveljavljanje odškodnine bo prosilec vložil na predpisanem obrazcu pri
               ministrstvu za pravosodje, in sicer v šestih mesecih od dneva storitve kaznivega
               dejanja. Upravičenci bodo lahko uveljavljali odškodnino po tem zakonu tudi za dejanja
               storjena v obdobju od 1. julija 2005 do začetka uporabe tega zakona, to je v skladu z
               zahtevo direktive, drugi odstavek 18. člena. Pristojni organi za odločanje o zahtevi
               za uveljavljanje odškodnine - bo o tem odločala posebna interdisciplinarna komisija,
               ki jo imenuje vlada Republike Slovenije za mandat štiri leta. Predsednik komisije bo
               vrhovni ali višji sodnik s področja civilnega prava, preostali člani pa bodo
               imenovani izmed vrhovnih ali višjih državnih tožilcev, strokovnjakov s področja
               medicine poškodb, strokovnjakov s področja zdravstvenega varstva in zavarovanja ter
               strokovnjakov s področja pokojninskega in invalidskega zavarovanja.</p>
               <p>V skladu z direktivo je treba določiti tudi pomožne organe, zato sta v predlogu
               zakona za te naloge predvidena policija ter ministrstvo za pravosodje, ki bo za to
               komisijo opravljalo tudi strokovna in administrativno tehnična opravila in naloge
               centralne službe za stike, torej za sodelovanje s pristojnimi organi drugih držav
               članic Evropske unije.</p>
               <p>Sredstva za odškodnine za žrtve kaznivih dejanj se financirajo iz sredstev proračuna
               Republike Slovenije. V ta namen bo sredstva za izplačilo odškodnin in sredstva za
               delo komisije v okviru svojega finančnega načrta zagotavljajo državno pravobranilstvo
               Republike Slovenije.</p>
               <p>Primarna odgovornost za povrnitev povzročene škode žrtvi kaznivega dejanja je na
               strani storilca, zato se v zakonu ureja tudi postopek, da država po priznanju
               odškodnin na podlagi tega zakona od storilca zahteva povrnitev izplačane odškodnine.
               Terjatev upravičenca proti storilcu nasilnega naklepnega dejanja preidejo do višine
               odškodnine, priznane po tem zakonu, na Republiko Slovenijo z dnem izvršitve odločbe o
               priznanju pravic po tem zakonu. S prehodom terjatve na Republiko Slovenijo vstopi
               Republika Slovenija v razmerju do storilca nasilnega naklepnega dejanja v položaj
               upravičenca kot upnika do višine sredstev, izplačanih na podlagi odločbe o priznanju
               odškodnine po tem zakonu.</p>
               <p>Republika Slovenija ima pravico zahtevati vrnitev sredstev, povečanih za pripadajoče
               obresti in stroške postopkov, izplačanih po tem zakonu, če so bile pravice
               pridobljene na podlagi neresničnih podatkov oziroma če upravičenec ni sporočil
               komisiji dejstev, ki vplivajo na pridobitev pravic po tem zakonu. Skladno z določbo
               člena 18. direktive morajo države članice uveljaviti zakone in predpise, potrebne za
               uskladitev z direktivo najpozneje do 1. januarja 2006. Hvala.</p>
            </sp>
            <sp xml:id="SDZ4-Redna-10-2005-10-28.sp3">

               <speaker>PREDSEDNIK FRANCE CUKJATI:</speaker>

               <p>Hvala gospodu Maroltu. Predlog zakona je obravnaval tudi odbor za notranjo politiko,
               javno upravo in pravosodje, kot matično delovno. Prosim predsednico odbora, gospo
               Mojco Kucler Dolinar, da predstavi poročilo odbora. Izvolite.</p>
            </sp>
            <sp xml:id="SDZ4-Redna-10-2005-10-28.sp4">

               <speaker>MOJCA KUCLER DOLINAR:</speaker>

               <p>Hvala lepa, predsednik. Lep pozdrav predstavnikom iz ministrstva, državnemu
               sekretarju in njegovim sodelavcem. Lep pozdrav kolegice in kolegi.</p>
               <p>Odbor Državnega zbora Republike Slovenije za notranjo politiko, javno upravo in
               pravosodje, je na svoji 12. nujni seji obravnaval predlog zakona o odškodnini žrtvam
               kaznivih dejanj. Predstavnik predlagatelja je v dopolnilni obrazložitvi pojasnil, da
               bo s sprejetjem predložnega zakona Republika Slovenija izpolnila svoje obveznosti in
               v notranji pravni red prenesla določbe direktive sveta o odškodnini žrtvam kaznivih
               dejanj. Države članice Evropske unije morajo namreč zagotoviti, da ima prijavitelj,
               ki zaprosi za odškodnino za nasilno naklepno kaznivo dejanje, storjeno v državi
               članici, ki ni država članica njegovega stalnega bivališča, pravico oddati prošnjo
               organu v državi članici stalnega prebivališča. Kot izhaja iz vsebine predloga zakona,
               ta ureja pravico do odškodnine žrtvam nasilnih naklepnih dejanj in njihovim svojcem,
               postopek za uveljavljanje teh pravic ter organe, ki odločajo in sodelujejo v postopku
               odločanja o teh pravicah. Predstavnik predlagatelja je v nadaljevanju predstavil tudi
               posamezne rešitve predloga zakona. Predstavnica zakonodajne-pravne službe je
               predstavila njihovo mnenje, v katerem je iz pravnosistemskega vidika opozorila, da bi
               kazalo dodatno pojasniti vrsto organa in postopka za odločanje po tem zakonu. V
               nadaljevanju je podala svoje mnenje in konkretne pripombe k posameznim členom, od
               katerih pa je predlagatelj nekatere upošteval pri pripravi predlogov za amandmaje
               odbora.</p>
               <p>V razpravi so članice in člani odbora izrazili podporo zakonu ter predlogom za
               amandmaje odbora, ki jih je na podlagi mnenja zakonodajno-pravne službe pripravilo
               ministrstvo za pravosodje.</p>
               <p>Pri predstavitvi vloženega amandmaja k 2. členu pa je bilo poudarjeno, da je amandma
               vložen predvsem z namenom, da se do seje državnega zbora prouči, ali je krog
               upravičencev do odškodnine po tem zakonu ustrezno določen in ali ni pri tem izpuščena
               še kakšna skupina ljudi. Predlagatelj amandmaja namreč meni, da bi kot upravičence do
               odškodnine morali v zakon vključiti tudi osebe, ki so žrtev preživljale kot
               vzdrževanega družinskega člana po predpisih o dohodnini. Predstavnik predlagatelja je
               v nadaljevanju navedel razloge, zaradi katerih ne podpira vloženega amandmaja
               poslanskega kluba LDS k 2. členu. Po mnenju predlagatelja namreč ni potrebno širiti
               odškodnine tudi na primere, ki jih predlaga predlagatelj amandmaja in po katerem bi
               lahko odškodnino zahtevali tudi za vzdrževanega člana. Odbor tako ni sprejel amandma
               poslanskega kluba LDS, sprejel pa je svoje amandmaje, prav tako pa je tudi sprejel
               vse člene zakona.</p>
            </sp>
            <sp xml:id="SDZ4-Redna-10-2005-10-28.sp5">

               <speaker>PREDSEDNIK FRANCE CUKJATI:</speaker>

               <p>Hvala gospe Mojci Kucler Dolinar, ki jo zoper vabim k govornici, da predstavi
               stališče poslanske skupine Nove Slovenije. Izvolite.</p>
            </sp>
            <sp xml:id="SDZ4-Redna-10-2005-10-28.sp6">

               <speaker>MOJCA KUCLER DOLINAR:</speaker>

               <p>Hvala lepa še enkrat. V uvodni obrazložitvi zakona predlagatelj pojasnjuje, da je
               cilj zakona izpolnitev obveznosti, ki jih direktiva nalaga državam članicah Evropske
               unije. Vendar pa gre v osnovi za več kot to, gre za pomembno dopolnitev našega
               pravnega področja v tistem segmentu, o katerem smo se tudi včeraj ob razpravi
               poročila varuha človekovih pravic spraševali, kaj pa žrtve kaznivih dejanj. Tako bo
               ob že obstoječih institutih povračila škode - po eni strani v obligacijskem zakoniku,
               po drugi strani pa v zakonu o kazenskem postopku - s tem predlogom zakona
               vzpostavljena celovitejša obveznost države za povračilo škode, ki jo ima oseba kot
               žrtev nasilnega kaznivega dejanja. Do odškodnine bodo upravičene žrtve nasilnih
               naklepnih dejanj in njihovi svojci, ki so slovenski državljani ali državljani druge
               države članice Evropske unije, če je bilo nad njim storjeno nasilno naklepno dejanje,
               ki ima znake kaznivega dejanja, za katero se sme po kazenskem zakoniku izreči zapor
               nad eno leto, hkrati pa vsebuje tudi elemente fizičnega nasilja. Gre za pomemben
               pogoj, saj je prav napad na človekovo telo, na človekovo integriteto tista meja,
               zaradi katere je potrebno zagotoviti minimalne standarde zaščite tudi v obliki
               odškodnine s strani države, kadar pridobitev te pravice ni mogoča na podlagi drugih
               pravnih temeljev.</p>
               <p>Po zakonu je določena osnovna obveznost, da je takrat, kadar teče proti storilcu
               kaznivega dejanja kazenski postopek, prosilec dolžan uveljavljati premoženjsko-pravni
               zahtevek v skladu z določbami zakona o kazenskem postopku. Odškodnina pa tudi ne bo
               priznana tistim prosilcem, ki so do nje upravičeni na podlagi drugih predpisov, kot
               na primer zakon o zdravstvenem zavarovanju ali zakon o pokojninskem in invalidskem
               zavarovanju. Pri višini odškodnine pa je prav, da se bo upoštevalo tudi to, ali je
               morebiti prosilec sam s svojim ravnanjem prispeval k nastanku škode. Zapisane
               omejitve so pomembne, da učinki zakona ne bi imeli neupravičenih, nepotrebnih učinkov
               na proračun, kadar bodo prosilci že prejeli sredstva iz drugih virov ali pa so k
               škodi prispevali sami. Financiranje nacionalne sheme odškodnin po predlogu zakona bo
               namreč šlo iz sredstev proračuna. Poleg proračunskih sredstev pa se bodo v ta namen
               lahko vplačevala tudi sredstva, ki so jih osumljenci kaznivih dejanj pripravljeni
               plačati v okviru navodil oziroma nalog, ki jih izreče državni tožilec pri pogojno
               odloženem kazenskem pregonu. Minimalna odškodnina vsaj delno omili bolečino, ki jo
               posameznik ali njegovi svojci utrpijo, če so žrtev kaznivega dejanja umora, uboja,
               hude telesne poškodbe, spolnega nasilja, izsiljevanja ali nasilništva. Zato pri Novi
               Sloveniji-Krščansko ljudski stranki podpiramo predlog zakona o odškodnini žrtvam
               kaznivih dejanj.</p>
            </sp>
            <sp xml:id="SDZ4-Redna-10-2005-10-28.sp7">

               <speaker>PREDSEDNIK FRANCE CUKJATI:</speaker>

               <p>Hvala gospe Mojci Kucler Dolinar. Gospod Franc Kangler bo predstavil stališče
               Slovenske ljudske stranke. Izvolite.</p>
            </sp>
            <sp xml:id="SDZ4-Redna-10-2005-10-28.sp8">

               <speaker>FRANC KANGLER:</speaker>

               <p>Hvala za besedo. Spoštovane poslanke in poslanci, predstavniki vlade! Poslanska
               skupina Slovenske ljudske stranke bo podprla predlog zakona o odškodnini žrtvam
               kaznivih dejanj.</p>
               <p>Kot smo že slišali, so temeljni razlog za sprejem zakona o odškodnini žrtvam
               kaznivih dejanj minimalni standardi za zaščito žrtev kaznivih dejanj, ki so jih
               določile države članice Evropske unije ter direktiva sveta o odškodnini žrtvam
               kaznivih dejanj, ki je bila soglasno sprejeta in namenjena uresničevanju enega
               temeljnih ciljev Evropske skupnosti - odprava ovir prostega pretoka oseb in storitev
               med državami članicami. Niso pa z vidika Slovenije edini razlog za sprejetje zakona
               zahteve oziroma usmeritve Evropske unije. V Sloveniji namreč nimamo sistematično in v
               celoti urejeno področje povračil škod posameznim osebam kot žrtvam nasilnega
               kaznivega dejanja. Zato je zakon pomemben, lahko rečemo, predvsem za slovenske
               državljane. Na podlagi posebnega postopka je omogočeno zahtevati plačilo odškodnin za
               nasilna naklepna dejanja z elementi fizičnega nasilja, ki se bodo zgodila na območju
               ozemlja Republike Slovenije. Po našem mnenju je pomembno, da so v zakonu določene
               konkretne številke odškodnin za posamezne vrste priznanih odškodnin in se tudi na ta
               način onemogoča zlorabo na tem področju. Te odškodnine gre razumeti zlasti v smislu
               simboličnih zneskov.</p>
               <p>Iz vseh navedenih razlogov v poslanski skupini Slovenske ljudske stranke ne vidimo
               nobenega zadržka, da ne bi podprli obravnavanega zakona. Seveda pa je in tudi mora
               ostati primarna dolžnost države, da s preventivnimi in drugimi ukrepi skuša
               preprečevati čim več nasilja in nasilnih dejanj, ki se preganjajo po uradni
               dolžnosti. Predlog zakona le lajša že nastale posledice teh kaznivih dejanj.
               Poslanska skupina Slovenske ljudske stranke bo podprla omenjeni predlog zakona.</p>
            </sp>
            <sp xml:id="SDZ4-Redna-10-2005-10-28.sp9">

               <speaker>PREDSEDNIK FRANCE CUKJATI:</speaker>

               <p>Hvala gospodu Kanglerju. Gospod Sašo Peče bo predstavil stališče poslanske skupine
               Slovenske nacionalne stranke. Prosim.</p>
            </sp>
            <sp xml:id="SDZ4-Redna-10-2005-10-28.sp10">

               <speaker>SAŠO PEČE:</speaker>

               <p>Spoštovani prisotni! Ne glede na to, ali gre za simbolične zneske ali za simbolično
               dejanje države, ki je pripravljena pomagati oziroma ki naj bi bila pripravljena
               pomagati žrtvi, bi vseeno v prvi fazi bilo smiselno, po naši oceni bi bil celo
               predpogoj, da je zakon, ki je pred nami, uresničljiv, torej da bi sploh lahko prišlo
               do tovrstne pomoči. Po naši oceni je škoda oziroma se ne bi smelo sprejemati zakonov,
               ki svoje vsebine ne morejo uresničevati. In prav tako je potrebno poudariti, da
               sprejemanje tovrstnih zakonov nakazuje na dvoličnost slovenske politike, ki bi po eni
               strani rada potrdila različne direktive Evropske unije, se pohvalila s sprejetimi
               zakoni, po drugi strani pa tega zakona v realnosti ne more izvajati. To je en izmed
               teh zakonov. Preden pa se dotaknem razlogov, zakaj jih ne more izvajati oziroma jih
               ne bo mogla izvajati, pa dovolite, da poudarim nekaj nestrinjanj Slovenske nacionalne
               stranke do samega postopka sprejemanja tega zakona v okviru zakonodajne veje oblasti.</p>
               <p>Kot verjetno veste, razbrati je moč tudi iz obrazložitve, so se že v prejšnjem
               tisočletju - mislim, da leta 1999 oziroma 1998 - različne institucije Evropske unije
               srečale z zahtevki s tovrstno vsebino. Pozneje je leta 1999 prišlo do priporočila in
               leta 2004 do sprejema tega akta v obliki direktive Sveta Evropske unije. Aprila 2004
               leta pa je Republika Slovenija fizično pridobila v roke tovrsten zahtevek. Torej,
               slovenska izvršna oblast kot tista izvršilna veja oblasti, ki praviloma zakone
               pripravlja, je imela ta predlog zakona v rokah več kot leto dni. Nam ga je
               posredovala v sprejem šele v prejšnjem mesecu, kar dejansko pomeni, da nas je
               postavila tik pred zdajci in da zakon moramo sprejeti brez sprememb, kar navsezadnje
               dokazuje tudi postopek, s katerim je vlada Republike Slovenije prišla v parlament, to
               je nujni postopek. Nujni postopek, ki se praviloma na podlagi poslovniških določb
               uporablja ali pa bi se moral uporabljati za naravne katastrofe, vojno stanje in
               podobne stvari. V Nacionalni stranki ne vidimo enega od teh razlogov, ki ga vlada
               Republike Slovenije predstavlja. Vemo, da vojne v Sloveniji ni, naravnave katastrofe
               ni. Prej na kolegiju se je celo zgovarjalo, da je možnost šteti, da neka naravna
               katastrofa v Sloveniji je - jaz osebno tega ne trdim, ampak slišati je bilo in mogoče
               je celo smiselno za razmisliti o besedah tistega govornika. Ja, rekel je, da lahko
               štejemo kot naravno katastrofo slovensko vlado. Ampak, seveda kot sem rekel, ne delim
               mnenja z njim. Rad pa bi dalje poudaril, da bi vlada Republike Slovenije, ki je to
               direktivo imela več kot leto dni, v nekem normalnem postopku lahko prišla v državni
               zbor, seveda v kolikor bi bila želja, da zakon naredimo uresničljiv, da bi zakon
               lahko izpolnjeval oziroma zasledoval vse tiste cilje, ki so tako lepo zveneči iz
               samega omenjenega naslova.</p>
               <p>Zdaj pa dovolite, da vam predstavim pogled Slovenske nacionalne stranke in navedem
               razlog, zaradi katerega v prihodnjih dveh letih na podlagi obstoječe zakonodaje in
               trenutne zakonodaje v slovenskem parlamentu, proceduri slovenskega parlamenta, jih ne
               bo moč izvajati. Kot verjetno veste, vsi tisti, ki ste pogledali tudi finančne
               posledice omenjenega zakona, je iz njih moč razbrati, da se le-te ne morejo
               predvideti; ne vemo, koliko bo posegov za nazaj, in ne vemo, koliko bo tovrstnih
               zahtevkov za naprej, posebej ob upoštevanju nedorečenosti kraja, časa tovrstnih
               dogodkov. Torej ne vemo oziroma premalo je definirano tako področje demonstracij kot
               različnih javnih shodov in seveda, bog sicer ne daj, ampak negativnih posledic, ki
               žal spremljajo tovrstne aktivnosti, to so fizični napadi na posamezne udeležence s te
               ali one strani na člana oziroma na državljana članice Evropske unije. In glede na to,
               da je vlada Republike Slovenije zapisala oziroma se zavezala k pomoči le-tega, bi
               bilo smiselno - in tega odgovora nisem dobil ne na kolegiju in ne nikjer drugje -,
               ali imamo v proračunu za leto 2006 in 2007, ki ga sedaj sprejemamo, postavko, ki
               omogoča izplačevanje le-tega. Vsi vemo, da sprejemati neke prihodnje obveznosti, med
               tem pa ne zagotoviti sredstva v najvišjem javnofinančnem aktu, je popolnoma
               brezpredmetno in tako ocenjujemo, da ne more priti do realizacije tega zakona. Glede
               na to, da me čas prekinja, bom moral zaključiti. Hvala.</p>
            </sp>
            <sp xml:id="SDZ4-Redna-10-2005-10-28.sp11">

               <speaker>PREDSEDNIK FRANCE CUKJATI:</speaker>

               <p>Hvala gospodu Pečetu. Gospod Vili Rezman bo predstavil stališče poslanske skupine
               DeSUS.</p>
            </sp>
            <sp xml:id="SDZ4-Redna-10-2005-10-28.sp12">

               <speaker>VILI REZMAN:</speaker>

               <p>Hvala lepa in lep pozdrav vsem. Ena izmed značilnosti sodobnega globaliziranega
               načina življenja je tudi ta, da smo zelo mobilni. Potujejo bodisi športniki, bodisi
               kulturniki, bodisi potujejo znanstveniki, masovno pa turisti in hkrati s to
               globalizacijo in s to veliko mobilnostjo je toliko večja ranljivost ljudi, ki so kar
               naprej na poti. Zato je prav, da tiste, ki veliko potujejo, da tiste, ki iz različnih
               razlogov morajo menjavati kraj svojega bivanja, na ustrezen način tudi zaščitimo.</p>
               <p>Torej gre za, prvič, povečano varnost in drugič za to, da takrat, kadar ni mogoče
               tega vsega zagotoviti, zagotovimo vsaj ustrezno odškodnino. Potreba po tem zakonu je
               očitna. Ena je tista, ki nam jo nalaga direktiva o odškodninah, druga je potreba po
               zagotovitvi območje varnosti zaradi nas samih in nekaj takšnih stvari smo tudi v tem
               tednu, takšnih, ki prispevajo k temu, že sprejemali. Spomnimo se samo zakona o potnih
               listinah, ki je tudi ena izmed preventivnih oblik tega, da varujemo svoje življenje,
               premoženje, telo in vse, kar je potrebno. Doslej tega, tako nam pravi direktiva,
               nismo imeli najustezneje urejenega in zato se je predlagatelj odločil pripraviti
               predlog zakona, ki je pred nami. Mi ocenjujemo, da je zakon korektno pripravljen.
               Ocenjujemo, da je dovolj dober, da lahko dobi našo podporo, med drugim tudi zavoljo
               tega, ker je namenjen tudi Slovenkam in Slovencem, ki bodo na ta način bolj
               zavarovani, ko bodo potovali po drugih deželah Evropske unije, in enako varnost in
               enako pravico do odškodnine, tiste pravične moramo zagotoviti tudi drugim Evropejcem
               in Evropejkam. Torej to so razlogi, zaradi katerih sodimo, da ni treba pretirano
               razmišljati o tem, ali zakon oziroma predlog zakona podpreti ali ne. Tudi zavoljo
               tega, ker kot je bilo že našteto, gre za tista nasilna in naklepna kazniva dejanja,
               ki so usmerjena zoper nas, zoper naše življenje, zoper naše telo, zoper spolno
               nedotakljivost, naše premoženje itn. Ker bo ta zakon prispeval k temu, da bodo
               poenoteni normativi in standardi, da bodo torej lahko pravične in ustrezne
               odškodnine, ga bomo mi podprli. Podpiramo pa tudi tisto argumentacijo, ki jo je
               predlagatelj navedel v zavrnitvi predloga za amandma LDS-a in jo štejemo za
               upravičeno - zavrnitev, namreč. Torej, tudi mi ne bomo podprli amandmaja in podpiramo
               predlog zakona, kakršnega je ministrstvo pripravilo.</p>
            </sp>
            <sp xml:id="SDZ4-Redna-10-2005-10-28.sp13">

               <speaker>PREDSEDNIK FRANCE CUKJATI:</speaker>

               <p>Hvala gospodu Rezmanu. Gospod Mitja Ljubeljšek bo predstavil stališče poslanske
               skupine Slovenske demokratske stranke. Izvolite.</p>
            </sp>
            <sp xml:id="SDZ4-Redna-10-2005-10-28.sp14">

               <speaker>MITJA LJUBELJŠEK:</speaker>

               <p>Spoštovani zbor, spoštovani predstavniki vlade! Predlog zakona o odškodnini žrtvam
               kaznivih dejanj ima za cilj izpolnitev obveznosti oziroma implementacije določbe
               direktive Sveta EU v slovenski pravni red. Cilj predloga te direktive je dvojen, in
               sicer vzpostaviti režim čezmejnega dostopa do odškodnin s postopkovnimi določbami ter
               določiti minimalne standarde za povračilo škode v smislu uskladitve višine odškodnin
               v vseh državah članicah EU. Ureja torej pravice do odškodnine žrtvam nasilnih
               naklepnih dejanj in njihovim svojcem, postopek za uveljavljanje teh pravic ter
               organe, ki odločajo in sodelujejo v postopku odločanja teh pravic. Upravičenci so
               prosilci, ki morajo izpolnjevati določene formalne in materialne pogoje. Zahteva za
               uveljavljanje odškodnine se bo vložila pri ministrstvu za pravosodje na pisnem
               obrazcu, ki ga bo določil minister za pravosodje. Veljavna slovenska zakonodaja
               trenutno ne ureja v celoti obveznosti države za povračilo škode, ki jo ima oseba kot
               žrtev nasilnega kaznivega dejanja. Žrtev kaznivega dejanja kot oškodovanec lahko
               uveljavlja povrnitev škode od storilca kaznivega dejanja s predlogom v kazenskem
               postopku ali s tožbo v pravdnem postopku. Državljani držav članic Evropske unije vsak
               dan na delu, med študijem ali na potovanju znotraj območja EU uporabljajo pravico do
               prostega gibanja oziroma prostega pretoka oseb. V zvezi s tem je eden od glavnih
               ciljev, ki so si ga postavile države članice EU, da z implementacijo tega zakona
               zagotovijo območja varnosti. Kljub temu lahko prihaja do kršitve te pravice in so
               posamezniki v državi, v kateri nimajo stalnega prebivališča, žrtve nasilnega
               naklepnega dejanja. Ravno zaradi tega morajo države članice EU z zakonom zagotoviti,
               da imajo te žrtve pravic uveljavljati odškodnino v državi, kjer je bilo kaznivo
               dejanje tudi storjeno. Skladno z določbo direktive morajo države članice uveljaviti
               zakone in predpise, potrebne za uskladitev z direktivo najpozneje do 1. januarja
               2006. Sprejetje zakona bo imel finančne posledice in najmanj dve novi zaposlitvi.</p>
               <p>Poslanska skupina Slovenske demokratske stranke bo podprla predlagani zakon. Hvala
               za pozornost.</p>
            </sp>
            <sp xml:id="SDZ4-Redna-10-2005-10-28.sp15">

               <speaker>PREDSEDNIK FRANCE CUKJATI:</speaker>

               <p>Hvala gospodu Ljubeljšku. Gospod Davorin Trčon bo predstavil stališče poslanske
               skupine Liberalne demokracije Slovenije, prosim.</p>
            </sp>
            <sp xml:id="SDZ4-Redna-10-2005-10-28.sp16">

               <speaker>DAVORIN TRČON:</speaker>

               <p>Hvala gospod predsednik, spoštovani predstavniki vlade. Torej poslanska skupina LDS
               bo podprla zakon o odškodnini žrtvam kaznivih dejanj. Mislimo, da je prav, da tudi
               Slovenija uredi to področje, in predvsem podpiramo namen zakona; torej, da država
               stopi v razmerje z oškodovancem takoj, ko nastane škoda oziroma posledice, in da se
               ne čaka na izhod kazenskega postopka oziroma pravde, ki lahko ima tudi
               premoženjskopravni zahtevek do oškodovancev oziroma njihovih svojcev.</p>
               <p>Imamo pa predlog amandmaja in resne pomisleke glede kroga upravičencev do
               odškodnine, predvsem ko gre za smrt in predvsem ko gre za posledice smrti in krog
               upravičencev oziroma svojcev. Zato poslanska skupina LDS vlaga, ponovno vlaga,
               amandma k 2. členu zakona in predlaga torej, da razširimo krog upravičencev v primeru
               smrti do odškodnine. Namen zakona je večplasten. Eden je socialen, po načelu
               solidarnosti je pa tudi simboličen. Po sistemu, ki ga predlaga zakon, so nesporno
               upravičenci v primeru smrti torej otroci, ki jih je žrtev preživljala, zakonec, če ga
               je bila žrtev dolžna preživljati, bivši zakonec, če ga je bila žrtev dolžna
               preživljati. Iz sistema pa izpade nekaj po našem mnenju zelo pomembnih kategorij, ki
               bi bile po našem prepričanju upravičene do solidarnosti države. Naj omenim predvsem
               nekatere najbolj izpostavljene: otrok nad 18 let, ki ga žrtev ni več preživljala. Kot
               primer naj povem, da starši niso dolžni več preživljati študenta, ki prekine šolanje
               za več kot eno leto. In torej, ko pridemo do primera, da je prišlo do prekinitve za
               več kot eno leto, je nesporno, da gre za svojca, nesporno, da gre za seveda
               občutljivo socialno kategorijo, vendar ga ta zakon ne zajema. Otrok nad 18 let, če je
               bil vzdrževani družinski član. Tukaj naj omenim posebno kategorijo, ki ni razčiščena.
               Kaj gre v primeru oseb, katerim je vzeta opravilna sposobnost tudi, ali podaljšano
               starševstvo po 18. letu v primeru otrok z motnjami v duševnem razvoju in tako naprej.
               Predlagamo, da v skladu z opredelitvijo zakona o zakonski zvezi in družinskih
               razmerjih eksplicitno navedemo tudi kot upravičenca tudi zunajzakonskega partnerja in
               predlagamo, da v to kategorijo pride tudi zakonec, ki ima sicer redne dohodke. Vendar
               je treba poudariti, da po zakonu o zakonski zvezi in družinskih razmerjih je
               navedeno, da je zakonec dolžen preživljati svojega partnerja v skladu s svojimi
               možnostmi. In na koncu starši, ki so živeli v skupnem gospodinjstvu s polnoletnimi
               otroci.</p>
               <p>Mislimo, da bi te kategorije morale biti tudi upoštevane. Kot primer naj navedem
               Anglijo, kjer so solidarnost pokazali nekoliko širše kot mi. Jaz sicer razumem, da
               ima to določene finančne posledice, ampak določene finančne posledice ima že
               obstoječi zakon in treba je reči, da ta obseg finančnih posledic za državo ni, po
               mojem, obremenjujoč v takšni meri da bi bilo sprejetje našega amandmaja
               problematično. Konec koncev, če ta država - pred dnevi smo sprejemali zakon - najde
               dovolj denarja tudi za duhovno oskrbo v policiji kot primer, mislimo, da je dosti
               bolj izpostavljeno vprašanje zajetja tudi teh kategorij - ali pa popravo krivic in
               tako naprej, lahko bi našteval še dolgo. Mislimo, da je dosti argumentov, da bi lahko
               zajeli tudi te kategorije, katere smo mi predlagali, in s tem sledili namenu zakona v
               skladu z obligacijskim zakonom, zato vas pozivam, da tudi amandma podprete. Hvala
               lepa.</p>
            </sp>
            <sp xml:id="SDZ4-Redna-10-2005-10-28.sp17">

               <speaker>PREDSEDNIK FRACE CUKJATI:</speaker>

               <p>Hvala gospod Terčonu. Gospod Miran Potrč bo predstavil stališče poslanske skupine
               Socialnih demokratov. Izvolite.</p>
            </sp>
            <sp xml:id="SDZ4-Redna-10-2005-10-28.sp18">

               <speaker>MIRAN POTRČ:</speaker>

               <p>Hvala lepa, gospod predsednik. Predstavniki vlade! Republika Slovenija je kot
               članica Evropske unije dolžna izpolnjevati obveznosti, ki jih ji nalagajo direktive
               in ena med njimi je tudi direktiva Sveta Unije 2004 80/E z dne 29. aprila 2004 o
               odškodnini žrtvam kaznivih dejanj. Njen cilj je, da se vzpostavi režim čezmejnega
               dostopa do odškodnin z ustreznimi postopkovnimi določbami ter da se določijo
               minimalni standardi za povračilo škode v smislu uskladitve višine odškodnin v vseh
               državah članicah Evropske unije. Podlaga za pripravo predloga zakona o odškodnini
               žrtvam kaznivih dejanj je torej v omenjeni direktivi, ki ureja pravico do odškodnine,
               organe, ki vodijo postopke za uveljavljanje odškodnine, financiranje, evidence ter
               rok uporabe predlaganega zakona. Zakonodajno-pravna služba je v svojem mnenju
               opozorila na nekatere pomanjkljivosti v formulacijah in rešitvah, ki pa jih je potem
               matično delovno telo z amandmaji odpravilo. Predlagani zakon prinaša rešitev, po
               kateri postajajo upravičenci do odškodnine slovenski državljani oziroma osebe, ki
               imajo stalno prebivališče in so zaradi dela, študija, potovanja ali iz drugih
               razlogov v državah članicah EU žrtve naklepnega kaznivega dejanja. V tem primeru
               imajo v teh državah pravico do odškodnine in obratno; enako imajo pravico do
               odškodnine v naši državi tudi državljani katerekoli druge države Evropske unije, če
               se jim je kaznivo dejanje dogodilo pri nas. Prav gotovo to pomeni poenotenje pravic
               in obveznosti v okviru Evropske unije, prav gotovo predlagani zakon pomeni tudi
               hitrejše reševanje do odškodnine nekaterim, ki so žrtev najhujših naklepnih kaznivih
               dejanj, in v poslanski skupini Socialnih demokratov zakon podpiramo. Hvala.</p>
            </sp>
            <sp xml:id="SDZ4-Redna-10-2005-10-28.sp19">

               <speaker>PREDSEDNIK FRANCE CUKJATI:</speaker>

               <p>Hvala gospodu Potrču. Končali smo s predstavitvijo stališ poslanskih skupin.
               Prehajamo na drugo obravnavo, to je na razpravo o členih in vloženih amandmajih, ki
               jo bomo vodili na podlagi pregleda amandmaja z dne 27.10.2005.</p>
               <p>V razpravo torej dajem 2. člen in amandma poslanske skupine LDS. Kdo želi besedo?
               <stage>(Nihče.)</stage> Ker ne želi nihče razpravljati, zaključujem razpravo.</p>
               <p>Gospod Marolt, v imenu ministrstva oziroma vlade. Izvolite.</p>
            </sp>
            <sp xml:id="SDZ4-Redna-10-2005-10-28.sp20">

               <speaker>ROBERT MAROLT:</speaker>

               <p>Hvala lepa za besedo, gospod predsednik. Vlada navedenega amandmaja Liberalne
               demokracije Slovenije ne podpira. Namen priznanja odškodnine žrtvi kaznivega dejanja
               je namreč vezana na škodo, tako premoženjsko kot tudi nepremoženjsko, ki jo je
               utrpela žrtev sama. V predlogu zakona so kot upravičenci predvideni le svojci, ki bi
               v primeru smrti kot posledice kaznivega dejanja izgubili preživljanje. Med te se v
               skladu z zakonom o zakonski zvezi in družinskih razmerjih in ob izpolnjevanju pogojev
               tega zakona o zakonski zvezi in družinskih razmerjih štejejo tudi zunajzakonski
               partner oziroma zunajzakonska partnerica. V vseh primerih pa je določen pogoj, da jih
               je umrli preživljal ali bil po zakonu dolžan preživljati. Zato širitev kroga
               opravičencev tudi na svojce, ki so žrtev preživljale kot vzdrževanega družinskega
               člana po zakonu o dohodnini, ni utemeljena.</p>
            </sp>
            <sp xml:id="SDZ4-Redna-10-2005-10-28.sp21">

               <speaker>PREDSEDNIK FRANCE CUKJATI:</speaker>

               <p>Hvala gospodu Maroltu. Želi še kdo razpravljati? Gospa Širca.</p>
            </sp>
            <sp xml:id="SDZ4-Redna-10-2005-10-28.sp22">

               <speaker>MAJDA ŠIRCA:</speaker>

               <p>Se opravičujem, postavila bi rada vladi vprašanje in se res že v naprej opravičujem
               kot nečlanica odbora in morebiti tudi kot ne dovolj pridna poslušalka današnje
               razprave, vendarle eno vprašanje.</p>
               <p>V kolikor se slovenskemu državljanu - seveda vprašanje naslavljam na vlado -, v
               kolikor se slovenskemu državljanu na primer v Angliji zgodi nesreča in postane žrtev
               kaznivega dejanja, ki se je zgodilo na angleških tleh, ali potem zapade v zakonodajo,
               ki je slovenska, ali zapade pod zakonodajo in pravila, kot jih ima na primer Anglija,
               ker vemo, da Anglija ima več pravic. Zato! Ali druga država vendarle širi pravice,
               nekatere jih pa vendarle ožijo? Hvala za odgovor.</p>
            </sp>
            <sp xml:id="SDZ4-Redna-10-2005-10-28.sp23">

               <speaker>PREDSEDNIK FRANCE CUKJATI:</speaker>

               <p>Hvala. Ali želite takoj odgovoriti? Izvolite, gospod Marolt.</p>
            </sp>
            <sp xml:id="SDZ4-Redna-10-2005-10-28.sp24">

               <speaker>ROBERT MAROLT:</speaker>

               <p>Ja, bi kar takoj odgovoril. Za kaznivo dejanje, storjeno v Angliji, uveljavlja
               upravičenec zahtevo po predpisih Velike Britanije, vlogo pa lahko vloži pri
               slovenskem pristojnem organu, torej pri ministrstvu za pravosodje Republike
               Slovenije, če je slovenski državljan.</p>
            </sp>
            <sp xml:id="SDZ4-Redna-10-2005-10-28.sp25">

               <speaker>PREDSEDNIK FRANCE CUKJATI:</speaker>

               <p>Hvala. Gospod Terčon.</p>
            </sp>
            <sp xml:id="SDZ4-Redna-10-2005-10-28.sp26">

               <speaker>DAVORIN TERČON:</speaker>

               <p>Torej, jaz bi samo na kratko, glede na odgovor gospoda Marolta. Torej, razumem, da je
               zunajzakonski partner izenačen z zakonsko zvezo statusno, ampak mi smo hoteli samo
               slediti dikciji, torej zakona o zakonski zvezi in družinskih razmerjih. Torej, ta
               naša pripomba oziroma tudi konkreten amandma v tem delu je bilo predvsem slednje temu
               zakonu; bolj kot neka materialna posledica. Vse ostalo pa ste, gospod Marolt oziroma
               vlada, zavrnila kot neutemeljeno.</p>
               <p>Glejte, zdaj glede na razpoloženje in glede na to, kar je bilo na odboru za notranjo
               politiko, predpostavljam, da ta amandma ne bo sprejet, čeprav vas pozivam, da ponovno
               razmislite. Ampak moram vam pa povedati, da to je še kako utemeljeno. Jaz sem povedal
               utemeljene predloge, utemeljene razloge. Torej, ko gre za primer polnoletne osebe, ki
               je prekinila študij za eno leto in en dan, pa ko gre za primer odraslih oseb, katerim
               je odvzeta opravilna sposobnost in tako naprej. Torej, utemeljeno je vsekakor, tudi
               primeri v Evropi nas učijo, da je ta solidarnost širša. Mi imamo države, mi smo
               navedli primer, kjer je to širše zajeto. Seveda, drugo je vprašanje, koliko je to za
               vlado in vladajočo koalicijo sprejemljivo. Jaz sem povedal, da to večjih finančnih
               posledic ne bo imelo, vi ste se odločili, da boste zajeli ta krog, jaz seveda izražam
               neko zadovoljstvo, da vsaj do zakona bomo prišli. Prepričani pa smo, da bi moral biti
               ta krog širši. Še posebno, če vzamemo v ozir to, kar sem že navedel, da se v tej
               državi najdejo sredstva za razno, razne odškodnine, za razno razna vračanja v naravi,
               pa v nenaravi, za razne duhovne oskrbe in bi našteval, verjetno zelo dolgo časa, da
               pa do teh mejnih problemov, ki pa so zelo kričeči in pereči - ker smrt ima včasih
               hujše posledice kot samo dejstvo smrti, predvsem za svojce in tiste, ki so bili
               vzdrževani s strani tega prizadetega -, torej, bi lahko naša država pokazala več
               socialnega čuta in več solidarnosti, tako kot smo mi predlagali. Hvala.</p>
            </sp>
            <sp xml:id="SDZ4-Redna-10-2005-10-28.sp27">

               <speaker>PREDSEDNIK FRANCE CUKJATI:</speaker>

               <p>Hvala gospodu Terčonu. Gospa Širca.</p>
            </sp>
            <sp xml:id="SDZ4-Redna-10-2005-10-28.sp28">

               <speaker>MAJDA ŠIRCA:</speaker>

               <p>Hvala lepa. Tudi sama bi podprla in prosila za podporo temu amandmaju, ki nekoliko
               širi pravice na tiste člane, ki jih sedaj ne vidimo v zakonu, v predlogu, ki ga imamo
               na mizi. To se pravi, za vzdrževane družinske člane.</p>
               <p>Tukaj velja mogoče naglasiti še neko drugo dejstvo. Ta širitev mislim, da finančno
               za državo ne bi bilo preveliko breme, vendarle gre tudi za situacije, ki so vezane na
               velike duševne bolečine in velike probleme oziroma stiske, ki nastanejo v novih
               situacijah, še posebej, če gre pri takih žrtvah za smrt. Nedvomno lahko seštejemo ne
               samo materialne probleme, ki nastanejo v takih primerih, in mogoče ne najbolj
               predvidljivih situacijah, recimo, v situaciji, ko pride do prekinitve študija, ali pa
               v situaciji, ko opravilno nesposobnim ljudem ne zadostujejo tiste pomoči ali pa celo
               ostanejo brez njih. Duševne bolečine in krize, ki nastanejo v taki situaciji, so za
               družino oziroma za svojce velike. In če so pospremljene še z materialnimi težavami -
               v teh primerih se potem samo in zgolj še stopnjujejo. Prej sem vprašala, kako je v
               situaciji, če se taka nesreča oziroma žrtev zgodi na tleh, recimo, Velike Britanije;
               vemo, da so tam pravice širše. Morda bi bilo lepo, če bi se zgledovali ali pa če bi
               si tokrat vzeli za vzor ta primer oziroma to ureditev, ker, še enkrat podčrtujem, gre
               za zelo senzibilno, zelo občutljivo in tudi zelo ranjeno družino oziroma zelo ranjene
               človeške situacije, s katerimi se bodo ti ljudje soočali. Hvala lepa.</p>
            </sp>
            <sp xml:id="SDZ4-Redna-10-2005-10-28.sp29">

               <speaker>PREDSEDNIK FRANCE CUKJATI:</speaker>

               <p>Hvala gospe Širca. Gospa Kucler, izvolite.</p>
            </sp>
            <sp xml:id="SDZ4-Redna-10-2005-10-28.sp30">

               <speaker>MOJCA KUCLER DOLINAR:</speaker>

               <p>Hvala lepa. Tudi sama bi se rada oglasila, ker želim povedati, da se gotovo tudi mi,
               ne samo predlagatelji tega amandmaja, zavedamo vseh tistih stisk in bolečin, ki
               prizadenejo širši krog ljudi, ki so prizadeti poleg žrtve. Vendar pa mislim, da je
               treba tu podčrtati to osnovo, da samega zakona in same odškodnine ne gre gledati kot
               neke socialne podpore. Torej, predlagatelj izhaja predvsem iz tega, razširitev za
               osebe, ki se štejejo kot vzdrževani družinski člani po predpisih o dohodnini. Namen
               zakona je torej v odškodnini, v povračilu premoženjske ali nepremoženjske škode, ki
               je ob tem nastala, in ne kot nek socialen prejemek, ta je omogočen v skladu z drugimi
               predpisi in se po drugih predpisih lahko uveljavlja.</p>
               <p>Zato v naši poslanski skupini menimo, da tu tega ne gre enačiti in da je krog
               upravičencev v predlogu zakona določen korektno, pretehtano in ni osnove, da bi
               širili v smislu predloga amandmaja.</p>
            </sp>
            <sp xml:id="SDZ4-Redna-10-2005-10-28.sp31">

               <speaker>PREDSEDNIK FRANCE CUKJATI:</speaker>

               <p>Hvala gospe Kuclerjevi. Želi še kdo razpravljati? Gospod Marolt, želite odgovoriti?
               Izvolite.</p>
            </sp>
            <sp xml:id="SDZ4-Redna-10-2005-10-28.sp32">

               <speaker>ROBERT MAROLT:</speaker>

               <p>Hvala lepa za besedo. Mogoče bi odgovoril gospodu Terčonu.</p>
               <p>Že po splošnih pravilih obligacijskega zakonika je določeno, da je upravičen do
               odškodnine tisti, ki ga je umrla oseba preživljala ali bila dolžna preživljati. Torej
               gre za splošne obligacijskopravne določbe obligacijskega zakonika, ki je splošen
               predpis, ki določa pravico do povračila odškodnine.</p>
            </sp>
            <sp xml:id="SDZ4-Redna-10-2005-10-28.sp33">

               <speaker>PREDSEDNIK FRANCE CUKJATI:</speaker>

               <p>Hvala. Ker ni več želje po razpravi, jo zaključujem. O amandmaju bomo v skladu s
               časovnim potekom seje zbora odločali danes v okviru glasovanj pol ure po končani 21.
               točki dnevnega reda oziroma najkasneje ob 14.41 uri.</p>
               <p>S tem prekinjam to točko dnevnega reda.</p>
               <p>Prehajamo na <title>21. TOČKO DNEVNEGA REDA - NA OBRAVNAVO PREDLOGA ODLOKA O
                  SPREMEMBAH IN DOPOLNITVAH ODLOKA O PROGRAMU PRODAJE DRŽAVNEGA FINANČNEGA IN
                  STVARNEGA PREMOŽENJA ZA LETI 2004 IN 2005.</title> Predlog odloka je v obravnavo
               zboru predložila vlada Republike Slovenije. Predlog odloka je obravnaval odbor za
               finance in monetarno politiko kot matično delovno telo. Prosim predsednika odbora,
               gospoda Bojana Starmana, da predstavi poročilo odbora. Izvolite.</p>
            </sp>
            <sp xml:id="SDZ4-Redna-10-2005-10-28.sp34">

               <speaker>BOJAN STARMAN:</speaker>

               <p>Hvala lepa, gospod predsednik. Spoštovani! Odbor za finance in monetarno politiko je
               na svoji 8. redni seji dne 13. oktobra obravnaval predlog odloka o spremembah in
               dopolnitvah odloka o programu prodaje državnega finančnega in stvarnega premoženja,
               ki ga državnemu zboru Republike Slovenije na podlagi prvega odstavka 80.č člena
               zakona o javnih financah v obravnavo predložila vlada Republike Slovenije. Na odboru
               je bilo predstavljeno tudi mnenje zakonodajno-pravne službe in na osnovi tega mnenja
               so bili oblikovani nekateri amandmaji oziroma dopolnitve predloga, ki jih je odbor
               tudi sprejel. Odbor je imel tudi predlog amandmaja s prvopodpisano Mario Pozsonec, za
               katerega se je v kasnejši razpravi pokazalo, da ni bil sprejet.</p>
               <p>Seji sta prisostvovala predstavnika ministrstva za javno upravo in direktorata za
               investicije. Predlagala sta, da s to dopolnitvijo prodaje državnega premoženja
               povečajo spisek za dodatnih 3,9 milijard tolarjev, za kar bi se skupni odlok povečal
               na 8,6 milijard tolarjev. To je že tretja sprememba odloka o prodaji stvarnega
               premoženja države za leto 2004 in 2005.</p>
               <p>V razpravi so bila postavljena nekatera vprašanja, eno od teh je bilo, zakaj se tako
               pozno vlaga ta tretji dopolnjeni predlog in ali bo možno odrealizirati te prodaje še
               v letošnjem letu. Pojasnjeno je bilo, da je to možno in da se bo ta stvar tudi v
               letošnjem letu odrealizirala. Postavilo se je vprašanje predvsem o možnostih zamenjav
               državnega premoženja s premoženjem na področju lokalnih skupnostih, tukaj mislim in
               vprašanje je bilo postavljeno na temo, da je v lasti občin veliko upravnih enot.
               Zanje bi bilo bolje, da se zamenja to premoženje, ki ga upravlja praktično država, z
               nekim drugim premoženjem.</p>
               <p>Postavljeno je bilo tudi vprašanje, kako in za kakšne namene se uporabljajo sredstva
               iz dosežene kupnine. Dejstvo je, da se ta sredstva namenjajo izgradnji, obnovi,
               nakupu in vzdrževanju državnega stavbnega premoženja, za katerega se smatra, da je
               tudi potrebno. Vprašanje je bilo tudi postavljeno in tudi mnenje zakonodajno-pravne
               službe, da je potrebno pač na vsakem koncu, zaključku nekega programa podati tudi
               poročilo. Upam, da bomo to poročilo tudi prejeli.</p>
               <p>Tudi postavlja se tudi vprašanje, kako s temi primeru, ko prodaja dejansko ne bo
               realizirana v tem letu, na kakšen način se bodo vključile v nov program. Potrebno bo
               pač vključiti nerealizirano v program, ki je že tudi v postopku sprejemanja odprodaje
               državnega stvarnega in finančnega premoženja za leto 2006 in 2007.</p>
               <p>Kot povedano, je odbor amandmaja odbora, ki so bili podani na predlog
               zakonodajno-pravne službe sprejel, ni pa sprejel amandmajev gospe Pozsonec, in
               predlagamo državnemu zboru, da enako stori tudi v svojem zaključku. Hvala lepa.</p>
            </sp>
            <sp xml:id="SDZ4-Redna-10-2005-10-28.sp35">

               <speaker>PREDSEDNIK FRANCE CUKJATI:</speaker>

               <p>Hvala gospodu Starmanu. O predlogu odloka dajem besedo najprej predstavnikom
               poslanskih skupin. Gospod Josip Bajc bo predstavil stališče poslanske skupine
               Slovenske ljudske stranke. Izvolite.</p>
            </sp>
            <sp xml:id="SDZ4-Redna-10-2005-10-28.sp36">

               <speaker>JOSIP BAJC:</speaker>

               <p>Gospod predsednik, predstavnik vlade, kolegice in kolegi, dober dan. Obravnavani
               odlok je že tretja dopolnitev veljavnega odloka o programu prodaje državnega
               finančnega in stvarnega premoženja za leto 2004 in 2005, ki je bil sprejet skupaj s
               proračunom za te dve leti. Po mnenju poslancev poslanske skupine Slovenske ljudske
               stranke je prodaja stvarnega premoženja, ki je poslovno nepotrebno za delo državnih
               organov, smiselna in upravičena vsakokrat tekom izvrševanja proračuna, za katerega
               velja tudi odlok. Prepričani pa smo tudi, da s sprejemanjem dopolnitev državnih
               proračunov, katerih sestavni del je tudi odlok o programu prodaje državnega
               finančnega in stvarnega premoženja, ni možno predvideti vse tisto poslovno nepotrebno
               premoženje za dve leti, ki ga je smiselno prodati v teh dveh letih. Ravno tako
               ocenjujemo, da je spreminjanje oziroma dopolnjevanje odlokov tudi tekom izvrševanja
               proračunov upravičeno tudi v času izvrševanja tekočega proračuna. Zato bomo poslanci
               poslanske skupine Slovenske ljudske stranke obravnavani odlok podprli, ne bomo
               podprli pa amandmaja kolegice Marie Pozsonec glede na to, da je stražarnica, katero
               ona predlaga, da se prenese na lokalno skupnost, v dogovorih in je tudi predmet druge
               oblike prenosa te stražarnice na lokalno skupnost.</p>
            </sp>
            <sp xml:id="SDZ4-Redna-10-2005-10-28.sp37">

               <speaker>PREDSEDNIK FRANCE CUKJATI:</speaker>

               <p>Hvala gospodu Bajcu. Gospod Sašo Peče bo predstavil stališče poslanske skupine
               Slovenske nacionalne stranke. Prosim.</p>
            </sp>
            <sp xml:id="SDZ4-Redna-10-2005-10-28.sp38">

               <speaker>SAŠO PEČE:</speaker>

               <p>Spoštovani prisotni, državni zbor se je z odlokom o spremembi oziroma odloku o
               prodaji programa državnega finančnega in stvarnega premoženja za leto 2004 in 2005
               srečal trikrat do sedaj. Prvič 12. decembra 2003 leta na izredni seji, drugič 13.
               julija 2004 leta in tretjič 22. marca 2005 leta. S tem istim odlokom se danes torej
               srečujemo četrtič. S tem bi rad nakazal na neke vrste slabo planiranje vlade
               Republike Slovenije, posebej ob upoštevanju, če gledamo, da smo sedaj koncem leta
               2005 in da so šele zdaj pogledali dokončno realizacijo in spoznali, da je možno v
               program prodaje vključiti še nekaj stvari.</p>
               <p>Rad pa bi izpostavil prvo kritiko na tovrsten program in po moji oceni moramo biti
               kritični do tovrstnih aktov. V končni fazi gre z državnim premoženjem, gre za tako
               imenovane javne finance kot "output" oziroma rezultati tovrstne aktivnosti. Mislim,
               da je pa še pomembneje kot gledati "output" slediti zakonu o javnih financah, ki
               točno govori oziroma narekuje tako izvršni veji oblasti kot zakonodajni veji oblasti
               opredelitev namenske porabe kupnine. Če pogledamo sam odlok, najsi bo prvič, drugič,
               tretjič ali četrtič, danes vidimo, da je tovrstna namenskost kupnine stvari v
               omenjenem odloku izjemno slaba. To po drugi strani pomeni, da vlada Republike
               Slovenije noče ali pa se ji ne zdi vredno seznaniti državni zbor, torej predstavnike
               ljudstva, če se lahko tako izrazim, o namembnosti tovrstnih finančnih prilivov.</p>
               <p>Rad pa bi izpostavil, da navkljub vsemu, kar sem do sedaj povedal, pa je bila vedno
               zelena nit oziroma vedno je bila poanta govora predstavnikov Slovenske nacionalne
               stranke, ko smo se pogovarjali o prodaji državnega premoženja, da je tovrstni akt, s
               katerim, ponavljam, se zdaj srečujemo četrtič, vsaj po naši oceni metanje peska v
               oči. Če boste pogledali v razpredelnico, torej posamezne predmete prodaje državnega
               premoženja, boste videli, da v njih niti v osnovi ni zajeto tisto, kar bi dejansko
               moralo biti, to je tako imenovano lastništvo ali pa predmet prodaje državnih
               institucij. Po moji oceni, v kolikor bi hotela vlada Republike Slovenije in pa ta
               državni zbor, torej državni zbor Republike Slovenije, sprejeti resnično sliko
               razpolaganja, kamor spada v končni fazi in tudi v osnovni fazi prodaja državnega
               premoženja, bi morali dobiti sploh pregled državnega premoženja. In to ne državnega
               premoženja v smislu parcel, s katerimi razpolaga ministrstvo za finance ali pa
               ministrstvo za obrambo in katera kasarna je tista, katera soba kasarne se bo prodala
               in podobne stvari, ampak tistega resničnega premoženja, ki ga ta država v obliki
               deležev ima, naj si bo v javnih podjetij, javnih zavodih, različnih delniških, torej
               kapitalskih družbah in ne nazadnje govori se tudi v osebnih družbah.</p>
               <p>In dokler ne bomo imeli tovrstnega pregleda in tovrstnega razpolaganja s tem
               resničnim premoženjem države, toliko časa se nam bodo dogajale aktivnosti v povezavi
               SOD-a in KAD-a, v zadnjem primeru samo z Mercatorjem, kjer bolj ali manj posredno, po
               moji oceni pa zelo povezano prihaja do prodaje državnega premoženja. Ne iz prve roke,
               temveč iz institucij, ki jih je vlada ali pa državni zbor ustanovil zato, da se jih
               prodaja oziroma se z njimi razpolaga. Dokler dejansko mi ne bomo imeli tovrstnega
               programa premoženja, toliko časa, spoštovani poslanci in poslanka, bomo v tej hiši
               sprejemali tovrstne akte, ki nikogar ne bodo zavezovali k ničemur, še manj pa bodo
               prikazovali dejansko prodajo oziroma razpolaganje s premoženjem. Kot veste, se je v
               preteklih nekaj letih začela odvijati prodaja državnega premoženja v bankah, ampak o
               tovrstnih aktivnostih oziroma transferjev v teh dokumentih, ki z naslovom sicer mnogo
               obetajo, ni ne črke. Nikjer nimamo opredeljeno, kaj je bilo s prodajo državnega
               premoženja v Novi Ljubljanski banki ali pa katerokoli drugi banki pred njimi. Kaj je
               s predlogom prodaje Nove Kreditne banke Maribor? Medtem pa je dejstvo, da se minister
               za finance na ves glas hvali, kako je celotna privatizacija ali pa prodaja Nove
               Kreditne banke Maribor že zaključena v fazi programa, vidimo, naj si bo predlog
               prodaje, s katerim je minister obljubil, da bo seznanil državni zbor za leto
               2006-1007, tega seveda še ni bilo, se srečujemo tukaj notri z odprodajo različnih
               manjših deležev v okviru posameznih ministrstev. Gospodje in gospe, to je zavajajoče!
               Po moji oceni je to žaljivo do državnega zbora in žaljivo do javnih financ, kamor
               navsezadnje tudi spadajo, kakor sem že prej povedal, obveznosti iz naslova zakona o
               javnih financah. Kot veste, vem da veste vsi poslanci, se je v zadnjem obdobju
               razvila močna debata o prodaji oziroma o aktivnostih SOD-a in KAD-a. SOD in KAD
               razpolagata z našim premoženjem. Dokler si bomo pred tem zatiskali oči, zatiskali oči
               v obliki preiskovalnih komisij, ki se ustanavljajo zato, da ne bo prišlo do preiskave
               ničesar, mislim, da je eden izmed poslancev državnega zbora pravilno, in to nam bi
               moralo biti vsem nam jasno in bi si morali tudi na glas pojasniti, da če bomo imeli
               tovrstno preiskovalno komisijo, bo tovrstna preiskovalna komisija, če bi hotela priti
               do rezultatov, ki si jih je začrtala v okviru svojega programa, potrebovala par
               stoletij. Ampak v tem primeru govorimo o državnem premoženju. Omenil sem samo enega,
               to je Mercator iz zadnjega obdobja. Pred tem, če se hočem vrniti na predmet oziroma
               letnico omenjenega akta, ki je pred nami, je prihajalo do faznega prodajanja bank.
               Tudi tukaj notri nimamo ničesar. V zameno za sprejem tovrstnih aktov, ki ne
               izpolnjujejo niti določil zakona o javnih financah, torej o namembnosti kupnine, se
               nam bo zgodila, ponovno Dresdenska banka. Vsi vemo oziroma po tihem vemo, da je
               kupnina za Novo Ljubljansko banko, torej tista kupnina, katere vrednost je dosegla
               1/4 tržne vrednosti, se je dolga leta nahajala v Dresdenski banki. V zameno za kaj?
               Zaradi tega, ker se ni vedelo, kako bodo slovenske javne finance absorbirale tovrstno
               količino finančnih sredstev. Zakaj potem prodajati, če ne vemo, kaj bomo s kupnino?
               Gospodje, to so vprašanja s katerimi bi se morali srečevati v aktih, ki nosijo tako
               zveneča imena, kot so predlog odloka o programu prodaje državnega, finančnega in
               stvarnega premoženja za obdobje to in to. To je program prodaje. Državni poslanci,
               slovenska javnost o programu prodaje ni obveščena ne za nazaj, za leto 2004 in 2005,
               to je zelo slaba slika, ki jo imamo v Poročevalcu, ne za naprej. In za naprej bi bili
               veliko bolj potrebni tovrstni programi kot samo za nazaj. Ampak dokler bomo enostavno
               pristajali na tovrstne programe, dokler ne bomo Vladi Republike Slovenije rekli: "Ja,
               nas pa zanima, kaj se dogaja z državnim premoženjem, saj smo vendar državni poslanci,
               saj je vendar naša naloga, da skrbimo na tovrstnem področju", toliko časa se bodo
               odvijale te stvari. Ko nas bo nekdo čez dve leti vprašal, kaj je bilo s prodajo
               oziroma zakaj je prišlo do prodaje Nove Ljubljanske banke, kaj smo s to kupnino
               naredili, nihče od 90-ih poslancev ne bo nič vedel. In to se bo dogajalo z ostalimi
               institucijami, kjer ima naša država, vlada direktno ali pa indirektno svoje deleže,
               odvija se vse mimo nas. Po moji oceni tega ne smemo sprejemati. Danes imamo možnost,
               da Vladi Republike Sloveniji rečemo ne, na ta način se več ne gremo, hočemo vedeti,
               kaj se dogaja z državnim premoženjem. Ampak način, da to sporočimo vladi, je, da to
               zavržemo, brez vprašanja, kaj bo z novelo oziroma z novim predlogom prodaje za ta dva
               meseca, kolikor bo še trajalo leto 2005. To je eden izmed načinov, glede na lep
               način, ko smo zaprosili vlado, da se v okviru instituta poslanskih vprašanj in
               poslanskih pobud, razširjene razprave, debatira o tem, je bilo zavrženo pod prejšnjo
               vlado in je bilo zavrženo pod to vlado. Takrat so poslanci, in v tem mandatu in v
               prejšnjem mandatu, gladko izjavili svoje prepričanje, da nočejo vedeti, kaj se dogaja
               z državnim premoženjem. Enkrat je bilo rečeno v prejšnjem mandatu, češ, to prepustimo
               Vladi Republike Slovenija, naj nam v obliki proračunskih prihodkov pove, za koliko se
               bodo povečale javne finance v določenem letu, ampak kasneje niti tega ni bilo. Dobili
               smo tri različne odgovore, kaj je bilo s kupnino. Prva zadeva, da leži na neki banki
               v tujini. Druga zadeva, da je posredno v povezavi z zmanjševanjem oziroma
               stabilizacijo javnega dolga. In tretja zadeva, da gre za dolgoročno vprašljivo
               investicijo, kam bodo finančna sredstva šla, da bodo čim bolj oplemenitena. Odgovora
               še danes ni. Prihajajo različni odgovori. Če ga boste slišali s strani predstavnika
               prejšnje vlade bo eden, če ga bomo slišali s strani predstavnika aktualne vlade bo to
               drug odgovor. Vemo pa, da državno premoženje ne sestavljajo samo zadeve, ki so
               navedene v Poročevalcu številka 74, kajti potem bi bila ta naša država sila boga,
               sila bedna država, ampak vemo, da je tega premoženja mnogo več. Če bi vsaj v temu
               letu dobili popis državnega premoženja, če bi dobili lastništvo, kajti tudi to je
               premoženje v posameznih naj si bo kapitalskih družbah, zavodih, to bil korak naprej.
               Prejšnja vlada tega ni bila sposobna storiti deset in nekaj let. Na to vlado smo vsaj
               v okviru poslanske skupine Slovenske nacionalne stranke apelirali že nekajkrat,
               vendar še zmeraj ni bilo odgovora.</p>
               <p>V Nacionalni stranki tovrstnim aktom ne bomo dajali podpore. Hvala.</p>
            </sp>
            <sp xml:id="SDZ4-Redna-10-2005-10-28.sp39">

               <speaker>PREDSEDNIK FRACE CUKJATI:</speaker>

               <p>Hvala gospodu Pečetu. Gospod Vili Rezman bo predstavil stališče poslanske skupine
               DeSUS.</p>
            </sp>
            <sp xml:id="SDZ4-Redna-10-2005-10-28.sp40">

               <speaker>VILI REZMAN:</speaker>

               <p>Danes razpravljamo o odloku programa prodaje za leto 2004 in 2005, imamo pa na mizah
               tudi že predloge za leti 2006 in 2007. To nam omogoča nekoliko boljši vpogled in da
               lahko damo konkretne pripombe k temu, kar vidimo, da ni v tem programu, in kar tudi v
               naslednjem programu še ni predvideno. Mi sicer podpiramo ta predlog, ki je pred nami,
               in bo poslanska skupina DeSUS seveda glasovala za. Smo pa prepričani, da je treba
               biti bolj aktiven na tem področju. Prepričani smo, da je treba tisto poslovno
               nepotrebno premoženje, ki ga država ima bodisi sama bodisi prek lastniških deležev v
               nekaterih drugih družbah, aktivneje spreminjati v poslovno potrebno premoženje
               oziroma v aktivno premoženje. Sodimo tudi, da je treba bolje ravnati s tem
               premoženjem že zavoljo tega, ker je veliko takšnega premoženja, ki ga najdemo po vsej
               Sloveniji in s katerim nihče ne gospodari in preprosto propada. In temu, da nekaj
               imamo in s tem ne znamo gospodariti ali pa nismo pripravljeni z ustreznimi programi
               tega aktivirati, temu seveda soglasja ne moremo dati. Upamo, da to tudi ni edini
               namen vlade, da naše premoženje ni samo vir za polnjenje proračuna, ampak da bo
               potenca za to, da se bodo gospodarske aktivnosti na njem lahko razvijale.</p>
               <p>V zvezi s tem imamo čisto konkretne pripombe. Prva pripomba oziroma priporočilo ali
               predlog gre državi, vladi, naj izpelje neko akcijo, v kateri bi pozvala vseh 193
               slovenskih občin, da izkažejo tudi formalen in dejanski interes za premoženje, za
               katerega vemo, da je razprostrto po Sloveniji, s katerim država nima konkretnih
               razvojnih načrtov, in to zbere v neki organizirani, pregledni akciji, ne tako, kot se
               dogaja sedaj, da posamične občine tako zelo sporadično, ena zdaj, druga kasneje, ena
               iz enega konca, druga iz drugega, dajejo predloge za to, kako bi se naj s tem
               premoženjem upravljalo, pa so nekateri predlogi potem uslišani, nekateri pa ne, tudi
               brez ustreznih obrazložitev so nekateri zavrnjeni. To je prvi predlog.</p>
               <p>Drugi predlog, ki ga ponavljam, ker sem ga tudi na odboru že predstavil, je, da se
               vendarle uredi nekaj na področju tistega premoženja, ki ga država potrebuje, pa ga
               nima. Gre torej za zgradbe upravnih enot, v katerih poslujejo državne službe, javna
               uprava, ki pa so v lasti lokalnih skupnosti in zanje ne dobivamo nobenih najemnin.
               Takšno premoženje, ki nas celo dodatno bremeni v lokalnih skupnostih, je za nas tudi
               poslovno nepotrebno in bi se ga želeli otresti; trenutno imamo z njim samo težave in
               stroške. Zato predlagamo državi, naj se vendarle odloči, da bo pričela plačevati
               najemnino, kakor je bilo že tudi rečeno, naj najdemo druge oblike kompenziranja za to
               premoženje, ki ga mi vzdržujemo, drugi pa uporabljajo.</p>
               <p>Odgovor na matičnem delovnem telesu je šel v smer, da aktualna zakonodaja tega ne
               dopušča. Aktualna zakonodaja oziroma tista zakonodaja, ki so jo imeli takrat
               predstavniki vlade v mislih, je bila že odpravljena za lanskim zakonom, ki smo ga
               tukaj sprejemali, o reorganizaciji državne uprave. Ta zakon je odpravil zakon iz leta
               1994 in leta 1992, ki je na nek način konfisciral to občinsko lastnino. Zato
               predlagamo, da vlada premisli o tem in nam da v zvezi s tem tudi ustrezne odgovore.
               Če tega ne bomo v relativno kratkem času dobili, bomo pač prisiljeni sami pripraviti
               zakon, ki nam bo, nekoliko metaforično sicer rečeno, nekonfiscirano lastnino vrnil.
               Bomo pa sicer podprli ta predlog odloka.</p>
            </sp>
            <sp xml:id="SDZ4-Redna-10-2005-10-28.sp41">

               <speaker>PREDSEDNIK FRANCE CUKJATI:</speaker>

               <p>Hvala, gospodu Rezmanu. Gospod Bojan Starman bo predstavil stališče poslanske skupine
               Slovenske demokratske stranke. Izvolite.</p>
            </sp>
            <sp xml:id="SDZ4-Redna-10-2005-10-28.sp42">

               <speaker>BOJAN STARMAN:</speaker>

               <p>Hvala lepa, gospod predsednik. Spoštovani! Slovenska demokratska stranka bo podprla
               predlog predlaganih sprememb o odprodaji stvarnega in finančnega premoženja države v
               vrednosti 3,9 milijarde tolarjev. S tem si bodo določeni proračunski porabniki
               znebili nepotrebnega stvarnega premoženja in s pridobljenim denarjem od kupnin, ki ga
               morajo vložiti v nakup, gradnjo in vzdrževanje potrebnega premoženja, seveda
               izboljšali to stanje na tem področju. Zato mislimo, da moramo predlog pripraviti. Je
               pa res, tudi razprave kažejo, da je tukaj treba v tem sistemu nekaj spremeniti, da je
               neprestano prinašanje nesistematsko urejenih spiskov na odbor in v zbor dejansko
               potrebno nekoliko spremeniti, narediti bolj sistematskega in bolj preglednega. Sam
               osebno se strinjam tudi, da je treba v določenih zakonodajah tudi pogledati in
               obravnavati premoženje države kot celote in zavzeti stališče. Ta program bi po mojem
               mnenju dejansko moral obsegati še mnogo več kot samo te naštete stvari, ki so
               velikokrat res nepomembne po svoji vrednosti in velikosti, da se tukaj ukvarjamo z
               njimi na državnem zboru. Mislim, da bi bilo tudi prav, kot je rekel gospod Rezman, da
               se sistematično uredijo določeni prenosi med lokalnimi skupnostmi in državo in bomo
               tudi te stvari podpirali, če se bodo začele realizirati.</p>
               <p>Še enkrat, Slovenska demokratska stranka bo podprla amandmaje, ki jih je podprl
               odbor, in seveda tudi predlog zakona. Hvala lepa.</p>
            </sp>
            <sp xml:id="SDZ4-Redna-10-2005-10-28.sp43">

               <speaker>PREDSEDNIK FRANCE CUKJATI:</speaker>

               <p>Hvala gospodu Starmanu. Magister Milan M. Cvikl bo predstavil stališče poslanske
               skupine Liberalne demokracije Slovenije, prosim.</p>
            </sp>
            <sp xml:id="SDZ4-Redna-10-2005-10-28.sp44">

               <speaker>MAG. MILAN M. CVIKL:</speaker>

               <p>Hvala lepa, gospod predsednik. Poslanka in poslanci, lep dober dan!</p>
               <p>To, kar danes delamo, spominja na burlesko. Dva meseca pred koncem leta popravljamo
               četrtič odlok o spremembah in dopolnitvah odloka o programu prodaje premoženja,
               državnega finančnega in stvarnega premoženja. V državnem zboru pa že imamo odlok o
               prodaji državnega finančnega in stvarnega premoženja za leto 2006 in 2007. Ne spomnim
               se, da bi katero delovno telo začelo obravnavati diskusijo o tem, kako bomo v letih
               2006 in 2007 prodajali 189 milijard finančnega in stvarnega premoženja. Sestajamo pa
               se že drugič, tudi v tej dvorani, da bomo diskutirali o tem, kako bomo prodali
               dodatne, približno 4 milijarde stvarnega premoženja v manj kot dveh mesecih
               letošnjega leta. Burleska je to zato, ker to, kar slišimo danes, in to, kar je bilo
               slišano na odboru, pravzaprav spreminja Državni zbor Republike Slovenije v mesto, v
               katerem poslanci, poslanke ali pa, če hočete, parlamentarne stranke vladajoče
               koalicije kupčkajo s posameznimi bodisi ministrstvi, bodisi občinami o tem, kaj bomo
               še dali in prodali do konca leta.</p>
               <p>Da pa ima ta burleska tudi finančne učinke, dovolite, da citiram stran 39 tega
               Poročevalca. Klinični center bo zaradi izgradnje garažne hiše ob kliničnem centru
               zamenjal parcelo, na kateri naj bi stala garaža v vrednosti manj kot 80 tisoč evrov,
               za neko drugo parcelo. Če kdo misli, da je zemljišče v Ljubljani, na katerem naj bi
               stala garažna hiša, vredno samo 80 tisoč evrov, potem seveda ne pozna finančnih
               kazalcev.</p>
               <p>Imamo torej pred seboj spremembo odloka, ki je po svoji vsebini že tretja, druga
               letošnja, je pa predlagana v nasprotju z 80.č členom zakona o javnih financah, ki
               jasno pove, da se odlok o programu prodaje državnega finančnega in stvarnega
               premoženja vlaga ob proračunu ali ob njegovih spremembah. Ta vlada, ki se je
               zavzemala za to, še v času, ko je bila v opoziciji, predvsem sedanji gospod minister
               za finance je velikokrat v tej dvorani razlagal, da državni zbor ne igra vloge
               proračunske avtoritete in da je prejšnja vlada netransparentno predstavljala
               posamezne programe prodaje državnega finančnega in stvarnega premoženja. Ta vlada je
               najprej v mesecu februarju spremenila na hitro odlok, ki je začel veljati konec leta
               2003, in je tisti odlok na nek način vsaj vsebinsko vključila v rebalans za leto
               2005. To je še bilo smiselno, smiselno seveda pobirati, kaj se bo prodajalo, in potem
               to tudi vključiti med odhodke v rebalansu za leto 2005. Ta vlada pa sedaj že drugič v
               letošnjem letu spreminja odlok brez tega, da bi povedala, kdo bo upravičen do
               dodatnih, približno 4 milijard odhodkov iz naslova učinka od prodaje tega premoženja,
               če bo do prodaje tega premoženja sploh prišlo v letošnjem letu.</p>
               <p>Kar nekaj poslancev je na matičnem delovnem telesu ugotavljalo, da četudi to ne bo
               prodano v letošnjem letu, to ni važno, važno je, da dobimo odlok še v letošnjem letu
               in, seveda, treba ga je na vsak način sprejeti. Zakaj ga je treba sprejeti? Sprejeti
               ga je treba zato, ker bo že četrti odlok samo povečal netransparentnost, ki jo je
               povzročila že druga sprememba odloka, in pravzaprav pomeni skrivno krpanje
               proračunske luknje. V tem smislu gre za jasen formalen odmik od transparentnega
               delovanja, tako kot zahteva zakon o javnih financah v celoti, še posebej pa 80. člen
               in znotraj 80. člena 80.č člen. Da je to res, potrjuje tudi mnenje zakonodajno-pravne
               službe. Upam, da ni kaj narobe, če poslanci opozicije v tem državnem zboru citiramo
               mnenje zakonodajno-pravne službe. Pa vendar, dovolite, da ga citiram: "V pogledu
               oblikovanja predlagane dopolnitve odloka ugotavljamo, da je o vsakem premoženju, v
               nekaj primerih pa le zbirno podana sicer tudi obrazložitev, vendar je glede bistvenih
               elementov predstavitev zelo neenotna in le z nekaj izjemami ne predstavi namenske
               porabe kupnine, upoštevaje določbe drugega odstavka 80. člena zakona o javnih
               financah, ki mora povedati, za kaj bo denar namenjen. Zato menimo, da bi bilo treba
               obrazložitev vključiti neposredno v tabelo v prilogi odloka in ustrezno vsebinsko
               tudi oblikovati sam odlok." To ni bilo storjeno, noben amandma ni v tej smeri vložen,
               vlada ni popravila odloka, čeprav imamo normalno obravnavo, zato se sprašujemo, ali
               se ta vlada na takšen način zavzema za transparentno delovanje na področju javnih
               financ.</p>
               <p>Sprašujemo se tudi, v čem je smisel, pravi smisel tako velikega povečanja prodaje
               stvarnega premoženja še za ostale mesece, november, december. Ali ni mogoče smisel v
               tem, da so v leto 2005 vključene še dodatne 4 milijarde, ker bi vključitev teh 4
               milijard plus plan za leti 2006 in 2007 v skupni višini 4 milijard - torej, leto 2005
               plus leto 2006 in 2007 4 milijarde po dvakrat, imamo torej 8 milijard - pravzaprav
               pokazalo, kako vlada zapira proračunsko luknjo. Zato se sprašujemo, kakšni bodo
               finančni učinki tega odloka, kakšna je dodana vrednost tega, kar danes počnemo. Ali
               je sploh kakšna? Zelo malo verjetnosti je, da se bodo glede na postopke izvrševanja
               proračuna ti postopki realizirali v letu 2005, razen seveda, če bo šlo za menjave ali
               prodaje pod mizo, brez javnih razpisov. Če so že vnaprej znani prejemniki posameznih,
               če hočete, nepremičnin, potem je smisel jasen.</p>
               <p>Ocenjujemo, da ni nobenega vsebinskega, formalnega niti finančnega razloga za
               spreminjanje odloka. V letu 2005, kot ugotavljamo na podlagi podatkov, ki smo jih
               včeraj dobili v državni zbor z ministrstva za finance, imamo v devetih mesecih dobro
               realizacijo državnega proračuna. V državnem proračunu je na podlagi uspešne in
               učinkovite davčne reforme prišlo do stabilne rasti prihodkov in ti prihodki zadoščajo
               za izvrševanje vseh funkcij države. Zato ne vidimo nobenega vsebinskega finančnega
               razloga, da bi ta odlok spreminjali. Vse, kar lahko ocenjujemo, ocenjujemo, da gre za
               povečanje netransparentnosti in gre za to, da se bo pod mizo nekaj prodajalo mimo
               pravil, ki jih veleva zakon o javnih financah. Da je to res, dokazujejo nedavne
               odločitve vlade - mogoče odločitve, ki bodo sprejete na današnji skupščini Industrije
               usnja Vrhnika, ker naj bi se vlada odločila, da bo naenkrat namesto ministrstva za
               finance kar slovenska odškodninska tista, ki bo tam izvajala vlogo skrbnika državnega
               finančnega premoženja. Menimo, da je to najmanj, kar je, neustrezno, ker če bi to res
               hoteli narediti, bi bilo potrebno v tem odloku nekomu dati pooblastilo, da nekaj z
               ministrstva za finance prenese na slovensko odškodninsko družbo.</p>
               <p>Zato se sprašujemo, kaj je pravi cilj. Pravi cilj je očitno neko trgovanje, zato mi
               v Liberalni demokraciji Slovenije obžalujemo, da državni zbor postaja subjekt ali pa,
               če hočete, sestavni del tega trgovanja. Menimo, da bi bilo potrebno ta odlok
               zavrniti, menimo, da bi bilo potrebno vsebino tega odloka vključiti na podlagi
               proračunske razprave v odlok o prodaji finančnega in stvarnega premoženja za leti
               2006 in 2007 in šele na tej podlagi diskutirati o tem, ali je vse, kar je navedeno na
               posameznih postavkah, pri posameznih ministrstvih, res smiselno prodajati na način,
               ki je tukaj zapisan.</p>
               <p>Gospod predstavnik ministrstva za javno upravo, je na vprašanje na odboru za
               finance, ki je bilo, kaj pa bo s temi prihodki, povedal, da naj bi ministrstvo za
               finance te pričakovane prihodke vključilo med prihodke. In to verjetno res ni
               problem. Nihče pa ni odgovoril, kdo in na kakšen način bo mimo državnega zbora, ki je
               edina proračunska prioriteta, lahko povečal pravice razpolaganja posameznih resorjev
               s temi štirimi milijardami. In tukaj mislim, da je ključ problema. Vlada Republike
               Slovenije, ki se je v času, ko je bila v opoziciji, vse parlamentarne stranke,
               Slovenska demokratska stranka in ostale, ki ste danes v koaliciji, ki ste se
               zavzemale oziroma celo minister za finance se je velikokrat tukaj razburjal zaradi
               netransparentnosti, ste pokazali s tem odlokom, da krepite netranasparentnost javnih
               financ. Zato bomo v Liberalni demokraciji temu odloku nasprotovali. Menimo, da ni za
               to nobenega razloga.</p>
               <p>Ob tem bi predvsem postavili dve vprašanji predstavnikom vlade. Prvič. Na kakšen
               način se bodo pravice razpolaganja s prihodki od tega premoženja uvrstile na
               posamezne resorje? In drugič. Zakaj je pri tem odloku naenkrat postalo stvarno
               pristojno ministrstvo ministrstvo za javno upravo, če je vse do te vlade bil
               pristojen za to bil vedno minister za finance? To se sprašujemo zato, ker očitno je
               tudi tako netransparenten minister za finance, kot je sedanji minister za finance,
               očitno pri tem poslu nepotreben in zato se ga je izločilo tako iz obravnave v
               državnem zboru kot očitno tudi sklepanja posameznih poslovnih transakcij.
               Nasprotujemo temu odloku in predlagamo, da ga državni zbor v celoti zavrne, njegovo
               vsebino pa vključi v sam program prodaje državnega finančnega stvarnega premoženja za
               leti 2006 in 2007. Hvala lepa.</p>
            </sp>
            <sp xml:id="SDZ4-Redna-10-2005-10-28.sp45">

               <speaker>PREDSEDNIK FRANCE CUKJATI:</speaker>

               <p>Hvala gospodu Cviklu. Gospod Dušan Kumer bo predstavil stališče poslanske skupine
               Socialnih demokratov. Izvolite.</p>
            </sp>
            <sp xml:id="SDZ4-Redna-10-2005-10-28.sp46">

               <speaker>DUŠAN KUMER:</speaker>

               <p>Hvala za besedo, spoštovani predsedujoči. Spoštovani predstavniki vlade, kolegice in
               kolegi!</p>
               <p>Ko sem poslušal danes to razpravo in marca letos, ko smo razpravljali o drugi
               dopolnitvi tega odloka, me nekatere stvari ne navdušujejo in bom poskušal v tej
               predstavitvi mnenja poslanske skupine to tudi pokazati.</p>
               <p>Najprej je treba povedati, da v poslanski skupini Socialnih demokratov ne podpiramo
               načina in logistike, ko se stvari počenjajo za nazaj retroaktivno, kot je ta primer,
               ko dopolnjujemo odprodajo državnega premoženja celo nazaj za leto 2004, ne samo za
               letošnje leto. In drugič, veliko stvari, predlogov in konkretnih idej je bilo
               izrečenih v mesecu marcu letos, ko smo obravnavali drugo dopolnitev ali pa spremembo
               tega odloka. Prav tako je bilo danih veliko obljub s strani predlagatelja oziroma
               vlade, pa se nič od tega v teh osmih mesecih se ni dogodilo. Dobili smo podoben,
               identičen papir, kot smo ga dobili marca letošnjega leta.</p>
               <p>Zdaj pa na nekaj teh konkretnih predlogov, idej, za katere se je ne nazadnje tudi
               vlada takrat zavezala, da jih bo skušala spremeniti, ko bomo naslednjič obravnavali
               podobna. Izhajal bom iz vprašanja in pripombe, ki sem jo sam izrekel marca na 4. seji
               državnega zbora, ko smo obravnavali ta odlok in se je nanašala na to, da so vrednosti
               posameznih postavk programov prodaje, za katere dajemo poslanci in poslanke soglasje,
               smešno nizke. Takratni državni sekretar mi je odgovoril, citiram: "Torej ta ocenjena
               vrednost, ki je v odloku navedena, je samo približek, bolj pesimistični približek, to
               ni tista vrednost, za katero bi vi poslanci dajali soglasje, da se premoženje proda.
               Ampak se bo ta ugotovila na javni dražbi." Konec citata.</p>
               <p>Zato bi seveda danes človek upravičeno vseeno pričakoval, da imamo ob tej dopolnitvi
               odloka tudi poročilo o rezultatih, teh pesimističnih približkov, konkretne številke o
               doseženih cenah na javnih dražbah. Nič od tega ni bilo priporočilo o izvrševanju
               proračuna, ni danes, in mislim in verjamem, da tega nikoli ne bo. Torej bomo tudi
               danes poslanci in poslanke pri dajanju soglasja ujetniki nekih pesimističnih
               približkov in nerealnih vrednosti, vsaj tistih, o katerih smo glasovali, če je
               retroaktivno nazaj, meseca marca. In prav zaradi tega in še nekaterih drugih pripomb
               je bilo rečeno s strani vlade in predlagateljev, da bo spremenjena zakonodaja, da se
               bodo spremenile tudi nekatere zakonske osnove, ko na eni strani moramo odločati tudi
               o najmanjših vrednostih odprodaje državnega premoženja, na primer računalnika
               vrednosti 5 ali 10 tisoč SIT, na drugi strani pa nimamo nobene zakonske osnove in
               zato ne odločamo o prodaji državnega premoženja, ki je vredna več deset ali 100
               milijard tolarjev. Lep primer, in danes je že bilo omenjeno, je aktualen problem teh
               mesecev odprodaje državnega lastnine preko Kada in Soda v Mercatorju. Absurd nad
               absurdi. In tudi ta predlog je bil marca meseca s strani nas poslancev dan in vlada
               oziroma predlagatelj se je obvezal, da bo spremenil nekatere zakonske podlage. Da se
               nič ne zgodi na tem področju, je nerazumljivo in se čudim tudi z vidika intenzivnih
               vladnih reformnih procesov in energije, ki jo toliko ljudi vlaga v te reformne
               procese v zadnjih mesecih, na vseh drugih področjih le na področju preglednega in
               predvsem gospodarnega ravnanja z državnim premoženjem se ne dogaja nič, se nič ne
               reformira, se nič ne spreminja zakonodaja. Zato ponovno v poslanski skupini Socialnih
               demokratov izpostavljamo nujnost teh sprememb, kajti zavedamo se, da državne lastnine
               je še skoraj polovica in da se izrazim v takšnem ljudskem jeziku, danes se lastnini
               odprodaja tako imenovana "cash flow" državna lastnina. To je tista lastnina, ki je v
               pretekli letih v času tranzicije bila sanirana, in je danes, kot ste nekateri rekli,
               potrebno premoženje, mi poslanci pa odločamo skozi te papirje o tako imenovani
               nepotrebni državni lastnini. Prav tako predlagatelj še vedno noče upoštevati, in to
               je bilo izrecno tudi poudarjeno meseca marca, jasno zapisanih določil zakonov o
               javnih financah. Predvsem ko gre za 3. točko 13. člena in drugi odstavek 80. člena,
               ki jasno določa, da se kupnina, najemnina in odškodnina za državno oziroma občinsko
               stvarno premoženje uporabi le za izgradnjo, nakup in vzdrževanje stvarnega premoženja
               države oziroma občine. Torej manjka ponovno tako kot meseca marca neka širša
               obrazložitev porabe teh sredstev, ki se bodo pridobila z odprodajo državnega
               premoženja. To vprašanje je še zlasti pomembno, ker predloženi akt in postopek, ki
               poteka, poteka izven postopka proračunske debate. Mi o tem, tudi za leti 2006 in
               2007, če se boste spomnili glede na dnevni red, imamo mislim meseca novembra ta odlok
               komaj na mizi, ampak 7. decembra mi sprejemamo, če sem prav seznanjen, že proračun za
               leti 2006 in 2007. In tudi v predlogu proračunov nikjer teh sredstev ni zajetih. Mi
               danes ponovno ponavljamo napako, kot smo jo storili meseca marca, da s to
               dopolnitvijo takrat sprejetega odloka vlada omogoča ministrstvom, da povečujejo svoj
               obseg porabe, kar ni skladno s tem, kar govori in zagovarja finančno ministrstvo,
               predvsem njen prvi mož, to je finančni minister. O teh zadevah, o nekontrolirani
               porabi in zidanju porabe po posameznih ministrstvih je dr. Bajuk mnogokrat tolkel po
               mizi tukaj v državnem zboru, ko je bil še opozicijski poslanec in jaz se z njim
               strinjam. Zato še enkrat poudarjam, nesprejemljivo je, da na podlagi tudi te
               dopolnitve odloka omogočamo ministrstvom večjo porabo, kot je zapisana v proračunih
               za leto 2004 in 2005. Pa še za privilegije gre. Tu seveda niso zajeta vsa
               ministrstva, gre seveda samo za nekatera ministrstva. Zato je nesprejemljivo, da
               predlagatelj ne upošteva zakona o javnih financah in obrazloži, tako kot sem prej
               rekel, porabo teh sredstev.</p>
               <p>Glede na vse povedano in še mnoge druge stvari, v poslanski skupini Socialnih
               demokratov ne moremo podpreti tudi tega odloka o spremembi odloka iz meseca marca, ki
               smo ga sprejeli.</p>
            </sp>
            <sp xml:id="SDZ4-Redna-10-2005-10-28.sp47">

               <speaker>PREDSEDNIK FRANCE CUKJATI:</speaker>

               <p>Hvala gospodu Kumerju. Gospod Ciril Testen bo predstavil stališče poslanske skupine
               Nove Slovenije. Prosim.</p>
            </sp>
            <sp xml:id="SDZ4-Redna-10-2005-10-28.sp48">

               <speaker>CIRIL TESTEN:</speaker>

               <p>Hvala lepa, gospod predsednik, poslanke in poslanci. Poslanska skupina Nove Slovenije
               - Krščansko ljudske stranke se strinja s predlogom odloka o spremembah odloka o
               programu prodaje državnega finančnega in stvarnega premoženja za leti 2004 in 2005. S
               predlogom se strinjamo predvsem iz razloga, ker je v programu premoženje, za katerega
               upravni organi ocenjujejo, da je poslovno nepotrebno in ga je gospodarno odprodati.
               Čimprejšnja odprodaja, zamenjava ali pa tudi brezplačen prenos na lokalno skupnost je
               po našem mnenju nuja, ker bi vsakršno odlaganje in zavlačevanje pomenilo dodatno
               škodo in tudi zmanjšanje vrednosti premoženja, kar še posebej velja za stanovanja in
               objekte. Na odboru za finance je bilo predvsem veliko pripomb v smeri, da je
               premoženje, ki se prodaja, preveliko in da ga v tako kratkem času, do konca leta
               2005, ne bo mogoče odprodati. Mnenje naše poslanske skupine je, da je potrebno
               narediti vse, da se čim več tega nepotrebnega premoženja odproda in tako prepreči
               dodatna škoda, ki bi s tega razloga nastala. Tu mislim predvsem na zapuščene objekte,
               ki jih je po Sloveniji še kar nekaj. V poslanski skupini Nove Slovenije bomo tudi v
               bodoče podpirali prodajo nepotrebnega premoženja, ker skozi to vidimo tudi nove
               možnosti za nova delovna mesta in boljše razvojne možnosti za tista okolja, v katerih
               te nepremičnine obstajajo.</p>
               <p>Tu bi navedel primer pozitivnega in dobrega reševanja. Pred kratkim smo imeli v
               Laškem odbor za gospodarstvo in mislim, da se po dolgih letih rešuje agonija Rimskih
               Toplic in da bo uspešno rešena. Škoda je le, da je vrednost v vseh teh letih padla
               nad tako nizek nivo, ker so bili objekti zapuščeni. Ne nazadnje bo v Rimskih Toplicah
               po ocenah vseh prisotnih, tudi lokalnih delavcev, zaposlenih približno 200 ljudi.</p>
               <p>V poslanski skupini Nove Slovenije podpiramo tudi amandmaje, ki so bili sprejeti kot
               amandmaji odbora, predvsem na pobudo zakonodajno-pravne službe, in so bili v glavnem
               redakcijske narave. Hvala lepa.</p>
            </sp>
            <sp xml:id="SDZ4-Redna-10-2005-10-28.sp49">

               <speaker>PREDSEDNIK FRANCE CUKJATI:</speaker>

               <p>Hvala gospodu Testenu. Sledi splošna razprava o predlogu odloka. Besedo ima gospod
               Janc Kristijan. Izvolite.</p>
            </sp>
            <sp xml:id="SDZ4-Redna-10-2005-10-28.sp50">

               <speaker>KRISTIJAN JANC:</speaker>

               <p>Hvala lepa, gospod predsednik. Spoštovane kolegice in kolegi, državni sekretar.</p>
               <p>Odlok, ki ga danes imamo tukaj, se mi zdi sicer v bistvu korekten in ga bom tudi sam
               podprl, čeravno me moti čas tega dogodka, konec leta. Dogodki do konca leta so zelo
               kratki, dva dobra meseca še. Postopki, ki so potrebni za takšno prodajo, verjetno
               imajo tudi svoj čas. Zato se bojim, da izplen te prodaje ne bo bog ve kaj v tem
               proračunskem letu, v katerem smo že zakorakali krepko v zadnje tromesečje. Pa
               vendarle, smiseln je v tem smislu, da država poslovno nepotrebne objekte, zemljišča
               in druge zadeve proda čimprej, ker znano je, da je država slab gospodar, da s tem
               zelo slabo ravna, da na določenih objektih se kaže, kot je kolega pred menoj povedal,
               na primer Rimske Toplice, kako smo bili netransparentni, kako smo bili neučinkoviti,
               kako se je objekt pred našimi očmi propadal več let, samo en dokaz več. Ampak takšnih
               primerov je v Sloveniji še zelo veliko. In zelo smiselno podpiram to, da se čim več
               tega zamenja z lokalnimi skupnostmi, ki so ponavadi dobri gospodarji ali bistveno
               boljši kot država, ki to potrebuje za svoj program, ki imajo vizijo, ki imajo cilj,
               kaj od tega objekta, zemljišča narediti in s tem tudi ustvarjati nova delovna mesta,
               ki jih vsak župan, vsaka lokalna skupnost, regija, še kako potrebuje.</p>
               <p>In to je korak naprej. Bojim se, da ni v tem zajeto vse tisto, kar je poslovno
               nepotrebnega. Tega ima država izjemno, izjemno veliko. S tem se srečujemo na lokalnih
               ravneh, kar pogostoma, ko opažamo to ali ono zemljišče ali objekt, ki ga v bistvu
               državo ne zanima, ne skrbi. In morda bi ta popis bil bolj natančen, zelo korekten in
               zelo potreben za vse tiste, ki se ukvarjajo s tem premoženjem na področju
               ministrstva. Dobro, bili smo marca na financah, danes smo pri javni upravi, dobro, to
               je pač neka sprememba, očitno ima svoje argumente, zakaj je tako prišlo, čeravno to
               po moji logiki sodi bolj na finance kot na javno upravo. Ampak dobro. To ni niti
               bistveno. Bolj bistveno je, koliko bo pri tem to ministrstvo uspešno, koliko bo
               uspelo tega prodati, v kolikem času in pa seveda po kakšni ceni in pod kakšnimi
               pogoji. Jaz verjamem, da ta namen prestopa iz financ na javno upravo je bil v tem, da
               bo to še bolj uspešno, hitrejše, učinkovitejše in da bodo ti postopki stekli, tako
               kot si želi seveda država, da se pač to čim prej prenese v druge roke, v tiste roke,
               ki bodo predvsem imele interes, ki imajo program in ki imajo tudi nek cilj, kako bodo
               s tem objektom ravnali. Zato se mi zdi, da pač je ta zadeva korektna in na mestu, da
               se to dela. Morda samo opazka, ali je vse to zajeto, ali je časa dovolj še do konca
               proračunskega leta in ali bo ta program, ki je bil narejen in je sestavni del tega
               odloka, v čim večji meri realiziran v čim krajšem času. To pa je verjetno v interesu
               države in tudi, konec koncev, prihodkov, predvsem pa da premoženje dobi lastnike, ki
               bodo aktivnejši in kvalitetnejši gospodarji, kot je država. Hvala lepa.</p>
            </sp>
            <sp xml:id="SDZ4-Redna-10-2005-10-28.sp51">

               <speaker>PREDSEDNIK FRANCE CUKJATI:</speaker>

               <p>Hvala gospodu Jancu. Gospod Gantar, imate besedo <stage>(se odpoveduje)</stage>. Gospod Presečnik
               <stage>(se odpoveduje)</stage>. Gospod Milan Petek, izvolite.</p>
            </sp>
            <sp xml:id="SDZ4-Redna-10-2005-10-28.sp52">

               <speaker>MILAN PETEK:</speaker>

               <p>Hvala, predsednik, za besedo. V zvezi s tem odlokom ne bom govoril o splošnih oziroma
               načelnih zadevah, temveč bi rad izpostavil eno vprašanje, ki se mi poraja pri treh
               stanovanjih, ki so zajeta v tem odloku in ki so locirana v Mariboru. Torej sprašujem
               - upam, da bom dobil odgovor, če ne, bom seveda kasneje pozoren, ko bom videl, kako
               se bo zadeva odvijala -, na strani 27 je pod točko 77 stanovanje v Mariboru,
               Aškerčeva 28. Gre za 60,75 kvadratnega metra stanovanja v starejši stanovanjski hiši
               in moram reči, da to stanovanje - ker pač to poznam iz svojih prejšnjih
               profesionalnih nalog - ima korektno ceno, torej 60 kvadratnih metrov, 9 milijonov
               112, kar pomeni, 150.000 tolarjev za kvadratni meter ali preračunano 625 evrov. Na
               strani 28 pod točko 87 stanovanje v Mariboru, Borštnikova 75, gre za 64 kvadratnih
               metrov veliko stanovanje, v vrednosti 9 milijonov 676, preračunano na kvadratni meter
               150.000 ali 625 evrov, z ozirom na lego stanovanja in stanje tega objekta korektna
               cena. V oči bode na strani 29 pod točko 95 štirisobno stanovanje, pritličje, Ribniška
               4, 112,5 kvadratnega metra, preračunano na kvadratni meter 88.888 ali 370 evrov za
               kvadratni meter. Ker vem, kje se to stanovanje nahaja, to je v najelitnejšem delu
               mesta Maribor, pod piramido, ob mariborskem mestnem parku, v objektu, ki je star 14
               let, me zanima oziroma sprašujem, kaj je s tem stanovanjem, da ima tako nizko
               vrednost. Saj bi, če bi preračunavali nekako po neki normalni ceni, 1.500 evrov za to
               lokacijo in za take vrste stanovanje, to stanovanje moralo stati približno 40
               milijonov ali če bi prodajali po 1.000 evrov, kar je že spodnja meja cene kvadratnega
               metra, bi to stanovanje moralo stati 27 milijonov. V enem primeru torej za 30
               milijonov podcenjeno, v drugem primeru za 17 milijonov podcenjeno. Na to opozarjam
               zaradi tega, ker so vrednosti tukaj, razlage pa zadaj ni, da bi vedeli, za kaj gre.
               Sam predlagatelj pa piše, da gre zaradi smotrnega gospodarjenja v prodajo. Ker gre za
               objekt, ki ni problematične niti z vidika vzdrževanja, ker je v elitnem delu
               Maribora, ker je relativno veliko stanovanje, verjamem, da se da za tako stanovanje
               iztržiti mnogo, mnogo več. Zato me v zvezi s tem torej tudi zanima, na kakšen način
               bo takšno stanovanje prodajano, ali gre na licitacijo, ali gre na razpis ali je to
               cena, ki jo je postavil cenilec ali je cena, ki so jo sprejeli v stanovanjski
               komisiji sami. Pričakujem, da takšna deformacija, kot je v tem primeru, ne bo prišla
               tudi v realizacijo, če bo prišla, bomo na to prodajo zelo pozorni in jo
               problematizirali. Hvala.</p>
            </sp>
            <sp xml:id="SDZ4-Redna-10-2005-10-28.sp53">

               <speaker>PREDSEDNIK FRANCE CUKJATI:</speaker>

               <p>Hvala gospodu Petku. Gospod Trofenik, gospod Cvikl, izvolite, imate besedo.</p>
            </sp>
            <sp xml:id="SDZ4-Redna-10-2005-10-28.sp54">

               <speaker>MAG. MILAN M. CVIKL:</speaker>

               <p>Hvala lepa gospod predsednik. Poslanke in poslanci! Diskutiramo torej o odloku, za
               katerega sem že prej povedal, da ga v Liberalni demokraciji ne bomo podprli. Jaz sem
               postavil dve vprašanji vladi Republike Slovenije in pričakujem, da bo vlada na njih
               odgovorila na koncu ali v teku razprave, predvsem pa seveda menim, da je način
               sprejemanja tega odloka popolnoma nesprejemljiv. Mi smo ugotavljali v teku razprave
               na samem odboru, da bo odlok s temi spremembami povečal skupni obseg premoženja na
               skoraj 16 milijard, od tega pa se je polovica tega povečanja zgodila v času vlade, ki
               je prevzela vladanje 3. decembra 2004. Jaz sem tudi povedal, da smo ob prejšnji
               razpravi opozarjali na to, da je v samem odloku veliko neznank in bilo je
               obljubljeno, da bomo dobili ustrezna pojasnila oziroma bomo dobili z ustreznim
               poročilom tudi rezultate posameznih prodaj. Državni zbor je konec meseca septembra
               prejel poročilo o izvrševanju državnega proračuna za prvo polovico letošnjega leta.
               Poznano je tudi, zakaj je to bilo šele septembra, ker je vlada predlagala rebalans,
               vendar v tem poročilu o učinkih prodaje državnega stvarnega premoženja ni niti
               besede.</p>
               <p>Sprašujem torej vlado Republike Slovenije, kdaj bo predložila informacijo o
               realizaciji prodaje državnega stvarnega premoženja, če to ne ob poročilu o
               izvrševanju proračuna. Znano je namreč, da ob zaključnem računu, ki ga bomo
               obravnavali na novembrski seji, in to o zaključnem računu za leto 2004, vlada ravno
               tako nič ne poroča. Ne poroča detajlno, kako se je izvrševal proračun za leto 2004 v
               delu virov iz naslova prodaje stvarnega premoženja niti do sedaj predsednik matičnega
               delovnega telesa za to področje, govorimo o odboru za finance. Odbor za finance je
               namreč matično delovno telo za sprejemanje odloka prodaje državnega finančnega in
               stvarnega premoženja kljub moji zahtevi oziroma predlogu še ni sklical odbora, kjer
               bi na primer razpravljali o tem in ugotovili, kako je bilo realizirano premoženje v
               letu 2004. Pričakujem, da bo enako tudi v letu 2006. Danes za 4 milijarde povečujemo
               premoženje. Premoženje se bo pač na hitro nekako prodalo, zamenjalo. Kolegi in tudi
               sam sem opozarjal na nesprejemljivo nizke cene. Ali so to izhodiščne cene, ali bo, bi
               rekel, res prišlo do ustreznih javnih razpisov, na katerih bi bila ustvarjena
               minimalna konkurenca, je seveda dva meseca pred koncem leta iluzorno pričakovati in
               zgodile se bodo transakcije. Teh transakcij ne bo nihče gledal. Nihče jih ne bo
               gledal, ker očitno v vladajoči koaliciji, ki vodi matično delovno telo, odbor za
               finance in monetarno politiko, niti za leto 2004, ko je te transakcije izvajala še
               prejšnja vlada, ni bilo želje pogledati, kako se je to izvedlo in predpostavljam, da
               bo enako tudi v letu 2005. Vse to seveda ne bi bil problem, če ne bi mi v tem tednu
               naredili še nekaj zelo pomembnega. To, kar smo v tem tednu naredili, ko ukinjamo
               praktično protikorupcijsko komisijo. In naj vas seveda spomnim, da je eden od glavnih
               namenov samostojne protikorupcijske komisije prav v tem, da skozi razlike v
               premoženju posameznikov, ki so bodisi funkcionarji vlade ali svetniki ali pomembni
               nosilci javnih funkcij, pravzaprav s spreminjanjem razlik v premoženju ugotavljamo
               sum korupcije. Imeli bomo torej vsaj za 16 milijard prodajanja zamenjav državnega
               stvarnega premoženja v letih 2004 in 2005. Tega očitno v tem državnem zboru ne
               namerava gledati vladajoča koalicija in še tisto neodvisno, samostojno komisijo, ki
               bi lahko bodisi na podlagi primerjave premoženj, vsi poznate in se spomnite, da smo
               poslanci in poslanke, pa vsi funkcionarji na podlagi seveda odločitve tudi enega od
               matičnih delovnih teles v tem državnem zboru dobili dokaj celovit, popolnoma
               transparenten obrazec, nihče ne bo gledal razlik v teh obrazcih, ker preprosto pač bo
               ta protikorupcijska komisija ukinjena.</p>
               <p>Če pa kdo misli, da bo to gledala, ne vem, "komisija, v narekovaju, s strani
               opozicije," se mora pri tem najprej vprašati, da bo seveda ta protikorupcijska,
               državnozborska komisija to gledala šele v novem mandatu. Zato obžalujem, da
               predstavniki vlade, ki so danes z nami, so pravzaprav predstavili nek odlok o
               spremembah in dopolnitvah odloka o programu prodaje državnega, pravzaprav stvarnega
               premoženja, ki ne zagotavlja transparentnega vpogleda ali pa, če hočete, niti ne
               vzpostavlja ustreznih izhodišč za transparentno prodajo, ker niso znani pogoji, na
               kakšni oceni se bo to prodajalo in ker seveda za to ni dovolj časa, da bi na podlagi
               osnovnih pravil zbiranja javnih ponudb lahko prišlo do konkurenčnega oblikovanja
               ponudb za posamezna premoženja. Zato seveda ugotavljam, da bo očitno ali pa lahko
               prišlo do precejšnjega oškodovanja državnega premoženja v poslih, ki se bodo
               izvajali. Če nam bo dovoljeno, opoziciji, bomo prek komisije za nadzor proračuna in
               drugih javnih financ zahtevali in na to tudi ustrezno opozarjali, ampak ker je v tej
               vladi oziroma njenih paradržavnih organih navada, da na seje niti ne hodijo, se
               sprašujem, na kakšen način bomo lahko izvajali ustrezen nadzor nad izvedbo tega
               programa prodaje državnega stvarnega premoženja.</p>
               <p>Zato zaključujem. Predlagam, da preprosto prekinemo razpravo o tem odloku ali da
               odlok zavrnemo in da se vse, kar je tu navedeno, če se res v strankah vladajoče
               koalicije zavzemate za transparentno delovanje v javnih financah, to vključite v
               odlok za leti 2006 in 2007 in ta odlok uresničite v polni meri na podlagi določb
               zakona o javnih financah. Nekdo bo seveda rekel, da je to izredno težko, vendar moram
               povedati, da je to mogoče, to se da narediti. Cel kup transakcij, predvsem transakcij
               pri prodaji državnega finančnega premoženja, je bilo v preteklosti izvršenih v polni
               meri, se pravi, transparentno. To potrjujejo tudi poročila računskega sodišča, imamo
               nekaj revizij računskega sodišča za posamezne posle prodaje državnega finančnega
               premoženja. In če je tej vladi za to, da bi res skrbela za učinkovito upravljanje z
               javnimi financami, potem bi ta odlok po svoji vsebini vključila v odlok za leti 2006
               in 2007. Vse drugo je pač iskanje nekih lukenj, kako mimo procedur javnih financ
               nekomu omogočati posamezne, če hočete, premoženjske koristi, ne da bi kdorkoli v
               Republiki Sloveniji imel v poizvedbi le-tega lahko ustrezen vpogled. Povedal sem, ni
               interesa, do sedaj še ni bila sklicana ustrezna seja odbora za finance, da bi
               pogledali, kako se je realizirala prodaja državnega finančnega in stvarnega
               premoženja v letu 2004, čeprav imamo v državnem zboru že najmanj slab mesec zaključni
               račun za leto 2004.</p>
               <p>Tako da preostalim, ki se pač v tem petkovem dopoldnevu tukaj družimo, predlagam, da
               to vendarle prenesete v svoje poslanske skupine, in če vam je res za to, da bi v
               Sloveniji nadaljevali z večjo transparentnostjo javnih financ, potem ta odlok
               zavrnimo. Hvala lepa.</p>
            </sp>
            <sp xml:id="SDZ4-Redna-10-2005-10-28.sp55">

               <speaker>PREDSEDNIK FRANCE CUKJATI:</speaker>

               <p>Hvala gospodu Cviklu. Gospod Sašo Peče, izvolite.</p>
            </sp>
            <sp xml:id="SDZ4-Redna-10-2005-10-28.sp56">

               <speaker>SAŠO PEČE:</speaker>

               <p>Če dovolite, bi samo še enkrat rad izpostavil vprašanje in bi hotel, da mi potem
               vlada Republike Slovenije oziroma predstavnik vlade odgovori. In sicer, na podlagi
               67. člena zakona o javnih financah, ki govori <stage>(citiram)</stage>: "Državno in občinsko
               premoženje po tem zakonu je finančno in stvarno premoženje v lasti države in občine."
               Naslov odloka, ki je danes pred nami, je identičen, prodaja državnega finančnega in
               stvarnega premoženja. "Finančno premoženje po tem zakonu so denarna sredstva,
               terjatve ter delnice in deleži na kapitalu pravnih oseb in druge naložbe pravne osebe
               <stage>(v nadaljevanju: delnice)</stage> in deleži na kapitalu. Stvarno premoženje so premičnine in
               nepremičnine. Iz tega naslova predstavnika vlade sprašujem, če je res, če torej
               izhaja, da v letu 2004 in 2005 ni država prodala niti ene delnice deleža na kapitalu
               pravnih oseb ali imela druge naložbe in da je imela izključno posle, ki so našteti v
               tem aktu, to je razpolaganje s premičninami oziroma, se opravičujem, z
               nepremičninami. Ta odgovor bi želel. V primeru, da bo odgovor, češ, da je vlada
               prodajala drugo premoženje in vsi vemo, da ga je, torej vrednostne papirje, potem jaz
               mislim, da smo vsi skupaj dolžni, da predlog odloka zavrnemo in zahtevamo od vlade
               Republike Slovenije noveliranega, takega, ki bo ustrezal dejanskemu stanju preteklih
               let, torej leta 2004 in sedanjega leta 2005. Hvala.</p>
            </sp>
            <sp xml:id="SDZ4-Redna-10-2005-10-28.sp57">

               <speaker>PREDSEDNIK FRANCE CUKJATI:</speaker>

               <p>Hvala gospodu Pečetu. Gospoda Krambergerja ni. Gospod Dušan Kumer, imate besedo.
               Izvolite.</p>
            </sp>
            <sp xml:id="SDZ4-Redna-10-2005-10-28.sp58">

               <speaker>DUŠAN KUMER:</speaker>

               <p>Hvala za besedo. Jaz upam, ostali poslanke in poslanci, ki jih ni tukaj, uspešno da
               se odrežejo na javni dražbi. Mogoče so kje, ko se državno premoženje sedaj odprodaja.</p>
               <p>Dve stvari bi rad poudaril in izpostavil in bi na nek način sugeriral, da vseeno
               vlada vzame v tehten in resen premislek in pripravi neke spremembe zakonodaje. Prva
               se nanaša na tisto, kar sem na začetku prej rekel v uvodu, na ta del, ko moramo
               poslanci dajati soglasje na odprodajo državnega premoženja nekih malih vrednosti, ki
               se lahko z neko podzakonsko regulativo prenese na tiste organe, ki seveda te stvari
               odprodajajo oziroma ugotavljajo da so nepotrebne. Drugo, na nek način bi apeliral na
               poslance, da zahtevamo, ko bomo obravnavali odlok o prodaji za leto 2006, 2007, da
               dobimo dejansko poročilo o dosedanjih rezultatih odprodaje tega državnega premoženja
               v zadnjih dveh, treh letih, da imamo mi tale spisek nekje narejen in da vidimo,
               kakšen je bil izplen. Jaz ne bom našteval 200 postavk, ki so smešne, ki vemo, da so
               10-krat, 20-krat, 30-kratnik njihove realne vrednosti, večje, pa mi ne vemo danes, za
               kakšen denar je to bilo prodano. In če že dajemo soglasje k tem odlokom, potem je
               najmanj, kar je, fer, je pošteno, je higienično, da tudi dobimo za tisto za nazaj, če
               so pesimistična, te vrednosti, da dobimo realne vrednosti, za katere je bilo prodano.
               Tako bi predlagal, da nekako vlada upošteva ti dve sugestiji in da se drugič zopet ne
               lovimo pri teh istih vprašanjih in dilemah, ki jih imamo danes.</p>
            </sp>
            <sp xml:id="SDZ4-Redna-10-2005-10-28.sp59">

               <speaker>PREDSEDNIK FRANCE CUKJATI:</speaker>

               <p>Hvala gospodu Kumerju. In še beseda predstavnika vlade magistra Romana Repa,
               državnega sekretarja v ministrstvu za javno upravo. Izvolite.</p>
            </sp>
            <sp xml:id="SDZ4-Redna-10-2005-10-28.sp60">

               <speaker>MAG. ROMAN REP:</speaker>

               <p>Hvala gospod predsednik, spoštovane poslanke in spoštovani poslanci. Kar se tiče
               odloka po programu prodaje - zanimivo. Naš predlog tega odloka, prvi, je vseboval
               jasno predlogo, ki se ji reklo obrazložitev vseh postavk, ki jih imamo v tem odloku.
               Na žalost je ta obrazložitev bila umaknjena, ker gre seveda za dopolnitev odloka, ki
               je bil sprejet že leta 2003, je tudi ta odlok moral biti pripravljen v skladu z
               metodologijo oziroma postopkom, ki veljal v prejšnjih letih. Cilj vlade je vsekakor
               transparentno in jasno poslovanje s finančnim pa stvarnim premoženjem. To dokazujemo
               ne nazadnje tudi s tem predlogom obrazložitev.</p>
               <p>Odlok je pripravljen za 2006 in 2007 je pripravljen na podlagi novega
               informacijskega sistema oziroma informacijske podpore, ki jo je pripravilo
               ministrstvo za javno upravo - s tem tudi odgovarjam na tista vprašanja oziroma
               pomisleke, zakaj danes to predstavlja danes ministrstvo za javno upravo. Za to
               informacijsko podporo smo šele vzpostavili, na žalost šele danes, vzpostavili jasen
               seznam oziroma jasno evidenco. Mislim, da je pa osnova za neko pregledno in
               transparentno poslovanje - seveda, prvo je sploh transparentna evidenca. Vlada je v
               začetku leta 2003 sprejela uredbo o poslovanju o stvarnem premoženju, kjer si je
               takrat v prehodnih določbah zapisala, da bo v šestih mesecih vzpostavila interni trg;
               interni trg, na žalost, postavljamo šele danes. Verjetno bi ga morali že dosti let
               nazaj. Tako je cilj vlade vsekakor transparentno in jasno poslovanje in upravljanje s
               tem premoženjem. Torej, izhajamo iz načela dobrega gospodarja.</p>
               <p>Zakaj danes obravnavamo ta paket, ki znaša nekaj čez 3 milijarde? Zato - ker na
               žalost, nimate teh obrazložitev, ki so bile izločene, še enkrat moram povedati, ampak
               iz obrazložitev bi bilo jasno razvidno, da imamo notri objekte oziroma zemljišča, ki
               jih država ne uporablja oziroma so breme države že 10, 15 in še več let. Torej, če si
               postavljen v pozicijo skrbnega gospodarja, je nam interes, da te zadeve čim prej
               uredimo in tudi odprodamo tisto, česar država ne rabi. Seveda, vsega tega ne bo
               mogoče storiti v zadnjih dveh mesecih, ampak v odloku za 2006 in 2007 smo predvideli
               tudi to situacijo in v prehodnih določbah tudi predlagamo rešitev, da se za tiste
               posle oziroma tiste projekte, ki so zdaj že v pripravljalnem obdobju in ne bodo
               zaključeni do naslednjega leta, lahko opravi v naslednjih dveh letih. Skratka, ne gre
               za izgubo časa oziroma za Sizifovo delo, pač sledimo temu, da bi bili čim bolj
               transparentni in pa hitrejši.</p>
               <p>Želel bi še povedati, da kar se tiče cen - in konkretno je bilo vprašanje gospoda
               poslanca glede cen. Vse cene, ki so notri v odloku, so seveda okvirne, gre za
               ocenjeno vrednost, okvirno ocenjeno vrednost, pred samo prodajo bo narejena tudi
               uradna cenitev. Tako se bodo te cene spreminjale, kar se pa tiče same prodaje, pa
               jasno - sledili bomo prodaji, ki jo pač pozna naša zakonodaja, in poskušali iztržiti
               čim bolj ugodno ceno.</p>
               <p>Kar se tiče pa sprememb zakonodaje in neustrezne ureditve dosedanje, s tem se
               strinjamo, tega se vlada tudi zaveda in tudi v začetku letošnjega leta je obljubila
               določene spremembe. Torej tudi na normativni ravni. Tukaj pred seboj imam predlog
               zakona o razumevanju s stvarnim premoženjem države in lokalne skupnosti, je v
               zaključni fazi usklajevanja na vladi, kmalu bo prišel tudi v to spoštovano hišo.
               Mislim, da bo ta zakon odgovoril na številna vprašanja in tudi nejasnosti oziroma
               odpravil nekatere ovire, ki so danes izražene skozi dolgotrajne postopke oziroma
               nejasnosti, tudi kar se tiče občin oziroma lokalnih skupnosti. Hvala.</p>
            </sp>
            <sp xml:id="SDZ4-Redna-10-2005-10-28.sp61">

               <speaker>PREDSEDNIK FRANCE CUKJATI:</speaker>

               <p>Hvala mag. Repu. Vsi prijavljeni razpravljavci, ki so to želeli, so dobili besedo.
               Ker določen čas za razpravo še ni potekel, sprašujem, ali želi na podlagi prvega
               odstavka 71. člena poslovnika še kdo razpravljati. Javili so se gospod Bajc, gospod
               Peče in predstavnik vlade. Še kdo? Gospod Cvikl. Še kdo? Vsak ima na voljo pet minut.
               Gospod Bajc, izvolite.</p>
            </sp>
            <sp xml:id="SDZ4-Redna-10-2005-10-28.sp62">

               <speaker>JOSIP BAJC:</speaker>

               <p>Hvala, gospod predsednik. V imenu poslanske skupine sem rekel, da kadarkoli se
               ugotovi, da je nekaj poslovno nepotrebno, je primerno, da se to čim prej odproda.
               Nekateri kolegi so na dolgo in široko razpravljali o vsem, samo o tistem ne, kar v
               tem predlogu odloka piše. Mislim, da je gospod državni sekretar delno tudi odgovor -
               problem je dosedanje zakonske ureditve, da obrazložitve pri posameznih postavkah ni,
               da bi se dejansko, če je kaj problematičnega, spustili v obravnavo problematičnosti
               konkretnega primera. In če bi poskušal našteti samo nekatere stvari, te, večje, ki so
               v predlogu odloka, bi lahko ugotovili, da bi bilo potrebno ali pa primerno, da bi
               bile nekatere stvari že davno urejene. Pri nekaterih zadevah vidimo, da gre, recimo,
               za zamenjavo zemljišč, ki so ovrednotena, recimo, če bi rekel konkretno, na strani
               103, postavka 23, gre za 175 milijonov. Potem, recimo, če bi šel na postavko
               bolnišnice Golnik na strani 105, postavka 59, kjer govori o 230 milijonih. Šel sem
               preverit obrazložitev, ko je gospod državni sekretar navajal. Gre za stanovanjski
               objekt. Svet zavoda bolnišnice Golnik predlaga ministrstvu, da lahko to odprodajo za
               zasedena stanovanja na podlagi najemnih pogodb. Potem, recimo, na strani 107,
               postavka 99, novozgrajeni vodovod na mejnem prehodu in tako naprej. Prej sem vpadel v
               besedo gospodu državnemu sekretarju, konkretno vem za parcelo v k.o. Razdrto, kjer so
               bila s strani takratne republiške uprave za ceste odkupljena zemljišča za potrebe
               izgradnje avtoceste - veste kdaj? Leta 1974! In sedaj je tam zaključeno, gradenj v
               k.o. Razdrto ne bo več, ne za potreben izvoznih postaj oziroma cestninskih postaj ne
               za avtocesto. Izkazal se je interes, da se ta zemljišča prodajo. In ko sem malo
               preveril te obrazložitve, večina zemljišč, ki jih ministrstvo za promet, direkcija
               Republike Slovenije za ceste, oddaja oziroma ponuja v prodajo, gre iz naslova
               zemljišč, ki so bila odkupljena za potrebe izgradnje avtocest in spremljajočih
               objektov. Na nekaterih območjih so se te zadeve zaključile, ugotavljajo se viški teh
               zemljišč in naj bi bila predmet prodaje.</p>
               <p>Tako da še enkrat ponavljam, kadarkoli se ugotovi poslovno nepotrebno premoženje,
               bodisi da so to zemljišča bodisi objekti - tu je kar nekaj objektov, ki so prazni od
               leta 1991, ko je naše prostore zapustila Jugoslovanska armada, stanovanja, dom JNA,
               komande garnizij, stražarnice na mejnih prehodih in podobno. Jaz mislim, da škoda
               veliko besed. Res pa je, da nekatere stvari in mislim, da tukaj nam je nekaj
               odgovoril državni sekretar, je pa potrebno regulirati, ampak dejansko z ... podlago
               in mislim, da bo vlada prišla v najkrajšem možnem času s tem.</p>
               <p>Vprašanje, ali je primerno, da to dva meseca pred iztekom proračunskega obdobja
               2004, 2005 je, da to danes obravnavamo, mislim, da je tudi bil podan odgovor, ko je
               rečeno, da v odloku, ki je sestavni del proračuna za 2006 in 2007, piše, da tisto
               premoženje, za katerega je sklep oziroma že odločil državni zbor in ne bo njegova
               realizacija v letu 2005, se lahko odproda v izvrševanju proračuna 2006 in 2007.
               Skratka, jaz bom predmetni odlok podprl.</p>
            </sp>
            <sp xml:id="SDZ4-Redna-10-2005-10-28.sp63">

               <speaker>PREDSEDNIK FRANCE CUKJATI:</speaker>

               <p>Hvala gospodu Bajcu. Gospod Peče, imate besedo.</p>
            </sp>
            <sp xml:id="SDZ4-Redna-10-2005-10-28.sp64">

               <speaker>SAŠO PEČE:</speaker>

               <p>Hvala za besedo še enkrat. Mogoče ima kolega Bajc prav, ko pravi, da debatiramo o
               vsem, samo o tistem ne, kar v temu odloku piše. Ampak dovolite, da dopolnim. Problem
               je v temu, ker v temu odloku ne piše to, kar bi moralo pisati. Jaz mislim, da je
               upravičena kritika na vlado, če nas državni zbor obdari z odlokom, ki je pomanjkljiv,
               ki je krepko pomanjkljiv. Jaz mislim, da noben razpravljavec, ki je bil kritičen do
               vlade, ni ugovarjal vaši teoriji, da je prav, da se zadeve, ki so prazne, ki so
               nerentabilne za vlado, odprodajo. Seveda je prav, ampak mislim pa, da je nujno
               potrebno, da spregovorimo tudi o delnicah, deležih na trgu. To pa ni zavedeno v tem
               odloku in tam se dosegajo glavne vrednosti oziroma največje mahinacije, katerim smo
               bili priča v zadnjem obdobju! Vsi vemo za poskuse ustanovitve preiskovalnih komisij
               in poudarke oziroma težnje, da te stvari ne pridejo na plan. In naš namen je samo to,
               da če se že srečujemo s tovrstnimi odloki o prodaji državnega stvarnega in finančnega
               premoženja, da imamo vsaj celotno sliko, kaj se je prodajalo.</p>
               <p>In sedaj dovolite, da se že enkrat obregnem ob odgovor državnega sekretarja, ki
               pravi, da je v osnovi akt, ki je bil predviden za sejo državnega zbora, bil
               popolnejši, celovitejši, če sem vas prav razumel. Potem pa morete vi mene razumeti
               oziroma sami sebe, da je naslov akta, ki ste ga poslali v državni zbor, odlok o
               spremembah in dopolnitvah. To pomeni, da imate možnost spreminjati in dopolnjevati in
               da ste ravno po potrditev tega spreminjanja in dopolnjevanja prišli v državni zbor po
               zeleno luč, ali lahko to delate ali ne. Zakaj ga potem niste dopolnili s tistim
               osnovnim delom, ki ga od vas zahteva šesto poglavje zakona o javnih financah, zahteva
               67. člen zakona o javnih financah in je pozneje razgrajen seveda na posamezne
               upravljanje, najsibo, prvič, upravljanje s finančnim premoženje, potem, drugič,
               upravljanje s stvarnim premoženjem. Toliko o tem.</p>
               <p>Torej vas sprašujem, verjetno se potemtakem sami zavedate, da je odlok, s katerim
               ste prišli pred državni zbor, v nasprotju z zakonom o javnih financah, ker ne
               izpolnjuje glavnih nalog, ki jih ta zakon določa za ta odlok, ki je danes pred nami.
               Vsi pa poznamo hierarhijo pravnih aktov.</p>
               <p>Rad bi se navezal še na vprašanje, ki ga je pred menoj zastavil kolega Petek, in na
               vaš odgovor v zvezi s cenitvijo oziroma vrednostjo posameznih postavk, ki jih je
               sicer zelo malo v tem odloku, zato me toliko bolj čudi, da so še te "malo bolj tako"
               narejene. Rad bi poudaril, v sredinski koloni, torej tisti koloni, kjer je vrednost
               izražena v slovenskih tolarjih, piše "ocenjena vrednost v SIT". Nekdo je to cenitev,
               v kolikor ste uporabili besedo "ocenjena vrednost", pač moral postaviti. In zdaj me
               resnično zanima, kdo v okviru vašega ministrstva ali pa vlade, ne vem, kdo je to
               pripravljal, postavlja ocenjeno vrednost, ki ne dosega niti ene četrtine tržne
               vrednosti. Če poslanci - in maloprej je bilo s strani mojega kolega povedano - in
               mislim, da vsak, ki bere vsaj dnevno časopisje, ve, da so vrednosti, ki so tu
               napisane, vsaj za primer, ki je bil maloprej izpostavljen, torej tiste nepremičnine v
               Mariboru, ne dosega niti ene četrtine vrednosti, mislim, da je potem pa več kot
               upravičena kritika na pripravljavca tega gradiva, posebej ker imate nad kolono, ki
               opredeljuje vsebino teh zneskov, napisano "ocenjena vrednost v SIT". In če izhajamo
               iz tega vašega odgovora, kjer ste ugotovili oziroma kjer ste poudarili, se
               opravičujem, da ne gre za končno ceno, da se bo še enkrat s predmetno materijo srečal
               cenilec. Kaj to pomeni, da mi v državnem zboru potem potrjujemo? Potrjujemo predlog
               osnovnega predloga izhodiščne vrednosti, cene? Ali ne bi bilo bolj smiselno, da potem
               vzamete drugo zaporedje in pred državni zbor kot zakonodajno vejo oblasti pridete s
               podatkom, ki drži? Saj potemtakem, kot lahko sklepamo iz vašega odgovora, nobenemu od
               teh zneskov poslanci državnega zbora in vsi tisti, ki so kakorkoli vezani na ta
               odlok, pač ne morejo zaupati. Prosil bi za ta pojasnila in vas tudi prosim, da moja
               vprašanja vzamete dobronamerno. V končni fazi govorimo o prodaji državnega
               premoženja. Hvala.</p>
            </sp>
            <sp xml:id="SDZ4-Redna-10-2005-10-28.sp65">

               <speaker>PREDSEDNIK FRANCE CUKJATI:</speaker>

               <p>Hvala gospodu Pečetu. Gospod Cvikl, imate besedo.</p>
            </sp>
            <sp xml:id="SDZ4-Redna-10-2005-10-28.sp66">

               <speaker>MAG. MILAN M. CVIKL:</speaker>

               <p>Hvala lepa, gospod predsednik. Nadaljeval bi tam, kjer je kolega Peče končal. Namreč,
               problem ni samo, ali tu piše "ocenjena vrednost" ali je to "okvirna vrednost", kot
               je, če sem pravilno razumel, povedal gospod Rep. Vsi, ki se malo spoznajo na
               računovodstvo, da ne bom rekel knjigovodstvo, vedo, v čem je razlika. Če je to, na
               primer, okvirna vrednost, potem je treba do cenitve šele priti. Cenitve izvajajo za
               to pooblaščeni cenilci. In četudi bi vlada Republike Slovenije, glede na to, da gre
               za različne resorje, za različna ministrstva, izvajala postopek po zakonu o javnih
               naročilih, ki je najbolj enostaven, se pravi, izvedba tako imenovanega malega
               naročila, bi vse to vendarle vzelo kar nekaj tednov. Tako sploh ne vem, kako boste v
               letu 2005 sploh kaj od tega naredili, razen če ne jemljete odločitve državnega zbora
               o potrditvi te priloge kot izhodišče, ki ga imate za posel. Zato je minimalno, kar bi
               bilo pričakovati glede na to, kar je bilo povedano s strani vlade, da bi se tukaj
               napisalo, ne vem, "izhodiščna", "okvirna", nikakor pa ne "ocenjena vrednost". Pri
               tem, to pravim tudi zato, ker je vlada očitno pozabila na nekaj načel v zakonu o
               javnih financah, in sicer 3. točka drugega odstavka, drugi odstavek zakona o javnih
               financah govori o ciljih proračuna in pa načelih in pravi, da "je potrebno pri
               pripravi in reševanju proračuna spoštovati načela učinkovitosti in gospodarnosti."
               Obe načeli sta tukaj kršeni. Načelo učinkovitosti zato, ker to ne bo mogoče uvrstiti
               v proračun 2005. Načelo gospodarnosti pa je kršeno zato, ker je očitno glede na nekaj
               navedb, ki so bile dane, tukaj postavljena ocenjena vrednost, ki ne odraža niti
               laikom, kar verjetno poslanci smo kot finančni laiki, poznanih cen na trgu.</p>
               <p>Zato bi vas vendarle rad spomnil, gospod predstavnik vlade, da je res, da šesto
               poglavje v ovojem 80.č členu govoru o tem, da vlada lahko v teku izvrševanja
               proračuna spreminja program prodaje premoženja, vendarle je zelo pomembno, da se ta
               člen začne s tekstom, da "vlada v postopku priprave predloga proračuna pripravi
               predlog programa prodaje".</p>
               <p>In seveda, še zmeraj niste odgovorili na to vprašanje, kdo in na kakšen način bo
               mimo državnega zbora povečal posameznim proračunskim uporabnikom pravice porabe v
               višini 4 milijarde. Spomnimo se, da ste v tem tednu nekateri poslanci, tako glede
               gospoda Hanžka kot glede gospoda Kosa, razlagali, kako nemogoče je, da bodo oni v
               času štiriletnega mandata porabili, ne vem, nekateri ste govorili celo milijardo,
               čeprav vemo, da je, recimo, delo protikorupcijske komisije na letni ravni ocenjeno s
               strani te vlade nekje v okviru 170 milijonov. Se pravi, primerjali ste 170 milijonov,
               ki naj bi jih dajali za to, da bi zagotovili transparenten postopek, ste jih
               ocenjevali kot nepotreben strošek, tukaj pa 4 milijarde kar tako nekaterim resorjem
               povečujemo, ker bodo prodajali posamezno premoženje. Tako se ne morem znebiti občutka
               še tudi po tej dodatni obrazložitvi gospoda predstavnika vlade, da gre za to, da se
               povečuje netransparentnost.</p>
               <p>In še zadnja misel. Gre za vendarle odlok o spremembah in o dopolnitvah odloka o
               programu prodaje državnega finančnega in stvarnega premoženja. In zato me preseneča,
               da ker gre za finančno premoženje, tukaj spredaj ni napisan minister za finance.
               Lahko bi vladajoča koalicija danes predlagala, da se v ta program uvrsti tudi, na
               primer, prodaja 100% deleža Nove kreditne banke Maribor, pa ne bi imeli z nami niti
               ministra za finance, ki bi to na primer lahko z vidika njegove reforme pristojnosti
               ocenjeval. Tako moram zanikati to, kar je bilo povedano, da gre za nadaljevanje
               sistemskega dela v preteklosti. To ni res. V preteklosti je to delalo ministrstvo za
               finance in v preteklosti smo spreminjali te zadeve enkrat na leto, ne pa, tako kot je
               sedaj, že četrtič za leto 2005. Zato bomo v poslanskem klubu nasprotovali temu odloku
               in tudi sam osebno. Hvala.</p>
            </sp>
            <sp xml:id="SDZ4-Redna-10-2005-10-28.sp67">

               <speaker>PREDSEDNIK FRANCE CUKJATI:</speaker>

               <p>Hvala gospodu Cviklu. Še magister Rep, izvolite.</p>
            </sp>
            <sp xml:id="SDZ4-Redna-10-2005-10-28.sp68">

               <speaker>MAG. ROMAN REP:</speaker>

               <p>Hvala, gospod predsednik. Če lahko takoj ugotovim, seveda ne gre za nadaljevanje
               sistemskega dela na tem področju iz preteklosti, ker če govorimo o stvarnem
               premoženju, sistema ni bilo. Sistem smo vzpostavili v zadnjem letu s postavitvijo
               evidenc, s postavitvijo baz in internega trga. Kar se pa tiče finančnega dela -
               finančnega dela ni, zato ker ni bilo nobenega predloga s tega področja. Lahko vam pa
               zagotovim, ko bomo imeli odlok, ki bo vseboval tudi ta finančni segment, da bodo vsi
               predstavniki vlade, ki so odgovorni za to, tukaj. In govorimo danes o stvarnem
               premoženju zato, mislim, da je ta zadeva jasna.</p>
               <p>Še en odgovor bi hotel dati še od prej, ker sem pozabil. Namreč kar se tiče
               poročila. Seveda, vlada bo do konec leta, in je dolžna pripraviti poročilo in bo to
               poročilo tudi prišlo v parlament.</p>
               <p>Okrog ocenjevanja: tako kot sem povedal, gre za ocenjeno vrednost, vrednost, ki so
               jo postavili resorji oziroma ministrstva, ki razpolagajo oziroma upravljajo s tem
               premoženjem, sledila bo uradna cenitev s strani cenilcev. Vsi postopki pa potekajo
               tako, kot to veleva naša slovenska zakonodaja, izhajajoč od zakona o javnih financah
               do prej že omenjene uredbe.</p>
               <p>Kar se pa tiče namembnosti kupnine, bi pa hotel samo povedati še to. Zakon o javnih
               financah mislim, da je na tem področju jasen in omogoča samo namensko uporabo
               sredstev in tudi v teh primerih bo lahko šlo za namensko, transparentno porabo
               sredstev. Nobeno drugo manipulacijo oziroma kakršnakoli druga zloraba seveda ni
               možna. Hvala.</p>
            </sp>
            <sp xml:id="SDZ4-Redna-10-2005-10-28.sp69">

               <speaker>PREDSEDNIK FRANCE CUKJATI:</speaker>

               <p>Hvala magistru Repetu. Kar dva predloga za proceduralni predlog. Z razpravo smo
               končali, da bo jasno, imamo dva predloga. Najprej je roko dvignil gospod Peče.
               Izvolite.</p>
            </sp>
            <sp xml:id="SDZ4-Redna-10-2005-10-28.sp70">

               <speaker>SAŠO PEČE:</speaker>

               <p>Spoštovani prisotni. Državni sekretar je poudaril, je dal dva poudarka. Prvič je
               rekel, citiram: "Zakon o javnih financah je jasen." Drugič pa je poudaril, da v
               današnjem primeru govorimo samo o prodaji stvarnega premoženja. To pomeni, da je
               naslov odloka, ki je danes pred nami, napačen. To bi moral biti odlok o prodaji tako
               imenovanega stvarnega premoženja.</p>
               <p>Gospod predsednik, jaz ocenjujem, ker smo končno prišli stvari do dna, da je
               smiselno, da vi zaključite ne samo razpravo, ampak obravnavo tega akta pred
               glasovanjem in da vlada Republike Slovenije pride z zakonom, ki bo ustrezal naslovu,
               ali pa z naslovom, ki bo ustrezal vsebini. Akt, ki je pred nami, to nam je potrdil
               državni sekretar, zavedajoč se, je neustrezen in ne ustreza slovenski zakonodaji
               kakor tudi ne nalogam iz naslova zakona o javnih financah. Mislim, da smo vsi skupaj
               dolžni spoštovati pravni red, predvsem pa transparentnost in zaščito državljank in
               državljanov. In s sprejetjem mojega proceduralnega predloga bi zadostili enemu in
               drugemu, vlado Republike Slovenije pa pozvali, da akte, ki jih ponuja državnemu zboru
               v sprejetje, dela transparentno. Prosim, če upoštevate proceduralni predlog. Hvala.
           </p>
            </sp>
            <sp xml:id="SDZ4-Redna-10-2005-10-28.sp71">

               <speaker>PREDSEDNIK FRACE CUKJATI:</speaker>

               <p>Razumem proceduralni predlog v smislu prvega odstavka 74. člena poslovnika, pri
               čemer predlagate, da se odločanja o obravnavi preloži na eno naslednjih sej. Prav? In
               še drugi proceduralni predlog. Gospod Cvikl, izvolite.</p>
            </sp>
            <sp xml:id="SDZ4-Redna-10-2005-10-28.sp72">

               <speaker>MAG. MILAN M. CVIKL:</speaker>

               <p>Moj proceduralni predlog je povezan s tem, kar je bilo ravnokar povedano. Ne bom
               razlagal o tem, kar je gospod Peče rekel, je nekaj logike v tem, mi dejansko
               obravnavno nek odlok, ki spreminja samo en del odloka in vsebina ne odraža forme. Je
               pa res, in tu mislim, da je moj problem, na katerega želim opozoriti. Poslanci bi
               lahko predlagali tudi vključitev finančnega premoženja, zato imamo pravico vlagati
               amandmaje. In reči, da ministra za finance ni tukaj zato, ker ni prodaje stvarnega
               premoženja je napačno. Poslanci imamo pravico - vsaj mislim, da jo imamo - vložiti in
               bi lahko katera od vladajočih strank, recimo, ne vem, če bi to želela ali pa tudi
               opozicija predlagala neko spremembo na finančnem premoženju, pa bi se potem
               pogovarjali brez pristojnega ministra. Ampak, o tem naj odločijo strokovne službe,
               vam samo dajem, bi rekel, sugestijo, da naslednjič zagotovite prisotnost ministra za
               finance.</p>
               <p>Moj proceduralni predlog se nanaša na to, kar je po mojem večji problem. Namreč, v
               državni zbor na podlagi 80.č člena mi nismo dobili poročila o zaključku programa
               prodaje premoženja za leto 2004. Naj ob tem spomnim, da je v skladu z zakonom o
               javnih financah proračun letni akt in bomo obravnavali zaključni račun proračuna za
               leto 2004, vendar programa oziroma poročila vlade o zaključku programa prodaje
               premoženja v letu 2004 ni, ga ni. Vi ste rekli, da bo, sprašujem se, kdaj bo. Če ga
               boste prinesli kot skupno poročilo o programu za 2004 in 2005, potem bomo o tem
               razpravljali nekje novembra leta 2006, ko bomo že potrdili zaključni račun za leto
               2004. Zato bi kot minimalno proceduralni predlog predlagal oziroma dodaten sklep, da
               vlada še pred obravnavo zaključnega računa za leto 2004 ali pa pred sprejemanjem tega
               vendarle posreduje v državni zbor poročilo o zaključku prodaje programa premoženja za
               leto 2004 kot to določa 80.č člen zakona o javnih financah. Hvala lepa.</p>
            </sp>
            <sp xml:id="SDZ4-Redna-10-2005-10-28.sp73">

               <speaker>PREDSEDNIK FRACE CUKJATI:</speaker>

               <p>Žal, gospod Cvikl, to ni proceduralni predlog, ki bi ga lahko uvrstil na glasovanje.
               To bi lahko bil dodatni sklep, ki bi ga morali tekom razprave vložiti in tako dalje.
               Samo to ni proceduralni sklep in ni pa možno obravnavati kot predlog za proceduralni
               sklep. S tem zaključujemo...Ali imate kakšen proceduralni predlog? Izvolite.</p>
            </sp>
            <sp xml:id="SDZ4-Redna-10-2005-10-28.sp74">

               <speaker>MAG. MILAN M. CVIKL:</speaker>

               <p>Potem je moj proceduralni predlog, da predlagam, da prekinete razpravo o tem
               programu odloka o spremembah in dopolnitvah odloka o programu prodaje državnega in
               finančnega stvarnega premoženja za leto 2004 in 2005 glede na določbe 80.č člena
               zakona o javnih financah. Zato, ker niso izpolnjeni pogoji, ker nimamo tega, kar
               pravi 80.č člen zakona o javnih financah, vlada pa govori jasno in je to tudi bilo
               povedano, da bo to poročilo posredovano. Torej poročilo je poznano, dobro bi bilo, ko
               ga spreminjamo, da seveda takšno poročilo obravnavamo, zato je moj proceduralni
               predlog, da se prekine razprava o tem, pred zaključkom razprave, predvsem ob tem, kar
               sedaj počenjamo, in potem seveda, ko bomo imeli takšno poročilo, se bomo lahko seveda
               seznanili, kaj od tega - 2004 - je bilo prodano, imeli še več informacij, da to, kar
               tukaj delamo za leto 2005, mesec in pol, dva meseca pred koncem leta oziroma mesec
               pred zaključkom proračunskega leta, popoln nesmisel. Takšen proceduralni predlog pa
               mislim, da bi lahko dali na glasovanje. Hvala.</p>
            </sp>
            <sp xml:id="SDZ4-Redna-10-2005-10-28.sp75">

               <speaker>PREDSEDNIK FRANCE CUKJATI:</speaker>

               <p>Žal, gospod Cvikl, tudi to ni proceduralni predlog, kajti razprava je končana,
               izčrpana v celoti in je ne morem prekinjati, ker je več ni. S tem prekinjam to točko
               dnevnega reda. Prekinjam tudi sejo zbora, ki jo bomo nadaljevali ob 13. uri, začenši
               z glasovanjem o proceduralnem predlogu, ki ga je dal gospod Peče.</p>
               <stage type="time">(Seja je bila prekinjena ob 12.29 uri in se je nadaljevala ob 13.02 uri.)</stage>
            </sp>
            <sp xml:id="SDZ4-Redna-10-2005-10-28.sp76">

               <speaker>PREDSEDNIK FRANCE CUKJATI:</speaker>

               <p>Spoštovane poslanke, spoštovani poslanci! Nadaljujemo <title>prekinjeno 21. točko
                  dnevnega reda</title>, to je z <title>obravnavo predloga odloka o spremembah in
                  dopolnitvah odloka o programu prodaje državnega finančnega in stvarnega premoženja
                  za leti 2004 in 2005.</title> Na predlog poslanske skupine Slovenske nacionalne
               stranke v skladu s 74. členom poslovnika državnega zbora predlagam zboru, da se
               odločanje o predlogu odloka o spremembah in dopolnitvah odloka o programu prodaj
               državnega finančnega in stvarnega premoženja za leti 2004 in 2005 preloži na eno
               naslednjih sej. O tem predlogu lahko predstavniki poslanskih skupin podajo stališče.
               Kdo želi besedo? Gospod Sašo Peče, izvolite.</p>
            </sp>
            <sp xml:id="SDZ4-Redna-10-2005-10-28.sp77">

               <speaker>SAŠO PEČE:</speaker>

               <p>Spoštovani navzoči! Sedaj vas je prisotnih več kot v dopoldanskem delu. Rad bi vas
               prepričal, da si državni zbor kot zakonodajna veja oblasti zasluži vsaj toliko, da
               dobi gradivo, primerno naslovu gradiva, ali pa vsaj obratno, da se vlada Republike
               Slovenije potrudi vsaj toliko, da se bosta naslov in vsebina istovetila. Po drugi
               strani pa je proceduralni predlog Slovenske nacionalne stranke izjemnega pomena za
               vse davkoplačevalce oziroma za vse tiste, ki sodelujejo v kakršnikoli obliki
               transferov javnih financ, in to je vsak sleherni izmed nas. Današnje gradivo za sejo
               državnega zbora in za naknadno odločanje nosi naslov, kakor je predsednik državnega
               zbora povedal, prodaja državnega finančnega in stvarnega premoženja. Kdorkoli pa je
               akt pogledal, je videl, da v njegovi vsebini ni izpolnjenih vsaj enega od obeh
               lastnosti tega naslova, torej finančnega oziroma stvarnega premoženja. V gradivu
               nikjer ni navedeno, kateri lastniški deleži so se prodajali v obdobju 2004, in to
               navkljub temu - in po moji oceni je to eden glavnih argumentov - da se v zadnjem
               mesecu odvijala v državnem zboru močna debata o preiskovalnih komisijah. Da je skoraj
               vsak sleherni poslanec v državnem zboru pridal svoj podpis vsaj eni zahtevi za
               preiskovalno komisijo in s tem ste vsi na neki medijski ravni izkazali interes nad
               premoženjem države. Sedaj lahko končno dobimo gradivo, ki bo ustrezalo naslovu, torej
               da bomo sploh vedeli, kaj se je prodajalo v letu 2004 od stvarnega in kaj se je
               prodajalo od finančnega premoženja. Vlada Republike Slovenije je pred nas pristopila
               s pomanjkljivo vsebino. Po moji oceni je ta vsebina, pomanjkljiva vsebina, škodljiva
               za nadaljnji razvoj javnih financ v naši državi in predlagam, da vlada v tem obdobju
               do naslednje redne seje pripravi odlok s tako vsebino, da bo ustrezala naslovu.
               Hvala.</p>
            </sp>
            <sp xml:id="SDZ4-Redna-10-2005-10-28.sp78">

               <speaker>PREDSEDNIK FRANCE CUKJATI:</speaker>

               <p>Hvala gospodu Pečetu. Želi še katera od poslanskih skupin podati stališče? Gospod
               Cvikl v imenu LDS.</p>
            </sp>
            <sp xml:id="SDZ4-Redna-10-2005-10-28.sp79">

               <speaker>MAG. MILAN M. CVIKL:</speaker>

               <p>Mi bomo podprli proceduralni predlog zato, ker menimo, da je to edini način, da
               kolikor toliko uskladimo vsebino s formo. Smo pa že v celotni razpravi, tako na
               matičnem delovnem telesu kot danes, opozarjali na netransparntnost načina, ki ga
               vlada Republike Slovenije uvaja s to, že četrto, določitvijo programa prodaje
               državnega finančnega in stvarnega premoženja za leto 2005. Spomnimo najprej, konec
               leta 2003, potem v letu 2004 in v času te vlade že kar dvakrat. Zato menimo, da je ta
               pravzaprav širina, možnost proceduralna, tista, ki bi vsaj nekoliko opozorila vlado,
               če jo bomo seveda izglasovali, da pri določanju programa prodaje državnega finančnega
               in stvarnega premoženja dejansko premisli; premisli najprej na ta način, da izvede
               ustrezne cenitve, s cenitvami opredeli vsebino posamezne postavke, ki jo prodaja, in
               potem seveda na podlagi teh cenitev, na podlagi izvedenih razpisov tudi o vsem tem
               ustrezno poroča.</p>
               <p>Mi seveda tudi obžalujemo, da ne bomo glasovali o drugem proceduralnem predlogu, to
               je o tem, da bi bilo potrebno prekiniti razpravo o dopolnitvi programa prodaje
               premoženja za leto 2005 in najprej pridobiti realizacijo programa za leto 2004, ker
               bi pravzaprav ugotovili, da ni nobenega razloga, nobenega razloga, da mesec in pol
               pred zaključkom proračunskega leta razpravljamo o tako pomembni dopolnitvi
               povečevanja možnosti za prodajo, za menjavo stvarnega premoženja. Edini pravi razlog,
               da to delamo v tem državnem zboru, je, da bo državni zbor dal pokritje za nekatere že
               napeljane transakcije, ker pa bomo očitno hkrati ukinili protikorupcijo komisijo, je
               zveza nedvomno jasna. Vlada Republike Slovenije, ki je nastopila mandat 3. decembra,
               deluje netransparentno in to ta odlok dokazuje. Ko bomo, če bomo seveda v tem
               državnem zboru obravnavali v naslednjih tednih še programe in uresničevanje programa
               Slovenske odškodninske družbe in potem, upam, ne prišli nekoč tudi do preiskovalne
               komisije za Mercator, pa bo seveda cela logika delovanja te vlade vse bolj jasna.
               Zato nasprotujemo temu odloku, bomo pa proceduralni predlog kot še edino možnost
               najprej podprli. Hvala.</p>
            </sp>
            <sp xml:id="SDZ4-Redna-10-2005-10-28.sp80">

               <speaker>PREDSEDNIK FRANCE CUKJATI:</speaker>

               <p>Hvala. Gospod Kumer, izvolite.</p>
            </sp>
            <sp xml:id="SDZ4-Redna-10-2005-10-28.sp81">

               <speaker>DUŠAN KUMER:</speaker>

               <p>Hvala za besedo. Tudi v naši poslanski skupini bomo podprli ta predlog, kajti, tako
               kot smo povedali že prej ob obravnavi same točke, je to gradivo za današnjo sejo
               izrazito slabo pripravljeno, še mnogo slabše kot je bil pripravljen tisti predlog
               spremembe odloka v mesecu marcu; in ne samo to! Meseca marca sta vlada in
               predlagatelj sta obljubila, da bosta spremenila nekatere podzakonske akte in seveda
               poskrbela, da bodo nekatere ideje, pripombe, ki so bile dane, kako bi naj izgledal
               realen ta odlok o prodaji državnega premoženja - v osmih mesecih ni storila nič. Zato
               ta predlog podpiramo in dajemo vladi še eno možnost, da pride z dobro pripravljenim
               odlokom za razpravo o odprodaji državnega premoženja v letih 2006 in 2007.</p>
            </sp>
            <sp xml:id="SDZ4-Redna-10-2005-10-28.sp82">

               <speaker>PREDSEDNIK FRANCE CUKJATI:</speaker>

               <p>Hvala gospodu Kumerju. Ker ne želi nihče več razpravljati oziroma podati stališča
               svoje poslanske skupine, prehajamo na glasovanje o proceduralnem predlogu. Glasujemo.
               Glasovanje teče. Navzočih je 69 poslank in poslancev, za jih je glasovalo 24, proti
               45.</p>
               <p><stage>(Za je glasovalo 24.)</stage> <stage>(Proti 45.)</stage></p>
               <p>Ugotavljam, da predlog poslanske skupine SNS ni bil sprejet.</p>
               <p>S tem prekinjam to točko dnevnega reda in prehajamo na glasovanja zbora o predlogih
               odločitev.</p>
               <p>Najprej nadaljujemo s <title>prekinjeno 18. točko dnevnega reda,</title> to je za <title>obravnavo predloga zakona o odškodnini žrtvam kaznivih dejanj.</title> Nadaljujemo z
               drugo obravnavno, to je z odločanjem o vloženih amandmajih. Prehajamo na odločanje o
               amandmaju poslanske skupine LDS k 2. členu. Želi kdo obrazložiti? Ja, izvolite gospa
               Lavtižar Bebler.</p>
            </sp>
            <sp xml:id="SDZ4-Redna-10-2005-10-28.sp83">

               <speaker>DARJA LAVTIŽAR BEBLER:</speaker>

               <p>Hvala za besedo, gospod predsednik. V poslanskem klubu LDS zagovarjamo dejstvo, da
               se s širjenjem kroga upravičencev do odškodnine na državo ne prenaša breme plačevanje
               odškodnine vsem žrtvam kaznivih dejanj in njihovim svojcem, ampak samo najbližjim
               svojcem in le v primeru smrti žrtve. Če je kazenski postopek uveden, se lahko
               premoženjskopravni zahtevek uveljavlja v kazenskem postopku, če ni uveden, se
               uveljavlja v pravdi. Po besedah predlagatelja je namen predloga zakona, da država na
               podlagi tega predloga zakona takoj vstopi v razmerje z oškodovancem, prizna določeno
               škodo in jo tudi izplača, ne glede na sam potek kazenskega postopka. Če ima
               upravičenec pravico do odškodnine ne glede na to, ali je storilec dejanja znan, in ne
               glede na to, ali je bil kazenski postopek uveden, tako namreč pravi predlog zakona,
               ne vidimo razloga, zakaj se odškodnina ne bi priznala osebam, ki so do nje upravičene
               po obligacijskem zakoniku, in bi jim tako omogočili čimprejšnje izplačilo, kar je
               bojda predlagateljev osrednji namen pri tem zakonu. Hvala.</p>
            </sp>
            <sp xml:id="SDZ4-Redna-10-2005-10-28.sp84">

               <speaker>PODPREDSEDNIK SAŠO PEČE:</speaker>

               <p>Hvala vam. Gospa Širca, izvolite.</p>
            </sp>
            <sp xml:id="SDZ4-Redna-10-2005-10-28.sp85">

               <speaker>MAJDA ŠIRCA:</speaker>

               <p>Tudi sama mislim, da je predlog amandmaja smiseln ne samo zaradi humanega razloga,
               kajti situacija, če bi se soočali s situacijo, bi vendarle konkretno situacijo, ko
               pride do smrti ali do bolezni, bi vendarle videli, da življenjske situacije so
               bistveno bolj boleče in bistveno bolj odgovorne, kot jih morebiti danes tukaj iz
               pisarniških prostorov včasih vidimo. Namreč, ne gre za način, kjer bi ta amandma
               razumeli kot socialno podporo, ampak gre za odškodnino, ki bi bila lahko dosegljiva
               tudi upravičencem, ki so vzdrževani družinski člani, lahko tudi otrokom nad 18 let,
               ki morebiti za določen čas nimajo potrdila, da so študenti. Razlogov, zakaj, je lahko
               več. In ostalim, ki izpadajo iz tega spiska - in te smo danes že natančno
               obrazložili. To ni velika širitev, je pa humana in zagotovo tudi pravno upravičena in
               konec koncev lahko bi se zgledovali po ureditvi, kot jo imamo v Veliki Britaniji, ko
               se tukaj stvari rešujejo bistveno drugače. Hvala.</p>
            </sp>
            <sp xml:id="SDZ4-Redna-10-2005-10-28.sp86">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo ima kolega Bajc.</p>
            </sp>
            <sp xml:id="SDZ4-Redna-10-2005-10-28.sp87">

               <speaker>JOSIP BAJC:</speaker>

               <p>Hvala, gospod podpredsednik. Tega amandmaja ne bom podprl z naslednjo utemeljitvijo.
               Mislim, da smo predvčerajšnjim obravnavali nek drug zakon, ki se mu je očitalo
               širitev upravičencev do nečesa. Pri tem konkretnem zakonu pa ti isti kolegi in
               kolegice širijo neka upravičenja. Mislim, da osnovna poanta tega zakona - mislim, da
               gre za 2. člen, v 2. členu so tisti, ki naj bi bili upravičeni, v celoti zajeti. In
               širiti upravičence, ki bi bili do eventualnega materialnega oškodovanja upravičeni,
               mislim, da je nesmiselno. Zato ne bom podprl tega amandmaja.</p>
            </sp>
            <sp xml:id="SDZ4-Redna-10-2005-10-28.sp88">

               <speaker>PODPREDSEDNIK SAŠO PEČE:</speaker>

               <p>Hvala. Prehajamo na glasovanje. Glasujemo. Navzočih je 69 poslank in poslancev, za
               je glasovalo 22, proti 46.</p>
               <p><stage>(Za je glasovalo 22.)</stage> <stage>(Proti 46.)</stage></p>
               <p>Ugotavljam, da amandma ni sprejet.</p>
               <p>Zaključujem drugo obravnavo.</p>
               <p>Prehajamo na <title>tretjo obravnavo</title> predloga zakona.</p>
               <p>Ker v drugi obravnavi k dopolnjenemu predlogu zakona ni bilo sprejetih amandmajev, v
               tretji obravnavi amandmajev ni možno vlagati.</p>
               <p>Zato prehajamo na odločanje o zakonu. Ob tem vas obveščam, da me zakonodajno-pravna
               služba oziroma vlada Republike Slovenije nista obvestili, da bi bil zakon neusklajen.
               Glasujemo. Navzočih je 70 poslank in poslancev, za je glasovalo 60, proti nihče.</p>
               <p><stage>(Za je glasovalo 60.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>21. točko dnevnega reda - obravnavo predloga odloka o
                  spremembah in dopolnitvah odloka o programu prodaje državnega finančnega in
                  stvarnega premoženja za leti 2004 in 2005.</title>
               </p>
               <p>Ker k dopolnjenemu predlogu odloka ni bilo vloženih amandmajev, prehajamo na
               odločanje o odloku. Ob tem vas obveščam, da me vlada oziroma zakonodajno-pravna
               služba nista obvestili, da bi bil odlok neusklajen. Želi kdo obrazložiti glas v imenu
               poslanske skupine? Kolega Zagorac.</p>
            </sp>
            <sp xml:id="SDZ4-Redna-10-2005-10-28.sp89">

               <speaker>BOŠTJAN ZAGORAC:</speaker>

               <p>Hvala za besedo, predsedujoči. Spoštovani prisotni! V Slovenski nacionalni stranki
               tega odloka ne bomo podprli. Razlogov za to je kar nekaj, že kolega Peče jih je v
               razpravi navedel.</p>
               <p>V odloku prihaja do velikih anomalij med prodajnimi cenami, po katerih vlada prodaja
               stvarno premoženje, in cenami, ki bi jih to stvarno premoženje doseglo na trgu. Bil
               je že izpostavljen primer štirisobnega stanovanja v centru mesta Maribor, ki ga je
               vlada prodala za 10 milijonov slovenskih tolarjev. Sam sem v tem času preveril,
               koliko bi tako stanovanje stalo oziroma po kakšni ceni bi določena nepremičninska
               agencija takšno stanovanje odkupila danes. Pa so mi povedali, da je vredno nekje med
               24 in 28 milijonov slovenskih tolarjev, ne 10. Mislim, da s tem odlokom in takimi
               cenitvami - prav zanimivo bi bilo ugotoviti, kdo je to stvarno premoženje vrednotil -
               vlada v bistvu sama priznava oškodovanje državnega premoženja. Zato tega odloka v
               Slovenski nacionalni stranki ne bomo podprli.</p>
            </sp>
            <sp xml:id="SDZ4-Redna-10-2005-10-28.sp90">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Cvikl. Mag. Cvikl, izvolite.</p>
            </sp>
            <sp xml:id="SDZ4-Redna-10-2005-10-28.sp91">

               <speaker>MAG. MILAN M. CVIKL:</speaker>

               <p>V poslanskem klubu Liberalne demokracije Slovenije bomo glasovali proti sprejetju
               odloka o spremembah in dopolnitvah odloka o programu prodaje premoženja zaradi
               naslednjih razlogov.</p>
               <p>Prvič, ker gre za netransparenten odlok, ker gre za odlok, ki pravzaprav pomeni
               uzakonitev trgovanja pod mizo mesec in pol pred zaključkom proračunskega leta in ker
               s tem sprejetjem državni zbor pravzaprav postaja sestavni del tega trgovanja.</p>
               <p>Mi smo imeli dolgo razpravo na odboru za finance in monetarno politiko, tudi mnenje
               zakonodajno-pravne službe je bilo, da ni ustrezno na takšen način, kot je predlagano
               z odlokom, sprejemati nekega programa prodaje premoženja. To niti ni program prodaje,
               to je preprosto spisek želja ministrstev, česa bi se radi znebili, spisek nekih
               minimalnih ocenjenih vrednosti, za katere smo danes v razpravi ugotovili, da sploh
               niso ocenjene vrednosti, ampak so mogoče knjigovodske vrednosti, mogoče so okvirne
               vrednosti, kot je povedal gospod državni sekretar, in potem z neko obrazložitvijo.
               To, kar manjka, manjka, verjetno, četrta kolona v tej tabeli, kdo je prejemnik tega.
               In ključno vprašanje, ki se pojavlja pri odloku o spremembah in dopolnitvah odloka o
               programu prodaje državnega stvarnega premoženja je, da smo z zakonom o javnih
               financah ob vstopanju v Evropsko unijo opredelili način upravljanja s premoženjem.
               Eno od osnovnih principov bi moralo biti načelo gospodarnega upravljanja, ker to dela
               vsak dober gospodar. Kdo misli, da je mogoče transparentno s ciljem optimiranja
               izplena v mesecu in pol najprej izdelati v skladu s postopkom izdelave oziroma najema
               cenilcev po postopku malih naročil pridobiti cenilce, izdelati cenitve in potem
               izvesti javne razpise, ta preprosto ne pozna slovenskih javnih financ in pravil
               obnašanja v državah Evropske unije in zato vam predlagam, poslanci in poslanke, da to
               zavrnete. S tem bo vlada dobila možnost, da bo do konca leta ta odlok najprej
               vsebinsko uskladila, dala v odlok ustrezne cenitve in potem vse to vključila v odlok
               za leti 2006 in 2007. V vmesnem času pa sprejetje pomeni trgovanje pod mizo in
               pomeni, da nekateri proračunski uporabniki dobivajo možnosti za porabo v višini
               dodatnih 4 milijard, ne da bi za to slovenski davkoplačevalci lahko zagotovili
               ustezen nadzor nad izvajanjem takšnih transakcij. Napačna in neustrezna presoja nove
               vlade, zato temu nasprotujemo.</p>
            </sp>
            <sp xml:id="SDZ4-Redna-10-2005-10-28.sp92">

               <speaker>PODPREDSEDNIK SAŠO PEČE:</speaker>

               <p>Hvala. V imenu poslanske skupine, poslanec Kumer.</p>
            </sp>
            <sp xml:id="SDZ4-Redna-10-2005-10-28.sp93">

               <speaker>DUŠAN KUMER:</speaker>

               <p>Hvala za besedo. V poslanski skupini Socialnih demokratov tega predloga korekcije
               odloka ne bomo sprejeli iz dveh razlogov: prvič zato, ker gre za odlok, ki
               retroaktivno za nazaj popravlja tudi proračun za leto 2004 in 2005. In drugič, ker
               gre za veliko stvari, ki jih ob prvem popravku v letošnjem marcu vlada oziroma
               predlagatelj nista uresničila. Tako danes ponovno poslanci in poslanke sprejemamo
               predlog odloka, v katerem so vrednosti na posameznih postavkah, da citiram, kaj je
               marca meseca rekel državni sekretar na vprašanje, kakšne so te vrednosti oziroma te
               cene, citiram: "Torej, ta ocenjena vrednost, ki je v odloku navedena, je samo
               približek. Bolj pesimistični približek. To ni tista vrednost, za katero bi vi
               poslanci dajali soglasje, da se premoženje proda, ampak se bo ta ugotovila na javni
               dražbi." - konec citata. Mi imamo po osmih mesecih drugi predlog te korekcije, nimamo
               nobenega poročila, nobenega pregleda, da bi videli to pesimistično vrednost, ali ima
               kakšno realno vrednost. Ni bilo ob zaključnem računu v debati, nimamo danes in po
               vsej verjetnosti nikoli tega ne bomo videli. Zato seveda še enkrat v imenu poslanske
               skupine: tega predloga odloka ne bomo podprli.</p>
            </sp>
            <sp xml:id="SDZ4-Redna-10-2005-10-28.sp94">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Gulič.</p>
            </sp>
            <sp xml:id="SDZ4-Redna-10-2005-10-28.sp95">

               <speaker>ALEŠ GULIČ:</speaker>

               <p>Spoštovani predsedujoči. Cenjene kolegice in kolegi. Jaz seveda predloga tega odloka
               ne bom podprl iz preprostega razloga, ker je seveda pripravljen tako zelo, zelo po
               domače. Ker so pač v kolonah vpisane številke kar tako in seveda to prav gotovo ne
               govori o transparentnosti in poštenosti. Če povem bolj po domače. Zdi se mi, da vlada
               ne opušča svoje dejavnosti, zdi se mi, da država še vedno ima svojo vrednost, in zato
               se mi zdi, da ta čas res ni primeren za razprodajo v akciji.</p>
               <p>Ker se pa to bo zgodilo očitno, da se bo del premoženja razprodajal tako kot v
               akciji, se pa seveda toplo priporočam in pa priporočam tudi državljanke in
               državljane, ki radi kupujejo tako, plačaš dva, dobiš tri, da se vključijo v to
               razprodajo, in sicer enakopravno in enakomerno. Hvala lepa.</p>
            </sp>
            <sp xml:id="SDZ4-Redna-10-2005-10-28.sp96">

               <speaker>PODPREDSEDNIK SAŠO PEČE:</speaker>

               <p>Hvala vam. Poslanec Petek, izvolite.</p>
            </sp>
            <sp xml:id="SDZ4-Redna-10-2005-10-28.sp97">

               <speaker>MILAN PETEK:</speaker>

               <p>Hvala, podpredsednik. Kot izgleda, je iz mojega primera, ki sem ga tukaj povedal,
               nastal plaz tega, česar pravzaprav se niste niti vi, pa, izgleda, tudi mi, prav
               zavedali, ko smo čitali ta material.</p>
               <p>Torej, poslanci koalicije, fino bi bilo kakšen material tudi pogledati in ne slepo
               verjeti tistim, ki so ga pripravljali. Predvsem pogledati v svojem okolju, v katerem
               živite in bi ugotovili, koliko anomalij je v teh številkah, koliko možnosti zlorab,
               koliko možnosti podcenjevanja vseh teh vrednosti in verjetno potencialnih
               malverzacij, ki se zadaj skrivajo. Torej polagam vam na dušo, da vzamete naše
               opozorilo zares. Samo iz teh primerov, ki smo jih omenili, je izpadlo, samo iz teh
               primerov, ki sem jih jaz omenil, je izpadlo najmanj 30 milijonov pri enem stanovanju,
               kaj šele pri vseh ostalih primerih, če bi šli natančno čitati.</p>
               <p>Zaradi tega bi bilo korektno in prav, da si vzamete čas, da skupaj z nami, ki vam to
               predlagamo, da torej to zadevo prekinemo, je danes ne izglasujemo in naj vlada
               pripravi takšen dokument, v katerega boste tudi vi, ne slepo zaupali, ampak zaupali
               na osnovi dejstev in pa argumentov, ki vam jih bodo natančno predstavili. Hvala.</p>
            </sp>
            <sp xml:id="SDZ4-Redna-10-2005-10-28.sp98">

               <speaker>PODPREDSEDNIK SAŠO PEČE:</speaker>

               <p>Hvala vam. Prehajamo na glasovanje. Glasujemo. Navzočih je 70 poslank in poslancev,
               za je glasovalo 46, proti 24.</p>
               <p><stage>(Za je glasovalo 46.)</stage> <stage>(Proti 24.)</stage></p>
               <p>Ugotavljam, da je odlok sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>nadaljevanje 2. točke dnevnega reda - to je na tretjo obravnavo
                  predloga zakona o dvojnem označevanju cen v tolarjih in evrih.</title> Državni zbor
               je v torek, 24.10. letošnjega leta, opravil drugo obravnavo predloga zakona. Ker k
               dopolnjenemu predlogu zakona niso bili sprejeti amandmaji, v skladu s 139. členom
               poslovnika prehajamo na odločanje o zakonu. Na podlagi petega odstavka 140. člena
               poslovnika zbora vas obveščam, da me zakonodajno-pravna služba in vlada nista
               opozorili, da bi bil zakona zaradi sprejetih amandmajev neusklajen. Glasujemo.
               Navzočih je 70 poslank in poslancev. Za je glasovalo 50, proti 4.</p>
               <p><stage>(Za je glasovalo 50.)</stage> <stage>(Proti 4.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>nadaljevanje 3. točke dnevnega reda,</title> to je na <title>tretjo
                  obravnavo predloga zakona o spremembah in dopolnitvah zakona o gostinstvu.</title>
               Državni zbor je v torek, 24.10. letošnjega leta, opravil drugo obravnavo predloga
               zakona. Ker k dopolnjenemu predlogu zakona niso bili vloženi amandmaji, v skladu s
               139. členom poslovnika prehajamo na odločanje o zakonu. Na podlagi petega odstavka
               140. člena poslovnika zbora vas obveščam, da me zakonodajno-pravna služba oziroma
               vlada Republike Slovenije nista opozorili, da bi bil zakon zaradi sprejetih
               amandmajev neusklajen. Glasujemo. Navzočih je 71 poslank in poslancev, za je
               glasovalo 44, proti 22.</p>
               <p><stage>(Za je glasovalo 44.)</stage> <stage>(Proti 22.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>nadaljevanje 4. točke dnevnega reda,</title> to je na <title>tretjo
                  obravnavo predloga zakona o spremembah in dopolnitvah zakona o zaposlovanju in
                  delu tujcev.</title> Državni zbor je v torek, 24.10.2005, opravil drugo obravnavo
               predloga zakona. Ker k dopolnjenemu predlogu zakona niso vloženi amandmaji, v skladu
               s 139. členom poslovnika prehajamo na odločanje o zakonu. Na podlagi petega odstavka
               140. člena poslovnika zbora vas obveščam, da me zakonodajno-pravna služba in vlada
               nista obvestili o neskladju zaradi sprejetih amandmajev. Glasujemo. Navzočih je 70
               poslank in poslancev, za je glasovalo 65, nihče proti.</p>
               <stage>(Za je glasovalo 65.9 (Proti nihče.)</stage>
               <p>Ugotavljam, da je zakon sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>nadaljevanje 5. točke dnevnega reda,</title> to je na <title>tretjo
                  obravnavo predloga zakona o spremembah in dopolnitvah zakona o izdelkih iz
                  plemenitih kovin.</title> Državni zbor je v torek, 24.10. letošnjega leta, opravil
               drugo obravnavo predloga zakona. Ker k dopolnjenemu predlogu zakona niso bili vloženi
               amandmaji, v skladu s 139. členom poslovnika prehajamo na odločanje o zakonu. Na
               podlagi petega odstavka 140. člena poslovnika vas obveščam, da me zakonodajno-pravna
               služba in vlada nista opozorili, da bi bil zakon zaradi sprejetih amandmajev
               neusklajen. Glasujemo. Navzočih je 70 poslank in poslancev, za je glasovalo 68, nihče
               proti.</p>
               <p><stage>(Za je glasovalo 68.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>In s tem zaključujem to točko dnevnega reda.</p>
               <p>Državni zbor prehaja na <title>nadaljevanje 7. točke dnevnega reda, to je na tretjo
                  obravnavo predloga zakona o spremembah in dopolnitvah zakona o prevozu nevarnega
                  blaga</title>. Državni zbor je v sredo, 25.10. letošnjega leta, opravil drugo
               obravnavo predloga zakona. Ker k dopolnjenemu predlogu zakona niso bili vloženi
               amandmaji, v skladu s 139. členom poslovnika prehajamo na odločanje o sprejemu
               zakona. Na podlagi petega odstavka 140. člena poslovnika zbora vas obveščam, da me je
               zakonodajno-pravna služba in vlada nista opozorili, da bi bil zakon zaradi sprejetih
               amandmajev neusklajen. Glasujemo. Navzočih je 70 poslank in poslancev, za je
               glasovalo 70 poslank in poslancev.</p>
               <p><stage>(Za je glasovalo 70.)</stage> <stage>(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Prehajamo na <title>nadaljevanje 9. točke dnevnega reda, to je na tretjo obravnavo
                  predloga zakona o spremembah in dopolnitvah zakona o kazenskem postopku.</title> Državni zbor je v sredo, 25.10. letošnjega leta, opravil drugo obravnavo
               predloga zakona. Ker k dopolnjenemu predlogu zakona niso bili sprejeti amandmaji, v
               skladu s 139. členom poslovnika prehajamo na odločanje o zakonu. Na podlagi petega
               odstavka 140. člena poslovnika vas obveščam, da me zakonodajno-pravna služba in vlada
               nista opozorili, da bi bil zakon zaradi sprejetih amandmajev neusklajen. Glasujemo.
               Mir v dvorani. Navzočih je 66 poslank in poslancev, za je glasovalo 45, priti 19.</p>
               <p><stage>(Za je glasovalo 45.)</stage> <stage>(Proti 19.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Zaključujem tudi 10. sejo državnega zbora Republike Slovenije. Lep pozdrav in na
               svidenje.</p>
               <stage type="time">(Seja je bila končana 28. oktobra 2005 ob 13.32 uri.)</stage>
            </sp>
         </div>
      </body>
   </text>
</TEI>