<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ4-Izredna-23-2006-11-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|1B020E5CA4EED3DDC125723B004067AD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=1B020E5CA4EED3DDC125723B004067AD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Izredna-23-2006-11-17.DZ" n="23">
               <name>Izredna</name>
               <date when="2006-11-17"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Izredna-23-2006-11-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">Nadaljevanje 23. izredne seje</stage>
            <stage type="chairman">Sejo je vodil dr. Marko Pavliha, podpredsednik državnega zbora.</stage>
            <stage type="time">Seja se je pričela ob 10.00 uri. </stage>


            <sp xml:id="SDZ4-Izredna-23-2006-11-17.sp1">

               <speaker>PODPREDSEDNIK DR. MARKO PAVLIHA:</speaker>

               <p>Spoštovane kolegice poslanke in kolegi poslanci, gospod minister, državni sekretar in
               drugi predstavniki Vlade, dobro jutro! Pričenjam nadaljevanje 23. izredne seje
               Državnega zbora Republike Slovenije.</p>
               <p>Ob tem začetku naj vas spomnim na našega bivšega kolega poslanca Toneta Partljiča, ki
               je napisal Prispevke k razumevanju slovenskega parlamentarizma, pa je takole rekel:
               "So nočne ptice in tice, nočne more, nočne ure, a so tudi nočne seje parlamenta, ki
               so čisto nekaj drugega kot dnevne." Jaz pa ugotavljam, da smo tudi mi naslednje jutro
               malo drugačni. Ampak kakorkoli že, to priča tudi spisek tistih, ki se ne morejo
               udeležiti današnje seje, pa mi dovolite, da ga v naslednjih desetih minutah preberem:
               Anton Anderlič, Roberto Battelli, Samo Bevk od 16.00 ure dalje, mag. Franc Capuder od
               18.30 ure dalje, dr. Pavel Gantar do 15.00 ure, Ljubo Germič, Matjaž Han, Feri
               Horvat, Ivan Jelen, Aurelio Juri, mag. Vasja Klavora, mag. Janez Kramberger, Rudolf
               Moge od 12.00 ure dalje, moja malenkost /dr. Marko Pavliha/ od 16.30 ure dalje, Milan
               Petek, Maria Pozsonec, Srečko Prijatelj, Jožef Školč, Matjaž Švagan, Davorin Terčon
               in Franc Kangler.</p>
               <p>Prehajamo na <title>2. TOČKO DNEVNEGA REDA - OBRAVNAVA DOPOLNJENEGA PREDLOGA PRORAČUNA
                  REPUBLIKE SLOVENIJE ZA LETO 2008 (EPA 1095-IV).</title>
               </p>
               <p>Za razpravo imamo 6 ur in 29 minut.</p>
               <p>Dopolnjen predlog proračuna je v obravnavo Državnemu zboru predložila Vlada Republike
               Slovenije. Besedo dajem gospodu ministru za finance, dr. Bajuku, ki bo predstavil
               Dopolnjen predlog proračuna za leto 2008.</p>
            </sp>
            <sp xml:id="SDZ4-Izredna-23-2006-11-17.sp2">

               <speaker>DR. ANDREJ BAJUK:</speaker>

               <p>Spoštovani gospod predsednik, spoštovane poslanke in poslanci! Ob predstavitvi
               Predloga sprememb proračuna za leto 2007 sem detajlno predstavil vse novosti in
               spremembe, ki jih uvajamo v naslednjem proračunskem letu. Vsebinsko Predlog proračuna
               za leto 2008 predstavlja nadaljevanje oziroma kontinuiteto s Predlogom sprememb za
               leto 2007. Na ta način nas Predlog proračuna za leto 2008 še bolj približuje k
               začrtanim fiskalnim ciljem in omogoča nadaljnje uresničevanje Lizbonske strategije in
               Strategije za razvoj Republike Slovenije. Zato bom v nadaljevanju na kratko
               predstavil samo ključne agregate proračuna za leto 2008.</p>
               <p>Tako kot v pripravi Predloga sprememb proračuna za leto 2007 smo tudi za potrebe
               priprave Predloga proračuna za leto 2008 prihodke ocenili na podlagi makroekonomskih
               predpostavk iz spomladanskega poročila za leto 2006, ki jih je pripravil Urad za
               makroekonomske analize in razvoj v maju 2006. Razlog za uporabo omenjenih
               makroekonomskih izhodišč je v izbranem tako imenovanem "top-down" pristopu k pripravi
               proračuna, kjer je v prvi vrsti pomemben in se cilja proračunski saldo ter v načelih
               zdravega načrtovanja proračunskih prihodkov, ki predvidevajo konzervativno
               načrtovanje. Precenjene napovedi prihodkov namreč lahko povzročajo med letom
               uveljavitev težavnih in nepriljubnih ukrepov, saj bi bilo potrebno v cilju
               zagotavljanja proračunskega salda zmanjševati že dodeljene pravice porabe
               proračunskih uporabnikom, v nasprotnem primeru pa bi se namreč poslabšal proračunski
               saldo. Z izborom pomladanskih makroekonomskih izhodišč pri pripravi projekcij
               prihodkov so na ta način zmanjšana tveganja, ki so posledica negotovosti v
               gospodarskem, političnem in mednarodnem okolju. V skladu z ugodnimi projekcijami
               gospodarske aktivnosti so tudi gibanja javnofinančnih agregatov v letu 2008. Tako se
               trend zniževanja javnofinančnih odhodkov v letu 2008 nadaljuje. V primerjavi z
               ocenjeno realizacijo za leto 2007 se bodo javnofinančni odhodki v letu 2005 znižali
               za 0,8% BDP-ja, javnofinančni primanjkljaj pa za 0,1% BDP-ja. Javnofinančni prihodki
               pa se bodo v letu 2008 znižali za dodatnih 0,7% BDP-ja v primerjavi z letom 2007, kar
               bo prispevalo k nadaljnjem razbremenjevanju gospodarstva in pripomoglo k povečevanju
               konkurenčnosti. V Predlogu proračuna Republike Slovenije za leto 2008 je skupaj
               načrtovanih 7,1 milijard evrov davčnih prihodkov, 400,7 milijonov evrov nedavčnih
               prihodkov ter 608,9 milijonov evrov prejetih sredstev iz Evropske unije. Skupaj je v
               letu 2008 predvidenih 8,1 milijarde evrov prihodkov proračuna, kar predstavlja 24%
               BDP-ja. Delež davčnih prihodkov v BDP-ju se v primerjavi z letom 2007 znižuje. Nova
               davčna zakonodaja bo prinesla tudi v letu 2008 dodatno razbremenitev pri neposrednih
               davkih, poleg tega kar smo že - nadaljnjo postopno odpravljanje davka na izplačane
               plače.</p>
               <p>Spoštovani! Glede na dosedanje razprave in želje za razumevanje postopka načrtovanja
               prihodkov še enkrat poudarjam, da predlagani zakon o izvrševanju proračuna ne
               vključuje nikakršne spremembe glede stopenj davka na dodano vrednost ter da bo Vlada
               pred morebitnim predlogom o spremembah in dopolnitvah zakona o izvrševanju proračuna
               za leto 2008 čez leto dni temeljito proučila ocene glede morebitnih sprememb v
               pričakovanem makroekonomskem scenariju, ponovno proučila pričakovane učinke pri
               zmanjševanju javne porabe na podlagi ravnokar sprejete zakonodaje ter pričakovane
               učinke dodatnih sprememb zakonodaje, ki je trenutno še v pripravah ter vse druge
               možnosti za zagotovitev zadostnih finančnih sredstev v letu 2008, brez da bi bilo
               treba povišati stopnje DDV-ja. V Predlogu proračuna Republike Slovenije za 2008 je
               skupaj načrtovanih 8,4 milijard evrov odhodkov, kar predstavlja 24,99% BDP-ja.</p>
               <p>Spoštovane poslanke in poslanci! Enako kot sem naredil za predlog sprememb proračuna
               za 2007, želim poudariti: da se v letu 2008 sredstva za gospodarstvo povečujejo za
               22,7 glede na sprejeti proračun za leto 2008; da se sredstva za program aktivne
               politike zaposlovanja v letu 2008 še povečujejo, in sicer v celoti za 44,7% glede na
               realizacijo v letu 2004, in so načrtovana v znesku 25,5 milijarde SIT. Sredstva na
               področju znanosti in tehnološkega razvoja se povečujejo za več kot 8 odstotnih točk v
               primerjavi s sprejetim proračunom za leto 2007; da je pri financiranju terciarnega
               izobraževanje še bližji ciljni ravni financiranja, ki je 1,3% BDP iz javnih sredstev.
               Predvideva se tudi dodatno zmanjševanje števila sodnih zaostankov kot posledica
               nadaljnjega izvajanja programa Lukenda. Ne nazadnje, po načelu plačila za
               obremenjevanje okolja bo Vlada izvajala posamezne ekonomske instrumente, kot so, na
               primer, trgovanje s pravicami do emisije, finančna jamstva za namene varstva okolja,
               skupne naložbe v projekte varstva okolja ter uvedba znaka za okolje in sistema
               okoljskega vodenja organizacij.</p>
               <p>Vsi zgoraj navedeni mehanizmi oziroma ukrepi bodo pozitivno vplivali na izboljšanje
               ekonomske oziroma fiskalne pozicije Republike Slovenije. Tako se bo proračunski
               primanjkljaj v letu 2008 zmanjšal za 0,1% BDP v primerjavi z letom 2007 in bo znašal
               73,5 milijarde tolarjev oziroma 306,6 milijona evrov.</p>
               <p>Spoštovani! Predstavljene številke in ukrepi pomenijo, da ta Vlada misli resno, ko
               gre za uresničevanje zastavljenih ekonomskih in fiskalnih ciljev. Dejstva oziroma že
               realizirane številke v tem letu pa kažejo, da smo resnično na dobri poti. Hvala lepa.
            </p>
            </sp>
            <sp xml:id="SDZ4-Izredna-23-2006-11-17.sp3">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Dopolnjeni predlog proračuna je obravnaval tudi Odbor za finance in
               monetarno politiko kot matično delovno telo. Prosim predsednika odbora, gospoda
               Starmana, da predstavi poročilo.</p>
            </sp>
            <sp xml:id="SDZ4-Izredna-23-2006-11-17.sp4">

               <speaker>BOJAN STARMAN:</speaker>

               <p>Hvala lepa za besedo, gospod podpredsednik. Vse skupaj prav lepo pozdravljam! Odbor
               Državnega zbora Republike Slovenije za finance in monetarno politiko je na svoji 23.
               nujni seji dne 13.11.2006 kot matično delovno telo obravnaval tudi Dopolnjen predlog
               proračuna Republike Slovenije za leto 2008.</p>
               <p>Odbor je obravnaval tudi vložene amandmaje posameznih poslanskih skupin, in sicer:
               poslanske skupine Demokratične stranke upokojencev z dne 8.11.2006, poslanske skupine
               Slovenske nacionalne stranke z dne 9.11.2006 in 10.11.2006, poslanskega kluba
               Liberalne demokracije Slovenije z dne 10.11.2006 ter poslanske skupine Socialnih
               demokratov z dne 10.11.2006. V razpravi je minister za finance na kratko obrazložil
               dopolnjen predlog proračuna za leto 2008. Razprava je bila predvsem s strani
               opozicije dokaj kritična, da je proračun nerealen in da temelji na nerealnih
               predpostavkah. Vendar so bila mnenja na odboru taka, da že realizacija rebalansa
               proračuna za leto 2005 kot tudi proračuna za leto 2006 nakazuje, da so postavke, ki
               smo jih do sedaj planirali oziroma predlogi, ki smo jih dobili, dokaj pravilni in ne
               odstopajo veliko od načrtov.</p>
               <p>Veliko časa smo porabili ob postavki DDV-ja v proračunu za leto 2008, ki naj bi bil
               nerealno velik in naj bi povzročil nujno spremembo stopenj DDV-ja. Seveda tudi tukaj
               je bilo ugotovljeno in dejstvo je, da smo ravnokar obravnavali tudi predlog sprememb
               proračuna za leto 2007 in v njem ugotovili, da se DDV zmanjša s planiranih 713
               milijard tolarjev na ocenjenih oziroma v spremembah proračuna predlaganih prilivih
               679 milijonov tolarjev. Se pravi, da se je znižal za 76 milijonov tolarjev, in za
               leto 2007 nismo predlagali oziroma Vlada ni predlagala nobene spremembe DDV-ja, ker
               je struktura prihodkov in odhodkov omogočala, da tega ni bilo potrebno. To je
               minister velikokrat pojasnil in jaz tudi verjamem, da v naslednjem letu ne bodo
               potrebne spremembe DDV-ja in da se bo na enak način postopalo, kot se je tudi pri
               spremembah za leto 2007.</p>
               <p>Bile so tudi kritične oziroma skeptična predvidevanja glede planiranih sredstev iz
               Evropske unije glede koriščenja, vendar tudi tukaj se zadeve hitro izboljšujejo in
               računamo, da bodo sredstva koriščena v enakem obsegu, kot je v predlogu proračuna za
               leto 2008.</p>
               <p>Od 52 amandmajev odbor ni sprejel nobenega amandmaja, kar pomeni, da se strinja na
               nek način s predlogom, ki ga je posredovala Vlada.</p>
               <p>Mogoče na koncu še par številk, o čem govorimo. BDP v letu 2008 je 33 milijard 793
               milijonov evrov, od tega bomo porabili 14 milijard 725 milijonov evrov v skupnih vseh
               blagajnah javne porabe, kar je 43,3% bruto domačega proizvoda, od tega je proračunska
               poraba 8 milijard 445 milijonov evrov, pokojninska blagajna 4 milijarde 310 tisoč
               evrov, potem je zdravstvena blagajna 1 milijard 935 in še občinska 1 milijarda 735
               milijonov tolarjev. To je to, o čemer govorimo, s čimer razpolagamo, še vedno je pa
               verjetno ta znesek 43,3% še zmeraj previsok delež javne porabe, kljub temu da je
               zadovoljivo, da je primanjkljaj planiran samo v višini 0,8% BDP-ja. Predlagam, da se
               ta proračun sprejme. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp5">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Sledi predstavitev stališč poslanskih skupin. Prvi ima besedo gospod
               Potrč v imenu Socialnih demokratov.</p>
            </sp>
            <sp xml:id="SDZ4-Izredna-23-2006-11-17.sp6">

               <speaker>MIRAN POTRČ:</speaker>

               <p>Hvala lepa, gospod podpredsednik. Spoštovani predstavniki Vlade, kolegice in kolegi!
               Dopolnitev predloga proračuna predstavlja le minimalne spremembe glede na prvotni
               predlog in ne daje odgovorov na vrsto dilem in vprašanj, ki smo jih postavljali že ob
               dosedanjih razpravah. Nekatere spremembe in nespremenjenega skupnega obsega so sicer
               po naši oceni lahko pozitivne. Recimo, večji obseg sredstev za domove za starejše in
               več sredstev za državne ceste, toda to je praktično skoraj vse. Istočasno in mnogo
               bolj pa je zaskrbljujoče zmanjševanje sredstev za socialne transfere, saj ni trdnih
               zagotovil, da le-ti ne bodo potrebni oziroma da ne bodo grozili položaja socialno
               ogroženih. Argument, da bo del dosedanjih socialnih transferov nadoknaden z višjo
               stopnjo zaposlenosti, je namreč lahko tudi na trhlih nogah tako glede domače politike
               kot tudi glede napovedi, ki jih dajejo organi Evropske skupnosti. Napovedi
               gospodarske rast in zaposlenosti za dve leti, za leto 2007 in 2008 namreč niso
               izključno in samo rožnate. Zato obseg sredstev za aktivne programe zaposlovanja po
               naši oceni ni zadosten in lahko povzroči dodatne probleme, še posebej, ker se
               povečuje nezaposlenih mladih in težko zaposljivih starejših oseb. Eni in drugi
               izgubljajo s tem perspektivo in ne rešujejo svojih problemov. Brez kakovostnih
               delovnih mest, to pa poleg tržne usmeritve in boljšega dela podjetij lahko pomagajo
               tudi ukrepi aktivne politike zaposlovanja, lahko prihaja do napačnega razumevanja
               prožnosti dela, kakor ga ponuja minister za delo in socialno; namreč, takšno, da se
               je zelo olajšalo odpuščanje, da pa ni nobenih dovolj konkretnih ukrepov, po katerih
               bi se zagotavljala tudi nova delovna mesta, ustrezno nadomestilo za nezaposlene v
               času, ko se pripravljajo za novo zaposlitev, in hitra nova zaposlitev. Za tistega, ki
               čaka mesece in mesece in mnogokrat tudi leta in leta, lepe besede o prožnosti trga
               dela namreč ne pomenijo veliko.</p>
               <p>Glede realnosti proračuna za leto 2008 je celo bolj kot pri proračunu za leto 2007
               odprtih vrsta vprašanj in tveganj. Pri proračuna za leto 2008 bodo prisotne posledice
               vstopa v evro območje. Tega se veselimo in dolgoročno bo brez dvoma prineslo koristi,
               toda glede kratkoročnih učinkov so tudi določene negotovosti. Že pri načrtovanju
               odhodkov za nekatere zelo pomembne namene - za razvoj, konkurenčnost, zaposlovanje,
               socialno državo - je očitno, da bo to tudi volilno leto, da bomo v tem letu
               predsedovali EU in česar ne bomo storili v teku enega leta od danes dalje, praktično
               ne bo več mogoče storiti. Pri dohodkih proračuna za leto 2008 je torej več neznank in
               negotovosti kot za leto 2007. Nova davčna zakonodaja je med njimi; učinki ali
               negativne posledice dohodnine; kakšen bo dejanski učinek davka od dohodka pravnih
               oseb; nesporno pozitivno, vendar za proračun zavezujoče znižanje davka na plačilno
               listo. Vse to bo v letu 2008 pomenilo večji izpad prihodkov kot v letu 2007. Iz
               dopolnjenega predloga proračuna pa ni jasno, kako misli Vlada zakrpati to luknjo, da
               uravnovesi proračun v globalu oziroma ali se da proračunski primanjkljaj zagotoviti
               brez jasnih namenov, kje in kako, in ali se da na ta način zagotoviti tudi nujne
               razvojne in socialne cilje. Prostora namreč celo veliko za rešitev teh vprašanj ni.
               Ob dosedanjih ukrepih in predvidevanjih ni videti realnih namer Vlade za varčevanje
               in zmanjševanje izdatkov javne porabe za dve odstotni točki, čeprav je bil to njen
               paradni konj ob napovedi in ob vsakoletnih obljubah, kaj se bo pomembnega storilo.
               Prav gotovo bo imela izgovor in deloma tudi upravičen odgovor, da mora v naslednjem
               letu celo dodatni zaposlovati zato, da bo lahko opravila svoje obveznosti ob
               predsedovanju in bo na tej točki še težje zagotoviti te cilje.</p>
               <p>Na vzdržnost in stabilnost javnih financ vztrajno opozarjajo mednarodne ustanove EU,
               pa tudi Mednarodni denarni sklad. Če ne bo odločnejših ukrepov pri varčevanju, še
               dodatno visi v zraku grožnja za povečanje davka na dodano vrednost, ki ga Vlada v
               dopolnjenem predlogu proračuna ne izključuje. Nesporna in dokaj enotna pa so
               opozorila doma in v tujini, da če do tega pride, da bo povečani DDV imel vrsto
               negativnih in skoraj nikakršne pozitivne posledice. Pozitivna bo le na formalni
               fiskus, negativna pa na gospodarski in socialni položaj državljank in državljanov, pa
               tudi podjetij.</p>
               <p>Tudi za leto 2008 ostaja problem še vedno velika negotovost in pripravljenost,
               sposobnost naše države za čim večje koriščenje sredstev EU, in to za dejavnosti, ki
               so najbolj pomembne za kvaliteten gospodarski in socialni razvoj. Kljub izboljšanju
               koriščenja v oktobru, zlasti na račun kmetijstva in vnaprej zagotovljenih plačil, teh
               zagotovljenih plačil pa v prihodnje ne bo več, s stanjem pripravljenosti Vlade za
               boljše koriščenje ne moremo in ne smemo biti zadovoljni. To potrjuje tudi informacija
               iz vladnih krogov, saj bodo po 1.1.2007 v okviru nove finančne perspektive na
               razpolago sicer res znatno večja sredstva, toda potrebna bo tudi naša boljša
               organiziranost v vsakem pogledu, da bi jih lahko zagotovili. Imamo pa informacije, ne
               posamične, da bežijo ali pa da Vlada naganja dobre in izkušene kadre za realizacijo
               na evropskem denarnem in razvojnem področju in da pravzaprav ni nikogar več, ki bi to
               uspel uspešno nadoknaditi.</p>
               <p>Tudi za leto 2008 ostaja odprto vprašanje, ali Vlada v proračunu zagotavlja sredstva
               za uresničevanje nacionalnih razvojnih projektov, ki naj bi zagotovila, tako trdi
               Vlada, nov razvojni preboj. Če tega ne bo, bo ta resolucija, tako kot nekateri
               opozarjamo lahko ostala res namesto razvojne usmeritve veliko razočaranje in
               zavajajoča predvolilna potegavščina.</p>
               <p>Pri obravnavi in sprejemanju sprememb proračuna za leto 2007 in dopolnjenega
               proračuna za leto 2008 ne moremo mimo načina obravnave in sprejemanja teh dokumentov.
               Dejstvo, da so bili za obravnavo tako pomembnih dokumentov izjemno kratki roki, da
               smo tudi delo v Državnem zboru organizirali tako, da je bilo čim manj možnosti za
               kvalitetno razpravo, da še nikoli ni bilo takšnega razkoraka med odločanjem in
               zavračanjem vsega, kar je predlog iz vrst opozicije, da je nedvomno, pa so si vladne
               stranke razdelile bonbončke in kolače, po svojih političnih interesih. Vse to
               potrjuje našo upravičeno zaskrbljenost nad vsebino in kvaliteto proračuna in tudi nad
               tem, kako je bil pripravljen. Zato pričakujemo, da bo ob takšnem proračunu koalicija
               sposobna zagotoviti tudi njegovo formalno sprejetje, ne pa, da bo prav tukaj iskala
               naše sodelovanje. Hvala.</p>
            </sp>
            <sp xml:id="SDZ4-Izredna-23-2006-11-17.sp7">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Naslednji ima besedo gospod Testen v imenu Nove Slovenije.</p>
            </sp>
            <sp xml:id="SDZ4-Izredna-23-2006-11-17.sp8">

               <speaker>CIRIL TESTEN:</speaker>

               <p>Spoštovani predsedujoči, lep pozdrav ministrici in ministrom s sodelavci, poslanke in
               poslanci! Tudi dopolnjeni predlog proračuna za leto 2008 po oceni poslanske skupine
               Nove Slovenije sledi ciljem strategije razvoja Slovenije. Zagotavlja pogoje za večjo
               gospodarsko rast in konkurenčnost ob izboljševanju kakovosti javnih financ. V
               poslanski skupini Nove Slovenije ugotavljamo, da tem ciljem sledijo tako prihodki kot
               odhodki. Javnofinančni primanjkljaj globalne bilance javnega financiranja, ki zajema
               državni proračun, blagajno zdravstvenega in pokojninskega zavarovanja, ter občinske
               proračune, se za leto 2008 ocenjuje na 0,8% bruto družbenega proizvoda. V poslanski
               skupini Nove Slovenije odločno zavračamo očitke, da predlagana proračunska dokumenta
               ne bosta vzdržala pritiska in se bo javnofinančni primanjkljaj povečal. Dejstvo je,
               da je njegova povprečna vrednost v mandatu sedanje Vlade bistveno nižja od predhodnih
               obdobjih in bistveno pod mejo, ki jo dopušča Pakt stabilnosti in rasti. Predvideno
               zmanjšanje progresivnosti dohodnine bo omogočilo pospešene rasti zasebne potrošnje za
               okoli tri desetnike odstotne točke, pri tem pa se bo še vedno gibala v makroekonomsko
               vzdržnih okvirjih in ne bo povečala tveganja za pregrevanje gospodarstva.</p>
               <p>Sprememba Zakona o davku od dohodka pravnih oseb, ki postopoma znižuje stopnjo davka
               s 25% na 20% v obdobju do leta 2010, bo pozitivno vplivala na krepitev investicij. Na
               investicijsko aktivnost in tudi zaposlovanje pa bo še naprej pozitivno vplivala
               postopna odprava davka na izplačane plače, ki bo leta 2009 dokončno ukinjen.
               Javnofinančni odhodki za leto 2008 so ocenjeni na 43,28% bruto družbenega proizvoda
               in so v primerjavi z letom 2005 nižji za 1,16%. Predlagani odhodki v višini 2.023
               milijard tolarjev oziroma 8 milijard 445 milijonov evrov so glede na leto 2007
               nominalno res večji za 4,4%, se pa delež odhodkov državnega proračuna v bruto
               družbenem proizvodu znižuje za 0,5% točke.</p>
               <p>V korist hitrejšega in bolj usklajenega razvoja države se spreminja tudi njihova
               struktura. Naj izpostavim samo najpomembnejše. Sredstva za gospodarstvo se v letu
               2008 povečujejo za 22,7% najbolj v delu, ki se nanaša na povečanje konkurenčnosti.
               Tako bo Ministrstvo za gospodarstvo po ocenah za leto 2008 razpolagalo z 9,6
               milijarde tolarjev za programe konkurenčnosti. Povečujejo se tudi sredstva za
               spodbujanje podjetništva, prenos tehnologij in novih podjetij. Glede na to, da je
               turizem panoga z izjemnim multiplikativnimi učinki, je posebna pozornost v okviru
               tega ministrstva namenjena turizmu, konkretno povečanju prepoznavnosti Slovenije in
               njene turistične ponudbe. Že od leta 2004 se vsako leto povečujejo sredstva v znanost
               in tehnološki razvoj. Skupno bodo ta sredstva v letu 2008 tako večja za 62% točk. S
               takšno intenzivnostjo predlagatelj zasleduje cilj Lizbonske strategije, da bi v letu
               2010 namenili iz javnih sredstev 1% BDP-ja za raziskave in razvoj. Kot vemo,
               doseganje tega cilja ni pomembno zgolj zaradi strategije sodelovanja univerze in
               gospodarstva, ampak in predvsem zaradi povečanja konkurenčnosti našega gospodarstva
               na mednarodnih trgih. Dejanske številke povedo, da se v skupnem za namene znanosti in
               tehnološkega razvoja namenja v letu 2008 162 milijonov evrov.</p>
               <p>Posebej želimo izpostaviti program Lukenda. Da bi odpravili sodne zaostanke, je med
               drugim potrebno povečati tudi število sodnikov in strokovnih delavcev. V prihodnjih
               dveh letih bo tako dodatno zaposlenih 170 sodnikov in 750 strokovnih sodelavcev,
               izboljšala se bo informatizacija in drugi pogoji za delo. Ministrstvu za pravosodje
               se je za te namene v letu 2008 zagotavlja 4 milijarde tolarjev.</p>
               <p>Področje gradnje in vzdrževanje državnih cest bo do leta 2008 na povprečni ravni
               prejelo več kot 100% več sredstev glede na obdobje 2000-2005. Konkretno na postavki
               investicijsko vzdrževanje in gradnja državnih cest vidimo, da se v letu 2007 pravice
               porabe zvišujejo za dobrih 14 milijard tolarjev in nadalje v letu 2008 še za okoli 12
               milijard tolarjev. Prav tako se bistveno zvišujejo sredstva, namenjena investicijski
               dejavnosti na železniški infrastrukturi, saj bodo glede na ocene zvišana s 597
               milijonov v letu 2006 na 10 milijard v letu 2008.</p>
               <p>Podobno se bistveno več sredstev namenja financiranju občin. S Predlogom zakona o
               financiranju občin bodo skoraj vse občine deležne zvišanje sredstev glede na veljavni
               zakon. Iz državnega proračuna se občinam zagotavlja finančna izravnava, ki
               predstavlja sredstva, ki se v posameznem proračunskem letu dodelijo občini, ki s
               prihodki, določenimi z zakonom, ne morejo financirati svoje primerne porabe.
               Spremenjeni sistem financiranja občin zmanjšuje odvisnost večine občin od državnega
               proračuna, ker se višina finančne izravnave znižuje, povečuje pa se financiranje iz
               davčnih virov, ki pripadajo občinam. V prehodnem obdobju petih let po uveljavitvi
               zakona se bo z nižanjem deleža lastnih prihodkov občin, ki se poleg finančne
               izravnave namenjajo za financiranje primerne porabe občin, povečal delež odstopljenih
               prihodkov.</p>
               <p>Sprememba sistema financiranja občin bo vplivala na prihodke, pa tudi na odhodke
               državnega proračuna. Za leto 2008 je ocenjeno, da bodo prihodki državnega proračuna
               manjši za skoraj 52 milijard tolarjev ali 216 milijonov evrov, hkrati pa bodo manjši
               načrtovani odhodki državnega proračuna, namenjeni finančni izravnavi, za 51 milijard
               tolarjev ali 213 milijonov evrov. Namenjajo se jim dodatnih 3% sredstev primerne
               porabe za investicije v javno infrastrukturo. Do leta 2012 se bo ta odstotek povišal
               na 6%.</p>
               <p>V poslanski skupini Nove Slovenije z zadovoljstvom ugotavljamo, da se sredstva,
               namenjena občinam, konstantno zvišujejo že od leta 2005, ko je bil prvič zvišan
               znesek primerne porabe za kar 10%. Tako se skuša odpraviti neskladje med občinam
               naloženimi nalogami in sredstvi za njihovo izvajanje.</p>
               <p>Iz obrazložitve predlagatelja je razvidno, da je Vlada sprejela sklep in pooblastila
               ministra za notranje zadeve, da pri Svetu priglasi pripravljenost Republike Slovenije
               za prevzem schengenskega režima. Testna evalvacija kopenskih, morskih, zračnih mej in
               zaščite podatkov, ki je bila izvedena v začetku leta 2006, je pokazala, da je
               Republika Slovenija dobro pripravljena na področju pravnega reda Evropske unije in
               schengenskega zakonika, da pa mora stanje na področju opremljenosti, infrastrukture
               in kadrovskih resursov še izboljšati. V skladu z navedenim je dolgoročni cilj
               glavnega programa in vseh projektov v okviru le-tega popolna pripravljenost Republike
               Slovenije za vstop v schengensko območje, predvideno v rokih na vseh področjih. Za ta
               namen se v letu 2007 namenja iz proračuna 135 milijonov evrov in v letu 2008 49
               milijonov evrov.</p>
               <p>Ker veliko vloženih amandmajev predlaga zmanjšanje sredstev za obrambo, naj omenim,
               da se v poslanski skupini Nove Slovenije zavedamo zaveze Slovenije ob vstopu v Nato,
               da bo do leta 2008 namenila 2% BDP za obrambne izdatke. To je bila odločitev takratne
               Vlade zaradi kompleksnosti učinkov, med drugim tudi udeležbo v znanstvenih,
               tehnoloških in informacijskih tokovih najbolj razvitega dela sveta, nizko stopnjo
               tveganja za tuja neposredna vlaganja ter ekonomsko sodelovanje z najbolj razvitimi
               državami. V poslanski skupini Nove Slovenije podpiramo dopolnjen predlog proračuna
               tudi v tem delu in posledično ne moremo podpreti drugih predlaganih amandmajev.</p>
               <p>V poslanski skupini Nove Slovenije se zavedamo, da je sprejemanje proračuna ena
               najpomembnejših nalog Državnega zbora. Jesensko poročilo v scenariju gospodarskih
               gibanj po letu 2008 ocenjuje, da bo celovita izvedba predvidenih ukrepov reforme
               omogočala preboj na višjo razvojno raven. Čeprav se bo pospešena gospodarska rast
               relativno umirila, pa lahko ob optimalnem uresničevanju gospodarskih in socialnih
               reform pričakujemo novo raven potencialne rasti BDP. Ta pa bo državi Sloveniji
               omogočil dosedanje strateškega cilja, večje blaginje in kakovosti življenja vseh
               Slovencev in Slovenk. V tej luči v poslanski skupini Nove Slovenije izrekamo podporo
               dopolnjenemu predlogu proračuna za leto 2008.</p>
            </sp>
            <sp xml:id="SDZ4-Izredna-23-2006-11-17.sp9">

               <speaker>PODPREDSEDNIK DR. MARKO PAVLIHA:</speaker>

               <p>K besedi vabim gospoda Bajca v imenu Slovenske ljudske stranke.</p>
            </sp>
            <sp xml:id="SDZ4-Izredna-23-2006-11-17.sp10">

               <speaker>JOSIP BAJC:</speaker>

               <p>Hvala, gospod podpredsednik. Spoštovana gospa ministrica, gospodje ministri,
               predstavniki Vlade, kolegice in kolegi, dobro jutro in dober dan, kljub dvem, trem
               uram, ki smo jih uspeli prebiti verjetno tako ali drugače od prejšnje točke dnevnega
               reda.</p>
               <p>Predlog proračuna Republike Slovenije za leto 2008 je v marsičem podoben predlogu
               sprememb proračuna za leto 2007, ki smo ga obravnavali včeraj oziroma danes v
               zgodnjih jutranjih urah. Tudi za proračun 2008 velja, da je pri njegovi pripravi in
               sprejemanju zelo veliko želja, zmeraj pa premalo sredstev. Predlog proračuna za leto
               2008 ocenjujemo kot kompromis, ki predstavlja optimalno rešitev z vidika proračunske
               vzdržnosti in stabilnosti razvoja države.</p>
               <p>V poslanski skupini Slovenske ljudske stranke ugotavljamo, da Predlog proračuna za
               leto 2008 sledi temeljnim usmeritvam strategije razvoja Slovenije, ki je bila
               sprejeta v letu 2005. Proračun tako po našem mnenju sledi tudi cilju hitrejšega
               gospodarskega razvoja Slovenije. Sledi zagotavljanju učinkovitejše in cenejše države
               oziroma državne uprave, kar je nedvoumno pomembno zlasti z vidika varčevanja
               proračunskih sredstev ter prerazporeditev teh sredstev v investicijske in razvojne
               programe, kar se po našem mnenju vsa sredstva, namenjena za razvoj gospodarstva,
               izboljšanje prometne infrastrukture na vseh področjih kot tudi sredstev, ki se
               namenjajo lokalnim skupim za realizacijo njihovih razvojnih programov. Tudi pri
               pripravi Predloga proračuna za leto 2008 je po našem mnenju Vlada sledila cilju
               zmanjšanju javnofinančnega primanjkljaja. Nadaljnje zadolževanje države se zmanjšuje,
               primanjkljaj državnega proračuna bo tako za leto 2008 znašal le 0,8% BDP, kar pomeni
               še dodatno desetinko odstotka manj, kot je do sedaj.</p>
               <p>V tej predstavitvi ne bi želel ponavljati in izpostavljati našega pogleda na tista
               področja proračuna, ki sem jih omenil že včeraj oziroma danes. Tudi proračun za leto
               2008 namreč sledi podrobnim usmeritvam kot včeraj obravnavani proračun za leto 2007.
               V poslanski skupini Slovenske ljudske stranke menimo, da je predlog proračuna za leto
               2008 razvojno naravnan, iz tega razloga ga bomo tudi podprli. Radi bi pa poudarili,
               da bo verjetno potrebno proračun za leto 2008 ustrezno prilagoditi zlasti v primeru,
               da bodo učinki davčne reforme, ki smo jih sprejeli na prejšnji seji Državnega zbora,
               v naslednjem letu mogoče imeli drugačne finančne učinke od pričakovanih. Toda to
               možnost v poslanski skupini Slovenske ljudske stranke dopuščamo in bo seveda možno
               proračun popraviti čez eno leto, ko bomo obravnavali, verjetno vsaj, in sprejemali
               spremembe proračuna za leto 2008.</p>
               <p>Pri obravnavi tega proračuna se seveda postavlja zlasti vprašanje, kaj se bo zgodilo,
               če ne bo zagotovljenih dovolj javnofinančnih dohodkov. Večkrat je bilo slišati
               predvsem iz opozicijskih strank, da bo Vlada v tem primeru zagotovo povečala stopnjo
               davka na dodano vrednost. Naj na tem mestu še enkrat poudarim, da verjamemo
               zagotovilo ministra za finance kot tudi Vlade, da do dviga stopnje DDV-ja ne bo
               prišlo, čeprav zakonska podlaga za to obstaja že v veljavni zakonodaji.</p>
               <p>Menimo torej, da je Predlog proračuna za leto 2008 sprejemljiv in da zasleduje prave
               cilje. Iz tega razlogov ga bomo v poslanski skupini Slovenske ljudske stranke tudi
               podprli. Podprli pa bomo tudi vse usklajene amandmaje na matičnem delovnem telesu.
               Hvala.</p>
            </sp>
            <sp xml:id="SDZ4-Izredna-23-2006-11-17.sp11">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Besedo ima gospod Peče v imenu Slovenske nacionalne stranke.</p>
            </sp>
            <sp xml:id="SDZ4-Izredna-23-2006-11-17.sp12">

               <speaker>SAŠO PEČE:</speaker>

               <p>Spoštovani prisotni. Minister Bajuk je ob svoji uvodni predstavitvi dejal: "Resnično
               smo na dobri poti." V Nacionalni stranki žal v te besede ne moremo verjeti, saj na
               podlagi akta, ki je danes pred nami, in seveda aktov, ki spremljajo Proračun
               Republike Slovenije za obdobje leta 2008, ne kaže na to, da bi bila Slovenija na
               dobri poti. Roko na srce, ne glede na besede iz ust predsednika Vlade v predstavitvi
               proračuna za 2007 in ministra za finance za proračun za leto 2008 je dejstvo, da
               Vlada Republike Slovenije še vedno ne uporablja davčnih instrumentov selektivno. Da
               je davčna politika v okviru naše države, v okviru Ministrstva za finance, ne nazadnje
               Vlade Republike Slovenije še vedno izjemno toga in izjemno negativno uperjena napram
               državljankam in državljanom. Zato govoriti o gospodarski rasti kot zrcalni sliki
               oziroma trenutni odmevni sliki na obdobje investicij je neumestno. Po naši oceni se v
               poračunu Republike Slovenije, kar izhaja iz številk v okviru tega akta, zmanjšujejo
               spodbude za investicije; poudarjam, se zmanjšujejo spodbude za investicije.
               Investicije so enostavno podvržene previsokim davčnim bremenom in seveda iz tega
               naslova lahko pričakujemo, da jih bo v prihodnjih letih manj. In vsi, ki se vsaj malo
               spoznamo na makroekonomijo, lahko z zagotovostjo trdimo, da v kolikor se bodo
               zmanjšale spodbude za investicije, bo seveda prišlo do prerazporeditve sredstev in s
               tem do manjših učinkov na investicije, kar pa posledično pomeni, da se bo spremenil
               tudi tisti glavni makroekonomski kazalec ali pa instrument, katerega oziroma kateri
               polni usta ali pa bolje rečeno besede predstavnika vlade in ki v dani situaciji kaže
               dobro. Vprašaj pa je, kako bo. To je seveda gospodarska rast. Hočem vam povedati, da
               so spodbude za investicije v razmerju z gospodarsko rastjo in iz naslova zmanjševanja
               investicij ne moremo pričakovati, žal, gospodarske rasti v visokem trendu, kot jo je
               prikazal minister za finance. Enostavno, ti dve stvari pač ne gresta skupaj. Iz tega
               naslova se seveda bojimo za prihodnost javnih financ v okviru naše države.</p>
               <p>Dovolite pa, da se dotaknem predvsem Predloga proračuna Republike Slovenije v okviru
               splošnega dela. Večkrat je bilo rečeno, tudi danes tokom predstavitve, ne nazadnje pa
               v zadnjih 14-ih dneh, o tako imenovanih davčnih prihodkih. Torej tistih prihodkih, ki
               hočeš nočeš bremenijo vsakega slehernega izmed nas, naj se le-ta nahaja v obliki
               fizične, pravne osebe, kakorkoli. In v kolikor se seveda ne poravna davčne
               obveznosti, sledi sankcija. Iz tega naslova je seveda za povedati in poudariti, da je
               to eden izmed najlažjih virov Proračuna Republike Slovenije, da se enostavno, po
               domače povedano, nabijejo davčne stopnje, da se uvedejo novi davki in skozi ta način,
               da se polni potratna država ali bolje rečeno potratna Vlada. Iz številk, ki izhajajo
               iz Predloga proračuna Republike Slovenije za leto 2008 in te številke ali pa zneske v
               evrih je seveda pripravila Vlada Republike Slovenije, konkretneje Ministrstvo za
               finance, izhaja, da se bodo tako imenovani davčni prihodki v razmerju do nedavčnih
               samo še poviševali. Prav tako v celotni strukturi davčnih prihodkov. Iz razlike ocene
               realizacije za letošnje obdobje, torej v letu 2006, izhaja, da imamo davčnih
               prihodkov iz tega naslova za 6 milijard 665 milijonov evrov. In v predlogu Proračuna
               Republike Slovenije za leto 2008 bo to znašalo oziroma bo ta znesek, torej davčnih
               prihodkov, krepko prekoračil 7 milijard evrov. To pomeni, da nam je Vlada Republike
               Slovenije v tej fazi povečala davčne prihodke, s tem pa bremenitve naših državljanov
               in državljank za preko 6,7%.</p>
               <p>Vlada v okviru svojega akta nakazuje na manjšo spremembo v višini davčnih prihodkov,
               in sicer samo v višini 4,9%. Zakaj prihaja do bistvene razlike med povečanjem 4,9%
               davčnih stopenj in med 6,7%? Zaradi tega, ker Vlada Republike Slovenije kot
               primerjalno oziroma osnovno izhodišče obravnava predlog sprememb proračuna za 2007 in
               ne realizirane slike v letu 2006. Ob tem je za poudariti, da bo bistveno indeksacija
               v negativni smeri za državljane in državljanke in v pozitivni smeri za Vlado
               Republike Slovenije deležna kontna postavka 704, kar z drugimi besedami pomeni davek
               oziroma davek na dodano vrednost, ki se bo povečal za, indeksacijo govorim,
               11,9%.</p>
               <p>No, prav zanimivi pa so tako imenovani nedavčni prihodki, ki v primerjavi z davčnimi
               prihodki stagnirajo oziroma njihova rast zaostaja za tako imenovanimi davčnimi
               prihodki. No, iz tega naslova je, vsaj za nas, zelo zanimivo vprašanje, kaj se dogaja
               s prihodki od udeležbe na dobičku in dividend javnih podjetij, javnih skladov in
               javnofinančnih inštitucij glede na to, da na tem kontu prihaja do manjka oziroma je
               indeks pod 100; z drugimi besedami, za cca 8% manj finančnih sredstev kot v preteklem
               obdobju. Seveda odgovora na to sta lahko dva, ali naj bo to posledica prodaje
               državnega premoženja, ne nazadnje sprejemate tudi odlok o prodaji državnega
               finančnega in pa stvarnega premoženj, ali je to slabo vodenje, slab menedžment
               vladnih kadrov v okviru teh podjetjih, v katerih ima država, Vlada Republike
               Slovenije svoje predstavnike. Ampak, v kolikor je odgovor na moje vprašanje zakaj
               pomanjkanje sredstev na tem področju, da je to prodaja, potemtakem me zanima, kako
               to, da prihodki iz naslova prodaje ne dosegajo realizacije višje kot v preteklih
               letih, kajti dejstvo je, vsaj tako je Vlada Republike Slovenije zapisala, da so
               prihodki od prodaje v koeficientu 100, torej nespremenjeni. Iz tega naslova se nam
               zdi, da v kolikor Vlada Republike Slovenije zasleduje enostaven cilj, da se pusti
               tako imenovane nedavčne prihodke pri miru in ne skrbi za visoko udeležbo na dobičku
               oziroma samo na udeležbo na dobičku ali po drugi strani prihodek iz naslova dividend
               v okviru vrednostnih papirjev in je tu kratko malo ne skrbi, zakaj 8% manjko, po
               drugi strani pa to nadomešča in krepko presega z uvajanjem novih davčnih bremen za
               naše državljane nesprejemljivo.</p>
               <p>No, ampak vsaj v Nacionalni stranki smo prepričani, da je treba grajati vse tisto,
               kar je slabo oziroma kar je katastrofalno, po drugi strani pa izpostaviti vsaj tisti
               del proračuna, ki nakazuje na nekaj malo svetlejšega v vsem tem kupu negativnih
               stvari. Na podlagi tega pozdravljamo indeksacijo iz naslova prejetih sredstev
               Evropske unije, predvsem kar se tiče področja strukturne politike, kohezijske
               politike in ne nazadnje ostalih prejetih sredstev iz proračuna Evropske unije. Res
               je, da so ti indeksi - po vrsti jih bom naštel - 140,6, 140,4 in 71 oziroma 171 zgolj
               predvidena sredstva oblikovanega prispevka iz okvira finančnih sredstev Evropske
               unije. Iz tega naslova želimo javnim financam Republike Slovenije in vsem
               uporabnikom, da bo do tega črpanja resnično tudi prišlo. Ampak to je izključno le en
               segment proračuna Republike Slovenije. Da pa bom lažje govoril, pa dovolite, da te
               segmente opredelim tako, kot jih je Vlada Republike Slovenije zapisala na enem izmed
               številnih listov, ki spremljajo osnovni javnofinančni akt. Za 7 milijard in še nekaj
               imamo tako imenovanih davčnih prihodkov, za 400 milijonov imamo tako imenovanih
               nedavčnih prihodkov, torej v okviru davčnih prihodkov sem govoril o milijardah,
               tokrat v mnogo manjših zneskih. Kapitalski prihodki, donacije in transferni prihodki
               so v tej višini označeni s številko 13 in prejeta sredstva iz proračuna Evropske
               unije s številko 608, kar pomeni, da iz tako imenovane obljubljene Evrope navkljub
               povečanju za 40% iz prvega vira, iz drugega vira za 40,2% in iz tretjega vira, torej
               ostalih sredstev, 70%, še zmeraj ne dosega niti 8% tako imenovanih davčnih prihodkov,
               torej tistih sredstev, ki bremenijo naše državljanke in državljane.</p>
               <p>Pri tem pa mislim, da je izjemno pomembno, vsaj v dani situaciji, ustaviti se pri
               tistem vam neljubem pogovoru, torej davku na dodano vrednost. Dovolite, da preberem
               iz okvira Proračuna Republike Slovenije, in sicer obrazložitve Splošnega dela
               predloga za leto 2008, pod podpoglavjem Posredni davki. Zakaj bi rad to prebral -
               zaradi tega, ker sem slišal marsikaterega govornika pred menoj, da smo dobili
               zagotovilo Vlade. Dobili smo zagotovilo Vlade, pravite, ki pravi oziroma trdi, da ne
               bo prišlo do povečanja DDV. Ni dolgo nazaj, mislim, da približno 20 dni, ko sem
               osebno spraševal predsednika Vlade, gospoda Janeza Janšo, o prihodnosti davčnih
               bremen za naše državljane. Odgovor je bil, da Vlada Republike Slovenije ni
               posredovala v parlament niti enega akta, ki bi opredeljeval povečanje stopnje DDV.
               Minister za finance je bil nekoliko bolj pazljiv pri svojih izjavah. Dovolite, da
               vsem vam preberem stran 5, vsem tistim, ki hočete spremljati moje besede, in sicer
               tri vrstice, kolikim je namenjen davek na dodano vrednost. Povečanje davka na dodano
               vrednost je v materialu, ki smo ga dobili in ki je izjemno velik, obsežen, obsega le
               tri vrstice. Te se glasijo: "V Predlogu proračuna za leto 2008 je načrtovanih 3
               milijarde 172" in tako dalje, "evrov prihodkov iz naslova davka na dodano vrednost,
               kar je nominalno za 11,9% več kot leto poprej. Torej, več kot leta 2007. In v
               nadaljevanju Vlada Republike Slovenije pravi: "Z dvigom znižanje DDV stopnje z 8,5%
               na 9% in standardne stopnje z 20% na 21% se bo" - trdilna oblika, "kompenziralo
               znižanje davkov od davka od dobička pravnih oseb". Vlada Republike Slovenije na temu
               mestu seveda priznava, da bo prišlo do dviga DDV-ja v letu 2008. In ne nazadnje
               podlago za to, spoštovane poslanke in poslanci, ste jim dali ravno vi s sprejemom
               Zakona o DDV-ju - mislim, da je 145. člen -, ki določa avtonomno, ali pa izpustimo
               besedo avtonomno, ampak samo pravico razpolaganja z DDV-jem. Nekoč, v starem Zakonu o
               davku na dodano vrednost - mislim, da se je nahajala ta vsebina v 65. členu. S tega
               mesta sem vas dolžan še enkrat opozoriti, da ravno ljudje, ki danes sestavljajo Vlado
               Republike Slovenije, so nekoč bili v opoziciji. In ravno ti so skozi amandmajsko
               obliko skušali vplivati na osnovni predlog zakona o davku na dodano vrednost in z
               amandmajem, s prvopodpisanim gospodom Janezom Janšo, izničiti možnost Vladi Republike
               Slovenije, da dviguje davek na dodano vrednost. Gospodje, to kar ste delali, če se ne
               motim, leta 1999, danes delate ravno kontra. Ne da ni bil sprejet amandma poslanske
               skupine Slovenske nacionalne stranke, ki bi omogočal, da bi ljudje vedeli, kateri
               davki in kolikšni davki jih čakajo v prihodnjem obdobju - to se zavrgli; celo več,
               zapišete nekaj, predsednik Vlade, seveda, izjavlja popolnoma drugo.</p>
               <p>Še enkrat, da poudarim, koeficient na postavki davka na dodano vrednost 11,9%,
               seveda, predstavlja ravno znesek znižanja nižje in srednje ali višje, kakorkoli
               hočete, obstoječe stopnje davka na dodano vrednost - še enkrat poudarjam - z 8 in pol
               odstotka na 9 odstotkov in seveda standardne stopnje z 20 na 21%. Vsi pa vemo, kaj
               vse v življenju spremlja DDV. Toliko o tej povišani stopnji davka na dodano vrednost
               ter o vladnih ukrepih za zvišanje rodnosti, za zmanjševanje stanovanjske
               problematike, za povečanje drobnega gospodarstva, obrti in vsega. Enostavno, z davkom
               kot ga uvajate v prihodnjem letu, katerega znesek in sistem pobiranja je opredeljen v
               Zakonu o proračunu, Zakonu o izvrševanju proračuna in ne nazadnje seveda tudi Zakonu
               o DDV-ju. S tega mesta se mi seveda zdi, vsaj nam v okviru poslanske skupine
               Slovenske nacionalne stranke, nesprejemljivo dvoje. Prvič to, da ste pristali na igro
               Vlade Republike Slovenije vi, spoštovane poslanke in poslanci vladajočih strank, po
               dvigu davčnih bremen v prihodnjih letih. In drugič je nesprejemljivo to, da še zmeraj
               tajite dejansko to, kar je zapisano v predlogu proračuna za leto 2008 in kar je
               podpisano s strani vladnih predstavnikov.</p>
               <p>Dovolite, da se dotaknem v tem izvajanju še dveh stvari. In sicer, na začetku me je
               prav tako kot beseda ministra za finance "resnično smo na dobri poti" - ja, v kolikor
               zasledujemo 100% davčno ali pa fiskalno obremenitev državljanov in državljank, bi to
               držalo - tudi ena izmed predstavitev s strani Vlade Republike Slovenije o vzdržnosti
               javnofinančnega akta, ki je danes pred nami. Torej, predstavnik Vlade je trdil o
               vzdržnosti tega akta. Ampak naj vam s tega mesta povem, da si kabinet predsednika
               Vlade, torej gospod Janez Janša, povečuje finančna sredstva za preko 10%, da si v
               okviru tako imenovanih vladnih služb - in vsi vemo kam spadajo vladne službe -
               povečujejo finančna sredstva za preko 30%. Ne bom se spuščal v posamezna ministrstva.
               Verjamem, da je vsem tistim, ki spremljajo in pa poznajo Proračun Republike
               Slovenije, njegovo strukturo, to dovolj jasen podatek, da nihče v tej državi, v
               kolikor hoče, da kredibilno bi izzvenele njegove besede, ne more govoriti o
               vzdržnosti.</p>
               <p>Dotaknil pa bi se še treh proračunskih postavk, in sicer ministrstva za obrambo, kjer
               nam je bilo, kar sem tudi včeraj že povedal, zato danes ne bom o tem govoril, v
               obdobju agitiranja ali pa bolje rečeno agipropovstva za vstop v vojaško povezavo Nato
               nič kolikokrat v tej dvorani, preko medijev in preko vseh prenašalcev ali
               oblikovalcev javnega mnenja rečeno, da bo Slovenija z vstopom v Nato imela več
               sinergijskih učinkov; in eden izmed njih, na katerih se je gradilo, je tudi
               zmanjševanje sredstev za obrambo. Temu ni tako, sredstva za obrambo v okviru
               Ministrstva za obrambo se krepko povečujejo v prihodnjih letih, in sicer za več kot
               16%. Prav zanimivo iz tega naslova pa je, da imamo marsikatero drugo institucijo, ki
               ne dosega niti 100% oziroma kar ne dosega niti lanskega nivoja prejetih sredstev.
               Ampak s tega mesta dovolite, da izpostavim tudi Ministrstvo za pravosodje, kateremu
               Vlada Republike Slovenije namenja dodatna sredstva. Večkrat okoli tega je bilo mnogo
               izrečenega, predvsem glede zakona o sodiščih, zakona o sodniški službi, različnih
               projektov, ki naj bi zmanjševali sodne zaostanke. Ampak kadarkoli potem vladni
               predstavnik, naj si bo minister ali predsednik Vlade govori o tako imenovanih sodnih
               zaostankih, vedno poudarja, da je v preteklem letu prišlo do zmanjševanja le teh.
               Drži, ampak bodimo toliko korektni in povejmo, zakaj je prišlo do zmanjševanja le
               teh. Zaradi tega, ker statistika sodnih zaostankov se v okviru te vlade vodi na en
               zelo čuden način, in sicer na podlagi števila sodnikov. Kolikšen je sodni pripad
               zaostankov za posameznega sodnika. Vsi pa vemo, da je Slovenija krepko povečala
               število sodnikov in torej ni vprašanje učinkovitosti sodnega sistema, torej
               vprašanje, da se bolje sodi, kvalitetnejše, v razumnem roku, ampak je odgovor na
               dlani. Ni prišlo do zmanjšanja sodnih zaostankov, prišlo je do povečanja sodnikov v
               naši državi. Sodni zaostanki so še zmeraj enaki, samo ključ, s katerim prikazujete
               delovanje slovenskih sodišč, se je spremenil, vsebina pa ne. Iz tega naslova se nam
               zdi tako sporno, da po eni strani eni izmed vrhovnih institucij sodstva Vlada
               Republike Slovenije zmanjšuje finančna sredstva, na primer Vrhovno sodišče Slovenije,
               kjer ne dosega niti ravni izpred leta, po drugi strani pa Ministrstvu za pravosodje
               povečuje finančna sredstva za krepko več kot 10%. Iz tega naslova se nam seveda zdi
               dokaj nesprejemljivo, da samemu izvajalcu, tistemu, ki bi dejansko moral skrbeti za
               kvaliteto sodstva, ne omogočate finančnih sredstev, ampak Ministrstvu za pravosodje
               pa mu povečate denarna sredstva.</p>
               <p>Po drugi strani pa še enkrat poudarjam, žal mi je, da delo slovenskih sodnikov ni
               bolj učinkovito in tudi ni kakovost dela, o čemer toliko govorite, tisti element, ki
               bi seveda sprožil manjše sodne zaostanke, ampak ste enostavno povečali število
               sodnikov, spremenili pogoje za sodniško funkcijo in vse ostale stvari, vprašanje pa
               je kako bo to pozitivno vplivalo na razvoj sodnih zaostankov v preteklosti in v
               prihodnosti.</p>
               <p>S tega mesta bi se dotaknil tudi Ministrstva za delo, družino in socialne zadeve,
               katerega indeksacija znaša borih 2,3%, navkljub temu, da še vedno, kolikor sem jaz
               nazadnje pogledal Ustavo Republike Slovenije, in to je bilo včeraj, notri piše, da je
               Slovenija socialna država. Zato se nam zdi tudi nesprejemljivo, da posamezni ministri
               po vzoru gospoda Drobniča pristajajo na sprejem tega proračuna, ga pozdravljajo tudi
               v okviru Nove Slovenije, medtem ko so resorji, ki jih vodijo, tako zelo bore
               nagrajeni, če so sploh nagrajeni.</p>
               <p>Iz tega naslova in vseh ostalih naslovov Proračuna Republike Slovenija za leto 2008 v
               Nacionalni stranki ne bomo podprli. Nadaljnje obrazložitve pa bomo podali pri
               obravnavi amandmajev. Hvala.</p>
            </sp>
            <sp xml:id="SDZ4-Izredna-23-2006-11-17.sp13">

               <speaker>PODPREDSEDNIK DR. MARKO PAVLIHA:</speaker>

               <p>K besedi vabim gospoda Rezmana v imenu DeSUS-a.</p>
            </sp>
            <sp xml:id="SDZ4-Izredna-23-2006-11-17.sp14">

               <speaker>VILI REZMAN:</speaker>

               <p>Hvala lepa, gospod podpredsednik. Moja predstavitev stališč poslanske skupine DeSUS
               bo relativno kratka in ima samo tri namene.</p>
               <p>Prvič. Da v zelo kratkem povemo, da kanimo podpreti predlagani proračun. Drugič. Da
               povemo, da kanimo podpreti tudi nekatere amandmaje, ki so bili predlagani ali pa smo
               jih sami predlagali. Tretjič. Da izrazimo nezadovoljstvo s pripravo in načinom dela
               pri sprejemanju proračunov.</p>
               <p>Kar zadeva proračun ocenjujemo, da je pač sreča ta, da ga pripravljamo v relativno
               ugodnih socialnih, ekonomskih in javnofinančnih okoliščinah in da bo moč s takšnim
               izvajanjem proračuna kondicionirati torej vzdrževati ta dober trend, ki se sedaj
               kaže.</p>
               <p>Drugič. Zadovoljni smo, ker so v postopku sprejemanja bili nekateri predlogi
               amandmajev sprejeti, zlasti smo zadovoljni, da so bili sprejeti tisti, ki nekoliko
               izboljšujejo ali pa vpeljujejo programe na področju socialnega varstva. Kar zadeva
               način dela, sprejemanja proračunov oziroma rebalansa in amandmajev, pa najbrž nihče
               med nami ni zadovoljen. Kar se tiče amandmajev, je treba omeniti, da jih je bila
               množica, da so nekateri sicer bili sprejeti, ampak da tisti, ki so bili sprejeti, so
               v glavnem bili neke vrste, bi rekli, "apaurinski" amandmaji, zato da bi se pomirili
               duhovi znotraj koalicije. Niso bili racionalno zasnovani, bili so pač sprejeti po
               neki logiki, ki ni ravno najbolj opravičljiva. Nekateri drugi ali pa številni drugi
               amandmaji tistih predlagateljev, ki se zlasti zavzemajo za to, da bi bil proračun
               varčevalen, so bili tudi znotraj globalnega obsega proračunov - in tako je tudi danes
               - in torej ne prispevajo kaj posebej k varčevanju. Imajo namen preusmerjanja z enih
               postavk, ki morebiti predlagatelju niso dovolj blizu, na postavke, ki so jim bližje.
               Ampak to še ne pomeni, da bi zdaj zaradi tega prav vsi bili tudi slabi. Prepričan
               sem, da bodo nekateri amandmaji, ki bodo danes zavrnjeni, v bodočnosti prišli na
               vrsto. Po nujnosti zadev bodo morali priti, zato ker stvarnost kliče po tem, da se
               bodo nekateri amandmaji tudi morali uresničiti.</p>
               <p>Mi tudi ocenjujemo, da je dolgost razpravljanja, te silne tirade, bi rekel, tako
               rekoč neke vrste parlamentarni nastopaški larpurlartizem, čisto odveč. Kaže namreč,
               da je dolgost in število razprav v obratnem sorazmerju z učinkovitostjo - več kot se
               razpravlja, manj sprejemamo, več je praznega nastopanja, in to je v neskladju z
               učinkovitostjo našega dela in tudi z ekonomiko našega dela.</p>
               <p>Naj povem še nekaj v zvezi z amandmaji, ki jih mi sicer podpiramo - danes bomo
               zagotovo ali pa vsaj nekateri iz naše poslanske skupine podprli naš amandma, ki
               govori o tem, da je treba uresničiti zahtevo iz koalicijske pogodbe in drugače
               zasnovati varuha bolnikovih pravic. Sodimo pa, da je upravičen tudi amandma, ki
               predlaga vzpostavitev Varuha otrokovih pravic, in oboje ima res v naši koalicijski
               pogodbi tudi podlago. V pogodbi piše, da bomo poskrbeli za otrokom in mladostnikom
               prijazno okolje, in za to je pač treba nekaj žrtvovati. Tudi v finančnem in
               institucionalnem smislu. Upam, da bo dovolj podpore tudi pri drugih koalicijskih
               poslankah in poslancih in v Državnem zboru nasploh, da se bodo lahko ti amandmaji
               realizirali, sprejeli. In upam, da ne bo velikih zamer, če ne bomo, vsaj nekateri,
               nasprotovali vsem opozicijskim amandmajem, če bomo nekatere podprli, če zoper
               nekatere ne bomo mogli biti, ker bi to pač bilo proti naši vesti.</p>
               <p>In kljub vsemu zagotavljam, da bodo naši glasovi šli v smer podpore proračunu, ker
               obstaja za primer neuspešno izvrševanega proračuna tudi nekaj rezerv, ki jih zdaj
               nimam časa našteti, v kateri smeri gredo. Tudi če se ne bi uresničeval proračun, tako
               kot je predvideno, je možno še vreči, temu bi rekli, neke vrste zavore, ki bi
               preprečile kakšno katastrofo.</p>
            </sp>
            <sp xml:id="SDZ4-Izredna-23-2006-11-17.sp15">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. K besedi vabim gospoda Tanka, v imenu SDS.</p>
            </sp>
            <sp xml:id="SDZ4-Izredna-23-2006-11-17.sp16">

               <speaker>JOŽE TANKO:</speaker>

               <p>Hvala lepa za besedo. Vsem lep pozdrav. Leta 2002 smo s spremembo Zakona o javnih
               financah uvedli v naše državno proračunsko načrtovanje dva zaporedna proračuna in
               štiriletno načrtovanje razvojnih programov oziroma projektov. S to spremembo, ki je
               bila morda potrebna zaradi lažjega načrtovanja in pa vzdrževanja fiskalne discipline
               države, smo se tudi zavezali k temu, da bomo izvajali popravke tega proračuna, ker ga
               enostavno ni možno planirati dovolj natančno, tako kot bi lahko človek to
               pričakoval.</p>
               <p>Poudariti velja, da proračunski memorandum za leti 2007 in 2008 izhaja iz ocene
               Vlade, da bo proračunski primanjkljaj državnega premoženja, državnega proračuna po
               nacionalni metodologiji za leto 2008 le 0,9% BDP-ja in zato so temu cilju prilagojene
               tudi vsebine oziroma temu bodo morale biti podrejene tudi spremembe za leto 2008. V
               predlogu proračuna za leto 2008 Vlada ob nominalni 6,7% rasti bruto domačega
               proizvoda načrtuje 4,8% nominalno rast celotnega obsega prihodkov državnega proračuna
               in 4,4% rast odhodkov, kar pomeni, da ob načrtovani 2,5 inflaciji tudi nadaljnje
               realno zniževanje proračunskih izdatkov, s tem pa tudi korak k postopnemu,
               nadaljnjemu postopnemu odpravljanju strukturnega primanjkljaja. To znižanje
               proračunskega primanjkljaja za 0,1%, ta mali korak pomeni 10% znižanje primanjkljaja,
               glede na predhodno leto. Jaz mislim, da ta mali korak niti ni tako majhen.</p>
               <p>Temeljni cilj javnofinančne politike v obdobju od 2007 do 2011 je odprava
               strukturnega finančnega primanjkljaja in spoštovanje pravil pakta stabilnosti, ki
               določajo, da naj bodo javne finance držav članic Evropske unije srednjeročno
               izravnane. S temi koraki se ta cilj tudi postopno uresničuje. Poleg tega, da je
               predvidena relativno visoka nominalna rast bruto družbenega proizvoda in tudi potem
               relativno stabilna stopnja inflacije, so dobri tudi nekateri drugi makroekonomski
               kazalci. Zelo visoko je ocenjena rast izvoza, skoraj 10%, nekoliko nižja je rast
               uvoza blaga in storitev, kar pomeni, da se ti cilji tudi na tem področju poslovanja s
               tujino uresničujejo ali pa se bodo uresničevali v pravi smeri. Pomembna pa sta tudi
               naslednja dva podatka, in sicer da je predvideno ponovno naraščanje števila
               zaposlenih po stopnji 0,9% in da se ocenjuje realno rast bruto plače v višini 3%, kar
               pomeni, da bo to imelo pomemben vpliv tudi na ekonomsko in socialno varnost, na
               povečevanje družbenega standarda in pa tudi vpliv na transferno politiko države. Prav
               tako Vlada v proračunu za 2008 načrtuje ponovno zniževanje deleža davčnih prihodkov v
               državnem proračunu, to je deležu BDP-ja, in sicer je predvideno znižanje za ponovno
               tam približno 0,4%, kar pomeni, da bo ta delež padel za 2,5% v deležu državnega
               proračuna. In tudi ta trend razbremenjevanja je zelo ugoden.</p>
               <p>Uresničitev skupnega obsega prihodkov za leto 2008 bo pomembna tudi od naše
               sposobnosti koriščenja sredstev iz skladov Evropske unije. V letu 2008 se bo zaradi
               sprememb, ki jih prinaša nova evropska perspektiva 2007-2011, znižala možnost
               koriščenja sredstev za izvajanje ukrepov skupne kmetijske politike, povečale pa
               možnosti za koriščenje sredstev iz skladov za izvajanje strukturnih politik. Na tej
               postavki, na tem delu je predvideno 40% povečanje prihodkov izkoriščenosti
               strukturnih skladov.</p>
               <p>V ostalih postavkah ali vrstah prihodkov je v proračunu za leto 2008 načrtovano
               povečanje, ki je skladno z novo davčno zakonodajo in splošnimi predpostavkami o rasti
               proračunskih prihodkov v letu 2008. Kar zadeva odhodke, je v letu 2008 predvidenih
               8,4 milijarde oziroma kot sem že omenil, 4,4% več, kot je bilo predlagano v letu
               2007. Primerjava odhodkov proračunov za leti 2007 in 2008 kaže, da Vlada oziroma
               ministrstva v razporejanju pravic porabe proračunskih prihodkov tudi v letu 2008
               sledijo razvojnim usmeritvam in ciljem strategija razvoja Slovenije, posledično tudi
               lizbonski strategiji in tudi sprejetim nacionalnim programom in drugim aktom. Iz
               razreza v ekonomski klasifikaciji je opazno, da stroški dela naraščajo, so
               predvideni, je predviden porast v višini 1,3%, kar je nižje oziroma približno pol
               nižje od predvidene inflacijske stopnje. Tudi ta del pomeni, da se bo na tem delu
               delala racionalizacija, kljub temu da se predvidijo tudi dodatne naloge, ki so
               povezane v zvezi s predsedovanjem Evropski uniji. Tudi kar zadevo plačilo obresti v
               letu 2008, bo teh sredstev potrebnih le 2,6% več oziroma realno toliko kot v letu
               2007, saj je nominalno povišanje enako načrtovani inflaciji. Tu tudi ne držijo
               trditve o tem, da ta Vlada prekomerno obremenjuje državo z zadolževanjem in pa
               obveznostmi iz naslova zadolževanja. Tukaj lahko ponovno poudarim to, da je bilo v
               prejšnjem mandatu, v mandatu prejšnje vlade, izdanih poroštev in kreditov za 644
               milijard, da je na polovici mandata te vlade teh sredstev oziroma teh poroštvenih
               zadolžitev izdanih oziroma sprejetih za 331 milijard oziroma polovico toliko, kot je
               bilo to realizirano v prejšnjem mandatu. In glede na zelo pozitivno rast bruto
               domačega proizvoda, pomeni to v bistvu realno zniževanje v deležu bruto domačega
               proizvoda.</p>
               <p>Kar zadeva subvencije, mislim, da je prav, da se poudari, da bodo nekoliko ali pa
               bistveno porasle subvencije, ki se nanašajo na izvajanje prometne politike, predvsem
               na železniškem delu. Potem bo bistveno povečana podpora izobraževanju,
               izpopolnjevanju študentov v gospodarstvu, večji poudarek mladim raziskovalcem, potem
               tudi promocijskih aktivnostim itn. Predvidena so višja sredstva kmetijskega sklada
               oziroma za financiranje kmetijskega sklada za razvoj podeželja.</p>
               <p>Kar zadeva transfere posameznikom in gospodinjstvom je za leto 2008 predvideno
               povečanje v višini 1,4% glede na predhodno leto. Obseg potrebnih sredstev v
               proračunskem letu pa je odvisen predvsem od gibanja števila upravičencev in
               usklajevanja višine prejemka. In glede na to, da je predvidena izboljšana 0,9% rast
               zaposlovanja, tudi višji bruto prejemki ta rast na tej postavki, ni tako velika, tako
               izrazita. Vendar to ne pomeni, da se krčijo socialne pravice.</p>
               <p>Pri transferjih občinam je potrebno upoštevati, da bomo uvedli nov način financiranja
               občin in se bodo tekoči transferi občinam zelo zmanjšali, kajti davki, ki bodo
               odstopljeni občinam, bodo odstopljeni že pred evidentiranjem v državnem proračunu. In
               tako med transferje občinam sodijo le še transferji na narodnostno mešanih področjih.
               Sem sodijo samo še sredstva za popravilo gozdnih cest v zasebnih in državnih
               gozdovih, sredstva za učinkovito rabo energijo ter regresiranje prevozov zaradi
               nevarnih zveri.</p>
               <p>Med transferji v javne zavode največji delež zajemajo transferji na področju šolstva,
               in to na vseh postavkah, to se pravi na osnovnem, srednjem, poklicnem in višjem
               šolstvu. Prav to pa so povečana sredstva tudi namenjena delovanju javnim zavodom,
               raziskovalnem zavodom, visokim šolam in univerzam, podpori podiplomskega študija in
               izgradnji informacijsko-komunikacijskih sistemov, pa tudi usposabljanju mladih
               raziskovalcev in promocijskim aktivnostim in še nekaterim drugim zadevam.</p>
               <p>V letu 2008 je predvideno tudi zmanjšanje odhodkov za nakup in gradnjo osnovnih
               sredstev pri neposrednih proračunskih uporabnikih, predvsem zaradi tega, ker se
               nekateri projekti iz obsega južne meje in pa v zvezi s predsedovanjem Evropske unije
               zaključujejo. Skupaj je za ta namen načrtovanih 389 milijonov evrov. Bo pa največ
               sredstev šlo za realizacijo projektov Ministrstva za promet, Ministrstva za okolje,
               Ministrstva za zdravje, Ministrstvo za javno upravno in pa tudi Ministrstva za
               šolstvo in šport.</p>
               <p>S predlogom Proračuna za leto 2008 se za investicijske transferje načrtuje 14% več,
               kot je predvideno v spremenjenem Proračunu za leto 2007. Od tega je prejemnikom, ki
               niso proračunski uporabniki, namenjeno 189 milijonov evrov, proračunskim pa 429
               milijonov evrov. Med neproračunskimi so povečani transferi Darsu iz sredstev
               kohezijske sklada, med proračunskimi pa se povečujejo postavke za sofinanciranje
               železniškega prometa in pa tudi infrastrukture iz kohezijskega sklada.</p>
               <p>Ugotavljam lahko, da je tudi ta proračun namenjen strukturnim spremembam, namenjen
               medgeneracijski solidarnosti, namenjen gospodarskemu razvoju in pa tudi trajnostnemu
               razvoju, tudi razvoju znanja, zato bomo v naši poslanski skupini proračun za leto
               2008 podprli. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp17">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. In še poslednji ima besedo mag. Cvikl, v imenu LDS. Prosim.</p>
            </sp>
            <sp xml:id="SDZ4-Izredna-23-2006-11-17.sp18">

               <speaker>MAG. MILAN M. CVIKL:</speaker>

               <p>Gospod predsedujoči, poslanke in poslanci, predstavniki Vlade!</p>
               <p>Liberalna demokracija ne bo podprla dopolnjenega predloga proračuna za leto 2008.
               Ponavljamo, to je nerealen proračun. Ta proračun temelji na neobstoječih 50-ih
               milijardah virov iz naslova dviga davka na dodano vrednost in trošarine. Teh 50
               milijard izmišljenih prihodkov spominja na prakso najbolj negativnega, najbolj
               napačnega, najbolj proinflacijskega izvrševanja javnih financ v nekaterih državah v
               razvoju in, kot se je ugotovilo tudi v sosednji Madžarski, ki se danes tudi zaradi
               takšnih aktivnosti sooča z velikimi problemi. Proračuna ne bomo podprli zato, ker kot
               bomo razpravljali v nadaljevanju, daje predvsem več za stroške predsedovanja, za
               gradnjo policijskih postaj na južni meji, ne daje pa, glede na včerajšnjo razpravo in
               včerajšnje glasovanje o amandmajih, denarja za šolske malice, za prevoze dijakov,
               niti ne za obvezen obseg znanstveno-raziskovalnega programa na visokem šolstvu
               oziroma univerzi. Proračun za leto 2008 podobno kot za leto 2007 ne zagotavlja
               zakonskih nalog, povezanih s financiranjem zdravnikov, zato bo tudi v letu 2008 kot v
               letu 2007 potrebno zmanjšati število ortopedskih operacij, število pregledov z
               magnetnimi resonancami, manj denarja bo za delovanje na Onkološkem institutu, manj
               denarja bo za zaposlovanje medicinskih sester, manj bo operacij sive mrene. Naj
               spomnim, kolege poslance, kolegice poslanke, kaj je bilo zmagovito sporočilo na
               torkovih volitvah v ameriški kongres: zmanjšali bomo davke za najbolj bogate in
               delovali bomo na znižanju stroškov zdravstva in zagotovili bomo zdravstveno varstvo
               za vse. Mi v letu 2008, v letu državnozborskih volitev pa smo s tem proračunom
               obdarili najbolj bogate in z varčevanjem jemljemo denar zdravstveni zavarovalnici in
               jemlje se denar prejemnikom socialnih transferov, zmanjšuje se obseg pravic tistih,
               ki jim je v življenju najtežje. Vlada se hvali v dokumentu Obrazložitev predloga
               proračuna, da bo uspela zmanjšati obseg socialnih transferov za 35 milijard tolarjev.
               S tem se Vlada hvali. Poglejte si dokumente. Delež socialnih transferov, pomoči za
               socialne transfere, ki je bil vedno v Sloveniji okoli 3,5%, zmanjšuje vlada na 2,9.
               In to je seveda način varčevanja. Teh 35 milijard, ki se privarčujejo v dveh, treh
               letih Vlade gospoda Janeza Janše, pa se z, kot vemo, dohodninsko zakonodajo daje
               najbolj bogatim.</p>
               <p>Tega proračuna ne bomo podprli zato, ker to ni varčevalen proračun oziroma ne varčuje
               na pravilnih programih na, če hočete, tistih programih, ki so res nepotrebni v
               državnem proračunu. In kot bomo v nadaljevanju predstavili po posameznih amandmajih,
               bi bilo veliko bolj smiselno prihraniti, na primer, na stroških mednarodnega
               sodelovanja, sedaj ko se tudi Američani umikajo. Kot smo videli v tem tednu, je
               edini, ki je ocenil, da je treba iti na obisk v Irak naš predsednik Vlade in njegov
               obisk bi razumeli kot sprejemljiv samo, če bi se na helikopterju z njim odpeljali
               tudi štirje vojaški inštruktorji. Če bi se to naredilo, potem bi bilo potrebnega
               denarja manj za te aktivnosti in lahko bi dali več denarja za spodbujanje investicij,
               na primer tujih ali pa pomoči podjetjem v težavah. Vendar Vlada tega ne dela. Vlada
               zmanjšuje denar na razvojnih programih ali pa je to financirano v letu 2008 z viri,
               ki bodo zagotovljeni šele leta 2009, 2010 ali 2011.</p>
               <p>Predlagati državni proračun za leti 2007 in še posebej 2008 tako, da za razliko od
               vseh ostalih 24 evropskih držav vključiš v porabo prvih dveh let sedemletne finančne
               perspektive kar dve sedmini teh sredstev, četudi se bo ta finančna perspektiva
               formalno izvajala vsaj deset let, je vsebinsko napačno, strokovno pa šarlatansko.
               Zato je to neustrezen proračun. V tem državnem proračunu ne zagotoviti denarja za
               Slovenske železnice, za sofinanciranje nekaterih evropskih projektov, in v Državnem
               zboru po nujnem postopku, kot da smo v izrednih razmerah, sprejeti 100 milijard
               zadolževanja za Slovenske železnice, je pa nezakonito dejanje. Nezakonito zato, ker
               poraba Agencije za železniški promet ne more iti mimo proračuna. In Agencija za
               železniški promet ni v zraku, ni v sosednji državi, ampak je na tleh Republike
               Slovenije in je v lasti, neposredni lasti Republike Slovenije. Če bi to bila tako
               imenovana družba za izgradnjo železniške infrastrukture, delniška družba, potem bi se
               še lahko pogovarjali o tem, da to ni vključeno v proračun. Tega ne vključevati v
               proračun, je pa seveda nezakonito, netransparentno in povsem v nasprotju s tem, za
               kar se je tedanja opozicija in sedanja koalicija zavzemala. Najlažje je povečevati
               dolgove. In, kot je bilo že včeraj povedano, s proračunom 2008 se bo tudi zaključilo
               leto zadnjega mandata Vlade gospoda Janeza Janše in v tem mandatu bodo dolgovi
               povečani za več kot 1.000 milijard. Za več kot 1.000 milijard slovenskih tolarjev!
               Dobro se je začelo v prvih dveh letih tega mandata. Podatki jasno kažejo, da je bilo
               stanje dolga leta 2004 1.800 milijard, da je stanje dolga konec leta 2006, ocenjeno
               po podatkih Ministrstva za finance, 2.070 milijard, 270 milijard več! Ker pa je treba
               vedeti, da je bilo prodano oziroma realizirano za 100 milijard kupnin Nove
               Ljubljanske banke še iz prejšnjega mandata, je dejanski prirast v prvih dveh letih po
               načelu denarnih tokov znašal 370 milijard. In to se bo veselo nadaljevalo v letu 2007
               in 2008, z realizacijo celotne milijarde evrov ali 240 milijard avtocestnega
               programa, z realizacijo 100 milijard dodatnega zadolževanja Agencije za železniški
               promet, z realizacijo zadolževanja še posebej v tistih občinah, ki jim jemljete vire,
               in tudi s financiranjem primanjkljaja, ki je predviden v letih 2007 in 2008. In ko
               boste to sešteli, boste prišli na 1020 milijard povečanega javnega dolga ali
               povečanega pritiska na javni dolg zaradi tega, ker do realizacije tega dolga pri
               Agenciji za železniški promet ne bo prišlo samo, če bo zagotovljen večji odhodek v
               državnem proračunu, pri Družbi za izgradnjo avtocest pa samo pod pogojem, če bo
               Janševa Vlada upala leta 2008 v času državnozborskih volitev dvigniti cestnine za
               40%. To so seveda neustrezne proračunske kategorije, to so neustrezni, napačni,
               nerealni proračuni, zato bomo temu proračunu, tako kot proračunu za leto 2007,
               nasprotovali.</p>
               <p>V drugem delu uvodne predstavitve mi dovolite, da se dotaknem posameznih amandmajev,
               s katerimi želimo največje nezakonitosti, največje pomanjkljivosti na odhodkovni
               strani tega proračuna popraviti. Želim izkoristiti to uvodno razpravo, zato, da bomo
               za dobrobit časa, da ne bomo ob polnoči ali še kasneje danes razpravljali in se
               prepričevali, ali je potrebno dati več denarja, na primer, za oblikovanje programa
               zagovornikov otrok, ali je smiselno in pravilno, da se zagotovijo dodatna sredstva za
               regionalne programe. Mi seveda bomo takšne vrste amandmajev podprli, četudi to niso
               amandmaji Liberalne demokracije. Še posebej pa bomo podpirali tiste amandmaje, na
               primer na Ministrstvu za gospodarstvo, in upam, da se nam bo minister za gospodarstvo
               danes pridružil, včeraj sem razumel, da je to bilo v poznih urah težko. Bomo pa
               želeli izvedeti od Vlade Republike Slovenije, zakaj zavrača amandma za spodbujanje
               tujih investicij, zakaj zavrača amandma, ki bi v zadnjem letu mandata Vlade gospoda
               Janeza Janše njemu omogočil, da bi vendarle podprl kakšen razvojni projekt. Program,
               ki ga podpiramo, je program na podlagi katerega ohranjamo proizvodnjo v Revozu.
               Pozabimo na to, da se je gospod, sedanji predsednik Vlade, kot vodja opozicijske
               stranke zelo protivil temu projektu. To še razumemo, ampak vendarle potem, ko postane
               predsednik Vlade, začne projekt podpirati. Ne razumemo pa, zakaj Vladi ni uspelo v
               štirih letih zagotoviti virov ali vsebinsko pripraviti niti enega dodatnega velikega
               gospodarskega projekta, s katerim bi se ohranjala delovna mesta v Sloveniji. S 1.
               januarjem 2007 prevzemamo evro, zato bo manevrski prostor veliko ožji. In v tem
               smislu je potrebno zagotoviti denar na projektih, kot je spodbujanje tujih
               investicij. Ne razumemo Vlade, zakaj zavrača predlog amandmaja, s katerim
               zagotavljamo več denarja za pomoči podjetjem v težavah. Ne želimo slabo slovenskim
               podjetjem, vendar dejstvo je, da smo trenutno v Evropski uniji na vrhu konjunkture,
               da bo zaradi dvigovanja obrestnih mer prišlo do upadanja konjunkture in da bo to
               negativno vplivalo na naše gospodarstvo. Jaz upam, da to, kar se nam dogaja ta teden,
               in to je ulica, se ne bo prelilo še na tovarniška dvorišča, ker potem bomo imeli še
               dodatne gospodarske probleme. Ampak gremo pa v zelo hudo smer. Ne razumemo Vlade
               Republike Slovenije, ki nasprotuje, da pri Ministrstvu za delo, družino in socialne
               zadeve zagotovimo dodatna sredstva, ki bi predvsem zagotovila boljši socialni položaj
               Slovencev in Slovenk. Tega ne razumemo. Ne razumemo Vlade Republike Slovenije, ki
               nasprotuje amandmaju, da bi Slovenija, če že ne leta 2007, ker ste to včeraj zvečer,
               mislim, da nekje ob pol polnoči zmedeno zavrnili, sprejeli ste pa amandma, da je
               potrebno oblikovati takšen ali drugačen mini projekt, ne razumemo Vlade Republike
               Slovenije, ki zavrača amandma, s katerim se zagotavljajo dodatni viri za izgradnjo
               drugega tira železniške proge Divača-Koper. Zakaj tega ne razumemo? Vlada te mesece
               potuje po Sloveniji in razlaga 34 velikih projektov. Znotraj teh velikih projektov,
               ki naj bi stali 23 milijard evrov, to je skoraj 70% bruto domačega proizvoda, je tudi
               8 milijard evrov ali 2.000 milijard tolarjev namenjeno za železniške projekte,
               znotraj tega je železniški tir, proga Divača-Koper na visoki prioriteti. Ampak v
               proračunu 2007, proračunu 2008 in v načrtu razvojnih programov, ki vključujejo
               projekte vse do leta 2011 ni o tem skoraj besede. Predvsem pa ni dovolj virov. In
               reči pred slovensko javnostjo, "ne skrbite, porabili bomo 2.000 milijard za obnovo
               slovenskih železnic," v proračunih 2007 in 2008 pa realno ne zagotovite niti tolarja,
               ampak samo rečete, naj se agencija zadolži, je skregano z običajno gospodinjsko
               logiko in je popolno zavajanje slovenske javnosti.</p>
               <p>Kaj se bo leta 2011 zgodilo, bodo, upam, presojali volivci na volitvah leta 2008.
               Dejstvo pa je, da v mandatu gospoda Janeza Janše, ki obljublja za 2.000 milijard
               investicij v železniški program, za železniški program v državnem proračunu ni dodal
               realno niti enega tolarja - na eni strani 2.000 milijard, na drugi strani niti
               dodatnega realnega tolarja več denarja iz proračuna. In mi predlagamo amandma, s
               katerim bi se pripravil projekt izgradnje in pripravljalna dela. Ta amandma Vlada, ki
               je pred tem sprejela Resolucijo o nacionalnih projektih, brez obrazložitve
               zavrne.</p>
               <p>Vlada tudi zavrača amandma, ki ga predlagamo zato, da bi v skladu s slovensko Ustavo,
               v skladu z načelom, da v Sloveniji vsi zavarovanci in zavarovanke vplačujemo v
               zdravstveno blagajno, da bi iz te zdravstvene blagajne dobili zdravljenje takrat, ko
               ga potrebujemo, ta Vlada zavrača amandma, ki bi zagotovil, da bi zdravstvena blagajna
               lahko izvajala samo svoje zakonite naloge. In zakaj? Zato, ker gospodu ministru
               Bručanu - ker se mu obseg sredstev v državnem proračunu glede na leto 2006 in 2007
               zmanjšuje za minus 3% - ni uspelo, da bi zdravstveni blagajni zagotovil kot vir za
               vse nadaljnje dopolnilne programe prihranke te iste zdravstvene blagajne, temveč je
               moral s pomočjo Zakona o izvrševanju proračuna na podlagi zahteve ministra Bajuka in
               v sodelovanju oziroma pod predsedovanjem gospoda Janeza Janše predlagati ukinitev
               financiranja zdravnikov pripravnikov v proračunu. Mi predlagamo, da se ta denar na
               podlagi zakona vrne. Vlada pravi, "mi amandma zavračamo", kot da bi Vlada vedela, kaj
               bo v ZIPRO sprejeto. Vlada mora predlagati proračun v skladu z zakoni. In na podlagi
               zakona ni bilo zagotovljenih dodatnih virov za zdravnike, niti za financiranje
               visokega šolstva. Danes boste verjetno vse te amandmaje zavrnili. S tem boste samo
               zagotovili to, da bo proračun za leto 2008 neizvedljiv, zato ga ne bomo podprli.
               Hvala lepa.</p>
            </sp>
            <sp xml:id="SDZ4-Izredna-23-2006-11-17.sp19">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Končali smo s predstavitvijo stališč poslanskih skupin. Nadaljujemo z
               razpravo o posameznih delih predloga državnega proračuna, in sicer o splošnem delu, o
               posebnem delu dopolnjenega predloga proračuna in potem še o načrtu razvojnih
               programov.</p>
               <p>Prehajamo na obravnavo splošnega dela dopolnjenega predloga proračuna Republike
               Slovenije za leto 2008. Kot veste, se poslanke in poslanci k razpravi prijavite s
               pritiskom na tipko, predstavniki Vlade pa z dvigom rok. Odpiram prvi krog razprave.
               Prosim. Hvala lepa. Prvi ima besedo gospod Veršnik.</p>
            </sp>
            <sp xml:id="SDZ4-Izredna-23-2006-11-17.sp20">

               <speaker>RUDI VERŠNIK:</speaker>

               <p>Hvala lepa za besedo. Spodbudilo k besedi me je govoričenje tudi mojega predhodnega
               govorca, kolega, ki je ravnokar imel zelo pragmatičen in pa po mojih besedah tudi
               zavajajoč govor. Zlasti me je zmotilo to, kar govori okoli zadolževanja oziroma
               nepripravljenega denarja v proračunu za izgradnjo znanega tira in pa za adaptacijo
               železnic. Jaz bi ga opozoril na to, da smo tukaj v tem parlamentu sprejeli nedavno
               poroštveni zakon. S tem smo zagotovili, da projekt oziroma vsi projekti, ki se tičejo
               izgradnje adaptacije železnic tečejo normalno naprej, in to konkretno podprti s
               poroštvenim zakonom. Pomeni, da ta zadeva v prihodnosti tudi bo, ker ima realne
               osnove. Sam bi povedal tudi to, da zakaj bi morali iz proračuna, to se pravi iz
               sredstev graditi in pri tem pravzaprav tudi financirati generacije, ki bodo to
               infrastrukturo tudi v prihodnjih letih uporabljale. Zakaj ne bi to breme razdelili
               med današnjo generacijo in tudi prihodnje generacije. Jaz sem prepričan, da ne bom s
               seboj pod zemljo nesel nobenega tira, nobene proge, nobenega vlaka, ampak bo to
               ostalo mojim zanamcem, mojim otrokom in vnukom. In mislim, da je prav, da se to
               medgeneracijsko financiranje bolj enakomerno porazdeli in nismo dolžni pravzaprav
               tega vsega sfinancirati današnja generacija. In mi smo oziroma ta Vlada je od obljub,
               ki so bile dane v preteklosti, da bo ta tir, o katerem govorimo, zgrajen do leta 2000
               in te obljube so bile neprestano ponavljane, mi pa smo priča danes, leta 2006, ko ni
               bilo v ta namen pravzaprav do leta 2004 popolnoma nič narejeno, od leta 2004 do danes
               pa so zadeve tako daleč, da imamo realne osnove, da bo ta infrastruktura narejena.
               Jaz sem prepričan, da Vlada in pa tudi Ministrstvo za promet se zelo dobro zaveda, da
               je ta tir in pa posodobitev železniške infrastrukture je nujno potrebna, ker vsi
               vemo, da so se že pojavile v tujini govorice o nekem odvodu, to se pravi o odmiku te
               glavne tranzitne proge mimo Slovenije. Prepričan sem, da si tega nihče v naši vladi
               ne bi upal dovoliti in izpustiti iz rok. Enake oziroma podobne očitke poslušam tako
               na Odboru za finance kot tudi tukaj v naši dvorani, financiranje avtocest. Jaz sem že
               kar nekaj časa na svetu in poslušam že od vsega začetka, kako bomo avtocestni križ
               zgradili najprej leta 1996, 1998 do leta 2004. Moralo je miniti leto 2004, da smo
               nekje uspeli po težkih mukah oziroma po financiranju na obroke sfinancirati Slovenija
               ceste, da nam je uspelo zgraditi kolikor toliko tega cestnega križa in da še v celoti
               ni zgrajen, vendar pa tista ključna stvar, ki je bila, izgradnja trojanskih predorov,
               da danes lahko kolikor toliko solidno potujemo na tej relaciji. Vendar pa poslušamo
               vseskozi očitke, ko smo v preteklih proračunih spremenili v bistvu financiranje te
               izgradnje v tem smislu, da se avtocestni križ gradi z državnim poroštvom in da se
               neprekinjeno izvajajo dela na tem in ni zastojev, tako kot smo jih v preteklosti
               vedno poslušali in pravzaprav so bili vedno neki pritiski na dodatno financiranje
               zaradi tega, ker to financiranje se je vedno izvajalo v pretežni meri iz proračunskih
               sredstev, ki pa vemo, za vse, kar hočemo imeti in kar tudi moramo imeti, ni dovolj
               denarja ta hip, ampak ga je treba racionalno porazdeliti, po mojem pojmovanju tudi v
               prihodnost. Te ceste, te železnice bodo ostale zanamcem.</p>
               <p>Sedaj, ko je ta avtocestni del zgrajen kolikor toliko v velikem obsegu in ko je
               sposoben samofinanciranja, je po mojem osebnem prepričanju popolnoma prav, da mu
               obesimo tudi to samofinanciranje. In jaz tukaj dejansko ne vidim nobenega problema
               okrog tega. Jasno, na ta način pa zagotavljamo, da dela potekaj nemoteno in da se
               bomo končno približali tistemu cilju, ki je bil začrtan že ob osamosvojitvi, da bomo
               zgradili cesto od Jadrana pa do madžarske meje in drugi križ od Jesenic do hrvaške
               meje. In to je garancija. In zakaj vedno kritiziramo ta sistem, ko vemo, da nismo
               sposobni finančno te stvari zagotoviti, toliko lastnih sredstev, da ne bi prekinjali
               teh del? In od obljub, ki so bile in so se odmikale iz leta v leto, smo sedaj pred
               situacijo, da oba pomembna infrastrukturna projekta tečeta normalno, neovirano in
               končno mislim, da se bomo lahko držali tistih ciljev, ki so bili načrtovani v tem
               primeru. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp21">

               <speaker>PODPREDSEDNIK DR. MARKO PAVLIHA:</speaker>

               <p>Hvala. Besedo ima gospod Tanko.</p>
            </sp>
            <sp xml:id="SDZ4-Izredna-23-2006-11-17.sp22">

               <speaker>JOŽE TANKO:</speaker>

               <p>Hvala lepa. Samo tri poudarke. Najprej kar zadeva drugi tir. Po nacionalnih
               programih, ki so jih sprejemale vlade v bližnji preteklosti, bi moral biti drugi tir
               zgrajen do leta 2000. Zanima me, na kakšen način se je to takrat planiralo, na
               katerih predpostavkah in izhodiščih, da tega še leta 2007 nimamo. Mislim, da so bili
               ti programi, ki so se takrat sprejemali zgolj špekulativne narave in smo zato, da se
               je pokazal nek program javnosti, da se je to fino poslikalo, v praksi potem se pa ni
               naredilo nič. Leta 2000 bi morala biti ta zgodba po Cviklu zaključena. Bil je pa tudi
               minister v eni od tistih predhodnih vlad. No, bil si v zadnji vladi minister, ki je
               še bila leta 2002.</p>
               <p>Kar zadeva zadolževanje, ki ga zdaj tako radi obravnavamo in potenciramo. Dejstvo je,
               da je bilo v obdobju te vlade izdanih poroštev in tudi najetih kreditov za 331
               milijard. To je polovica mandata. V prejšnji vladi, v prejšnjem mandatu je bilo tega
               644 milijard. Ob dejstvu, da je predvidena rast bruto domačega proizvoda leta 2007
               7,5% in leta 2008 6,7%, pomeni to relativno bistveno manj kot tisto, kar ste izvedli
               takrat, ko ste vi delovali v teh vladah. To pomeni realno v deležu bruto domačega
               proizvoda bistveno manj kar pomeni, da so ti ../Nerazumljivo./.. bistveno manj
               občutljivi, imajo bistveno manjši vpliv na javne finance.</p>
               <p>Kar zadeva pa samo plačevanje avtocestnega programa, pa ni potrebno za to sprejeti
               nobenih dodatnih podražitev. Ta grožnja s 40% podražitvijo cestnin se da kompenzirati
               na čisto drug način. Glede na to, da je plačevanje cestnin realizirano samo v delu
               60%, ker ste uvedli odprt sistem na nekaterih območjih, je možno samo z dvigom zajema
               za 40%, to je iz 60% na 84%, kompenzirati vse tiste strahove, ki jih vi tako radi
               poudarjate. Mimogrede, to sem vam razložil že enkrat v Studiu ob 17, približno štiri
               mesece nazaj, in očitno je, da se iz tega niste uspeli preveriti, ali je to možno,
               izvedljivo in ali je to povečanje za 40% na obsegu zajema cestninjenja kompenzira
               tiste podražitve, o katerih vi govorite. Jaz mislim, da jih. V celoti je ta problem,
               kar zadeva plačevanje in pokrivanja obveznosti, ki nastajajo iz najemanja kreditov
               Darsa, poplačljiv samo iz povečanega obsega cestninjenja. Ni potrebno nobenih
               podražitev. Če bo kakšna podražitev vmes, ki se bo morda zgodila tudi zaradi
               inflacijskih vplivov, bo eventualno to stvar samo nekoliko olajšalo, ne pomeni pa to
               popolnoma nič takega, da se ne bi dalo izvesti, vendar odprt sistem je potrebno
               pretvoriti v zaprt sistem. Ko se bo avtocestni sistem dokončal, bo to lažje, ko bo
               GPS, bo pa še toliko lažje. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp23">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Ker vidim še dvignjene roke, vas vabim, da se ponovno prijavite. Prosim.
               Hvala lepa. Minister dr. Bajuk je že prej povedal, da se bo oglasil v drugem krogu,
               tako da dajem najprej besedo mag. Cviklu. Prosim.</p>
            </sp>
            <sp xml:id="SDZ4-Izredna-23-2006-11-17.sp24">

               <speaker>MAG. MILAN M. CVIKL:</speaker>

               <p>Gospod predsedujoči, redki poslanci in poslanka. Dovolite, da se v svoji razpravi
               predvsem odzovem na netočnosti in nepravilnosti, ki so jih izvedli poslanci pred
               menoj.</p>
               <p>Jaz mislim, da je treba slovenski javnosti glede avtocest še enkrat povedati, kakšen
               je bil model in kako je ta vlada model bistveno spremenila in kakšni so zaradi tega
               rezultati spremembe tega modela oziroma robni pogoji. Slovenija se je odločila leta
               1994, da bo avtoceste gradila pretežno z domačo gradbeno operativo, zato smo
               povedali, da bomo to delali v nekem daljšem časovnem obdobju in ne v treh letih, kot
               so to naredili Hrvati z bodisi turškimi gradbeniki ali, bi rekel, gradbeniki z
               vzhodne, jugovzhodne Evrope in so v treh letih seveda avtoceste zgradili. Vendar od
               teh avtocest niti tolarja prihodka v državni proračun na Hrvaškem. Mi smo se odločili
               za gradnjo z domačo operativo s tremi viri: bencinski tolar, zadolževanje in potem
               cestnine, ki vračajo obseg zadolževanja, ker imamo bencinski tolar. In seveda vsak,
               ti trije deli bi približno vsak znašal eno tretjino. Na leto je možno glede na
               sposobnosti slovenske gradbene operative izvesti za približno 100 milijard sredstev,
               100 milijard obsega programa, zato se je potrebno na leto zadolžiti za približno 30
               dodatnih milijard, imeti za približno 30 milijard cestnin in 30, 35 milijard
               prispevati iz državnega proračuna. Tako se je izvajalo do leta 2005. Leta 2005 je
               seveda bilo povedano, v kolikor se to izvaja, bomo avtocestni program končali leta
               2013 in ostanek denarja iz naslova bencinskega tolarja in presežka cestnin v obdobju
               do vračila kreditov bi znašal preko 75 milijard tolarjev. To so izračuni Ekonomskega
               instituta pravne fakultete. Ta denar bi se pa od leta 2011 dalje že začel namenjati
               za financiranje tretje in četrte razvojne osi. Slovenija bi avtoceste zgradila do
               leta 2013 in prenehala vračati kredite okoli leta 2020, 2025. Ko ste se v letu 2005
               odločili, da ne boste več iz državnega proračuna dajali 35 milijard tolarjev, se je
               to porušilo. Zato je potrebno dvoje, podaljšati čas vračila kreditov do leta 2070, to
               so izračuni Ekonomskega instituta pravne fakultete. Gospod Hvauc, če vam je smešno,
               si poglejte objavljeno v biltenu Ekonomskega inštituta pravne fakultete in so
               številke zelo jasne. Do leta 2070 in leta 2008 je potrebno uvesti zaprti sistem
               elektronskega cestninjenja. To pomeni, da ljudje, ki so se odselili v Grosuplje - in
               je cena v Grosuplju kvadratnega metra stanovanja nižja od Ljubljane zaradi vrste
               različnih kategorij, med njimi je pa tudi dejstvo, da do tja se ne plačuje avtocesta
               -, da bodo ti ljudje, ki so se odselili v Grosuplje pod predpostavko, da bodo seveda
               se vozili v odprtem sistemu v Ljubljano v službo, bodo naenkrat v zaprtem
               sistemu.</p>
               <p>Približno 600 do 700 tisoč Slovenk in Slovencev je naredilo takšne odločitve, ali so
               ostali v Ljubljani in za kvadratni meter plačali več, ali so se pa odselili, odvisno,
               bodisi do ali čez cestninsko postajo. Zakaj ni toliko več stanovanj v Logatcu in hiš
               v Logatcu? Ker je pred Logatcem seveda Brezovica - kot cestninska postaja. Zakaj se
               hiše gradijo do Torovega? Ker je strošek za Torovim višji za - vemo, vsak dan 250
               tolarjev, tja in nazaj - 500 tolarjev, krat 30, in se to seveda nabere na letni
               ravni. Ko boste uvedli - in morali ga boste uvesti - zaprti cestninski sistem, bo za
               700 tisoč Slovencev, slovenskih državljanov, popolnoma spremenjen neto dohodkovni
               položaj. In to ste naredili, ker niste znali v rebalansu za leto 2005, 2006, 2007 in
               2008 varčevati. Ampak to ni edini učinek. Drugi učinek je ta, da bo zaradi vračila
               kreditov do leta 2070 treba plačati za 75 milijard več obresti. In še tretji učinek,
               če sem prej povedal, če bi ohranjali financiranje iz državnega proračuna v višini 35
               milijard do leta 2012, bi imeli - to se imenuje neto sedanja vrednost bodočih donosov
               in stanja projekta - leta 2013 presežek sredstev v višini 75 do 80 milijard. To bi
               bil vir za Keltiko in za to, kar je gospod Janša obljubljal na Koroškem.</p>
               <p>Tretja razvojna os - tega denarja ni. Gospod državni sekretar, gospod Božič, pa dobro
               ve, da sta tretja in četrta razvojna os cesti, za kateri je bila dilema, ali bosta to
               cestninski cesti ali ne. In povsem jasno je, da bosta to sedaj morali biti - ali bo
               to zdaj elektronsko cestninjenje ali bo deloma odprt, deloma zaprt sistem - sistem,
               na katerem bodo ljudje, zato da se bodo prej pripeljali s Koroške v Ljubljano, morali
               plačati cestnino. Odprto je bilo - kolega Marko Pavliha kot bivši minister za promet
               in sedanji podpredsednik Državnega zbora - ravno to vprašanje, ali bomo uspeli
               financirati tretjo in četrto razvojno os, po domače povedano, z viri, ki ne zahtevajo
               cestninjenja. Ker ti dve osi omogočata določene pretoke, ki jih uporabljajo tudi
               turisti in tako naprej, in če ni cestnin, se pač pelješ po tem delu Slovenije. Ta
               zgodba je sedaj praktično zaprta, ker je izplen tega projekta seveda negativen.</p>
               <p>Toliko okoli avtocest. In zato je seveda napačno v proračunu 2008 ne zagotoviti
               realnih virov in celo govoriti, saj mi bomo pa uvedli zaprt sistem, mi bomo pa
               cestnine dvignili. Ali veste, saj je čisto vseeno, ali vi dvignete na enoto ali vi
               zajamete 700.000 ljudi več, ampak dejstvo je, da se bodo cestnine dvignile; in tisti,
               ki se malo spoznate na prometno politiko, veste, kaj bo posledica tega. Ljudje bodo
               začeli ubirati poti po državnih cestah in potem bomo imeli dve vrsti državljanov, ene
               v zaprtem sistemu in ene na državnih cestah. In problemi, ki se bodo pojavljali na
               državnih cestah, v vaseh, v manjših mestih, v Mengšu in tako naprej, bodo enormno
               večji, kot če bi uspeli ohraniti realne vire za avtoceste, in ne bi bilo potrebno v
               takšni meri zapirati sistema, kot ga boste morali sedaj narediti.</p>
               <p>In še okoli dolga. Gospod Tanko je odšel. Dejstvo je, da je Slovenija do leta 2004
               dolg držala pod tisoč 900, tisoč 800 milijard, če upoštevam, da je 1.800 milijard bil
               dolg, da pa je bilo na računih Banke Slovenije še 100 milijard kupnine, 105 milijard
               kupnine. Mislim, da je ta številka prava, iz naslova privatizacije Nove Ljubljanske
               banke je bil ta dolg 1.700 milijard, ker je tako pod 28% BDP-ja v takratnih
               številkah. In dejstvo je, da bo ta številka zdaj narasla na 2.800, 2.900 milijard, to
               so neizprosne številke. Ali bo pa narasla samo za toliko ali ne, je pa odvisno, kaj
               vse se bo še dogajalo v proračunu 2008 in 2007. In ker imamo v proračunu 2007, bom
               samo dve pomembni postavki povedal, predvideno ne 500 milijonov evrov, ampak 1000
               milijonov evrov davka od dobička, ker imamo visoko udeležbo na dobičku in dohodki od
               premoženja in ker celo uporabljamo za tekočo porabo "signurage", enkratni dohodek iz
               izdaje evrokovancev, za katerega, gospod minister, bi bilo dobro, da ga Vlada varno
               spravi v rezervo; ampak ga ne, ker se rezerva zmanjšuje ne pa povečuje. In ker imamo
               vse te vire, ki so izredno vprašljivi, iz gospodarskih razlogov bo nemogoče, razen če
               bomo omejevali porabo, razen če se bo varčevalo v zadnjem letu Janševe vlade, zapreti
               proračun brez dviga DDV. To so številke in zato ni čudno, in s tem končujem, da je
               predsednik Vlade naročil svojemu novemu strateškemu svetu: "Kot vašo prvo nalogo,
               povejte mi, kje naj vzamem 50 milijard tolarjev, ki jih nimam še v proračunu 2008,
               ker se še bojim dvigniti DDV in bom to naredil šele konec leta 2007?" In gospod Bole
               je povedal, da res ni mogoče dvigniti DDV-ja, ker bo vsaj za 50% Slovencev to
               pomembno spremenilo neto dohodkovni položaj in se bo spet splačalo odpeljati v Trst,
               Gorico, Celovec, Gradec, na Hrvaško, Madžarsko po nakupe. To študije strokovnjakov
               govorijo in o tem vodimo danes razpravo in zato mi takšnega proračuna tako fiktivno,
               netransparentno, v določenih delih tudi nezakonito zaprtega ne moremo potrditi.
               Najboljše bi bilo danes kar zaključiti razpravo o Proračunu za 2008, počakati na to,
               kaj bo Strateški svet naredil, potem pa bo gospod minister, gospod predsednik Vlade
               moral pač še enkrat priti v Državni zbor. Po nepotrebnem smo v zadnjem mesecu in pol
               vodili razpravo, sploh je ne bi vodili, če bi gospod predsednik Državnega zbora
               naredil to, kar je njegova naloga - pogledati papir, videti, da mu manjka 50 milijard
               in papir vrniti nazaj Vladi Republike Slovenije. Vendar seveda to naredijo v
               parlamentih, ki delujejo kot proračunske avtoritete, ki so do vlade suvereni. Ta
               parlament pač, poznano je, to ni in zato po nepotrebnem pravzaprav vodimo to
               razpravo, ker bomo to razpravo vodili na povsem drugih številkah čez slabo leto
               ponovno v tem Državnem zboru; in takrat vam bom iz magnetograma prebral nekatere
               elemente današnjih razprav. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp25">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Kot predsedujoči si seveda ne dajem pravice do replike, ugotavljam pa, da
               je gotovo prometna infrastruktura eden od ključnih dejavnikov proračuna, ampak seveda
               ne edini, tako da smo še vedno pri splošnem delu, jasno pa je, da lahko vsak
               razpravlja o tem, kar mu leži na srcu oziroma na duši. Vabim k besedi kolega Mira
               Petka.</p>
            </sp>
            <sp xml:id="SDZ4-Izredna-23-2006-11-17.sp26">

               <speaker>MIRO PETEK:</speaker>

               <p>Hvala za besedo, gospod podpredsednik. Vsem skupaj lep pozdrav. V teh dveh dneh smo
               slišali precej okoli tako imenovanega kolapsa javnih financ, o potratnosti države, o
               potratnosti Vlade, hkrati pa smo danes slišali nekaj gorkih na račun dejstva, da
               proračunski uporabnik Ministrstvo za zdravje kani zmanjšati proračunska sredstva.
               Slišali smo izjavo, češ, da imamo opravka z "ministrom minus 3%", mislim, da je to za
               gospoda Bručana kar laskav naslov, kajti prejšnje Vlade so imele "ministre plus 3%".
               Vemo, zakaj so si pridobili takšno poimenovanje.</p>
               <p>Mislim, da je to zmanjšanje proračunskih sredstev pri proračunskem uporabniku
               Ministrstvo za zdravje posledica dobrega dela ministra in ministrstva, ne pa
               zmanjšanja standarda zdravstvenega varstva, kajti kljub zmanjšanju proračunskih
               sredstev je v Predlogu rebalansa Proračuna Republike Slovenije za leto 2007, Predloga
               proračuna za leto 2008 Ministrstvo za zdravje z notranjimi rezervami oziroma z
               notranjimi prerazporeditvami povečalo sredstva za program investicij v primarno
               zdravstveno varstvo in v bolnišnično zdravstvo, in to v letu 2007 za 2,2 milijona
               evrov, kar predstavlja 23,9% povečanje integralnega dela investicij. Investicija v
               bolnišnično zdravstvo skupaj z investicijami v primarno zdravstvo tako skupaj znaša
               skorajda 50 milijonov evrov oziroma 56% celotnega proračuna Ministrstva za zdravje. V
               prihodnjem letu in v letu 2008 bo tako za investicije namenjenih kar 16,5 milijonov
               evrov več, kar bo omogočilo tudi zanesljivo izvajanje vseh tekočih investicij v
               slovenske bolnišnice. Gospod predsednik, dovolite mi, da mogoče malo skrenem v ta
               posebni del proračuna, ker sem ravno pri besedi. Rad bi rekel tole, da takšna
               politika Ministrstva za zdravje bo tudi splošni bolnišnici v Slovenj Gradcu namenila
               nekaj denarja oziroma precej denarja za gradnjo kirurško-ginekološkega bloka. To
               dejstvo je nadvse pomembno za koroško regijo, ki na to investicijo čaka že vse od
               leta 1994. Ta kirurško-ginekološki blok pa je povsem dotrajan in ne ustreza več
               sodobnim standardom tega tisočletja. Skupno je za obnovo in dograditev slovenjgraške
               bolnišnice v prihodnjih treh letih namenjenih kar 3,7 milijarde tolarjev. Koroška že
               dolgo ni bila deležna takšne pozornosti državnega proračuna. V letu 2007 je za
               slovenjgraško bolnišnico odmerjenih 665 milijonov tolarjev, v proračunu za leto 2008,
               o katerem se danes pogovarjamo, 1,8 milijarde tolarjev in v letu 2009 še dodatnih 823
               milijonov tolarjev. Ta ginekološko-porodni blok oziroma kirurški blok pa je bil
               grajen daljnega leta 1959 in v teh letih ni bil deležen nobene investicijske
               pozornosti. Seveda ta vsota 3,7 milijarde ne bo zadoščala, potrebna bo vsaj še enkrat
               tolikšna vsota, da bi obnovili tudi 90% odpisano in dotrajajo opremo, toda začetek
               kljub vsemu je. Bivša vladajoča elita žal ni imela volje, da bi posegla, da bi
               pričela vlagati tudi v koroško regijo. Imeli so 12 let ministra za zdravje, današnji
               direktor slovenjgraške bolnišnice je nekaj časa sedel tam, kjer danes sedi dr. Marko
               Pavliha in potrebno je bilo čakati na spremembo oblasti, da smo prišli do te nadvse
               pomembne investicije za celotno Koroško.</p>
               <p>Kolega Pavliha je na začetku današnje seje citiral našega znanega literata, ker pa
               ravno govorimo o Ministrstvu za zdravje in o zdravju, mi dovolite, da citiral
               Hipokrata. Ta je pred davnimi davnimi leti rekel tole "Življenje je kratko,
               priložnost redka, izkušnja varljiva, odločitev pa težka." Moja odločitev glede
               podpore proračunov 2008 ne bo težka. Hvala.</p>
            </sp>
            <sp xml:id="SDZ4-Izredna-23-2006-11-17.sp27">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. In besedo ima gospod Hvauc.</p>
            </sp>
            <sp xml:id="SDZ4-Izredna-23-2006-11-17.sp28">

               <speaker>SREČKO HVAUC:</speaker>

               <p>Hvala lepa, gospod podpredsednik. Glede na to, da so nekateri predhodniki
               razpravljali o pomenu in problemih prometne infrastrukture, bom tudi jaz tukaj začel,
               zaključil pa z drugo temo. In sicer, kolega Cvikl je povedal, da se je prejšnja
               ekipa, prejšnja garnitura odločila, da bo ceste gradila v nekem davčnem časovnem
               obdobju, domačo operativno itn. In seveda, da bo tudi finančno se to tako izšlo v
               zelo kratkem času, da bo ta program potem že kar polnil proračun in bomo iz tega
               razvijali, ne vem, kaj še vse.</p>
               <p>Res je, da se je prej to gradilo v nekem daljšem časovnem obdobju, to pomeni bolj
               počasi, s počasno dinamiko. Ampak ne smemo pozabiti, da se razmere spreminjajo.
               Prvič, smo v nekem globaliziranem svetu, kjer se ta transport nenehno veča, vstopili
               smo v Evropsko unijo, kar je dodatno spremenilo nekatere stvari, in tretje, kar je, v
               Sloveniji je še mnogo območij, kjer ni povezav z avtocestami. In potem govoriti o
               tem, da bomo gradili počasi, je vprašanje, ali je to sprejemljivo za vse dele
               Slovenije. Zato smo morali poiskati nek pospešen model izgradnje avtocest, ki bo
               omogočil, da bodo bolj odročni kraji prej prišli do nekih kvalitetnih cest oziroma
               avtocestnih povezav. Poleg tega pa gradnja avtocest predstavlja neko dolgoročno
               investicijo, ki jo bo uporabljalo več generacij. In zaradi tega je bil izbran model,
               ki omogoča financiranje tudi na dolgi rok in na drugi strani pokritje iz prihodkov
               cestnin. To se že kaže v pospešeni gradnji avtocest in to se bo odražalo tudi v
               prihodnje, brez posebnih posledic za javne finance. Strahovi ali pa neke temne
               napovedi, da bo treba zvišati cestnine, se popolnoma strinjam s kolegom Tankom, da
               temu ne bo tako. Samo zajeti je treba vse; danes se nekateri vozijo zastonj po
               avtocestah, nekateri pa avtoceste v veliki meri plačujemo. In zaradi tega so nekateri
               drugorazredni državljani tisti, ki plačujejo, ne pa tisti, kot je kolega Cvikl
               omenil, da je pač vseeno, ali bomo zajeli več ali manj, ampak če bomo pač naredili
               zaprti sistem, se bodo eni vozili po državnih cestah in bomo takrat imeli neke
               drugorazredne državljane. Ne, danes jih imamo, ker se eni vozijo praktično zastonj.
               Toliko okrog tega.</p>
               <p>Glede na čas bom spregovoril še nekaj besed okrog vprašanja, ki se suče že iz
               proračuna za leto 2007 in se nadaljuje v proračunu za leto 2008 - to je dvig DDV.
               Najprej malo zgodovine. Leta 2001, ko je bil bivši predsednik Vlade še finančni
               minister, je zagovarjal dvig DDV, in sicer z namenom, da bi višji prihodki iz DDV
               pomenili večje državne naložbe, ki bi pa potem spodbudile višjo gospodarsko rast.
               Takrat se ni nihče oziral na pripombe, na opozorila raznih makroekonomistov, med
               njimi je bil tudi gospod Veljko Bole, ki je opozarjal, da bodo učinki dviga DDV prej
               negativni. Tudi Vladi se ni zdelo kaj posebno potrebno, da bi sprejela neke javne
               kritike, niti ni izračunala, kolikšen bo sploh dejanski vpliv te večje državne porabe
               na gospodarsko rast in tako naprej.</p>
               <p>In kaj so bili pa rezultati tega? Podatki za leto 2000 kažejo, da so se naložbe
               države, investicijske naložbe celo realno znižale za okoli 3 milijarde, da Banka
               Slovenije ugotavlja, da je prišlo do velikih inflacijskih pritiskov in da so se vsi
               učinki takratnega dviga DDV-ja potrošili za polnjenje proračuna, za večje plače v
               javnem sektorju in za transferje do ZPIZ-a. Se pravi, nič od tistega, kar je bilo kot
               glavni razlog navedenega, se ni uresničilo, nič pozitivnega. Ob tem, da takratna
               vlada, to je treba posebej poudariti, ni zniževala dohodnine, ni zniževala davka na
               izplačane plače in ni zniževala nominalne stopnje davka od dobička v podjetjih, če
               tako rečem. Nič od tega, samo DDV je dvignila. Sedanja Vlada je to troje, kar sem
               naštel, že naredila oziroma te stvari v nekem časovnem obdobju potekajo in se bodo
               tudi realizirale. O tem, da bo prišlo do dviga DDV-ja, pa razen nekih črnogledih
               napovedati gospodov iz LDS-a nimamo nič. Samo napovedi - take, kot jih poslušamo že
               od rebalansa proračuna za leto 2005, da bo prišlo do kolapsa javnih financ proračuna
               2006, 2007 in sedaj tudi pri proračunu 2008. Nič konkretnega, samo napovedi, ki se do
               sedaj, vsaj do sedaj niso nikoli uresničile. In prepričan sem, da se tudi v prihodnje
               ne bodo.</p>
            </sp>
            <sp xml:id="SDZ4-Izredna-23-2006-11-17.sp29">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Replika? Gospod Cvikl, replika, prosim.</p>
            </sp>
            <sp xml:id="SDZ4-Izredna-23-2006-11-17.sp30">

               <speaker>MAG. MILAN M. CVIKL:</speaker>

               <p>Replika na gospoda kolega poslanca je zelo enostavna. Gospod poslanec, ni moja
               napoved, da bo prišlo do dviga DDV, to je napoved Vlade Republike Slovenije. Vam bom
               prebral številke. Domači davki na blago in storitve, davek na dodano vrednost, ocena
               realizacije leta 2006 - 2.671 milijonov evrov, se pravi 2,7 milijarde evrov; leto
               2007 - 2,8; 2.843, če zaokrožimo 2,8 milijarde. Leta 2006, ponavljam, 2,7, leta 2007
               2,8 milijarde prihodka iz naslova evrov. Ampak, poglej ga vraga, predlog proračuna
               2008, ocena prihodkov iz naslova DDV 3,2 milijarde tolarjev. Namesto običajnega
               prirasta, ki je bil v letu 2007, da bom zelo natančen - 160 milijonov evrov, je
               prirast v letu 2008 320 milijonov evrov, enkrat več. In sedaj mi vi razložite, kdo si
               izmišljuje.</p>
               <p>Vlada Republike Slovenije želi imeti 3,2 milijarde prihodkov iz naslova DDV, četudi
               jih ima v proračunu za leto 2007 samo 2,8; in je običajni letni prirast zgolj 150,
               160 milijonov evrov, v letu 2008 pa je ta prirast dvakrat višji, stopnja rasti 11,9
               in zakaj je temu tako. Kot piše v obrazložitvi predloga proračuna, ker je
               vkalkulirana 21% in 9% stopnja, nižja in višja stopnja DDV v skladu z dokumentom
               Vlade Republike Slovenije; in zato je ta dodatni prirast. Fikcija, izmišljotina,
               ampak ne naša, to je dokument Vlade Republike Slovenije. Pričakuje 3,2 milijarde
               prihodkov iz naslova DDV, potem ko ga je bilo v letu 2006 samo 2,7 milijarde in ga je
               za leto 2007 brez spremembe stopnje DDV predvideno samo 2,8 milijarde. Tako velikega
               skoka realno brez dviga DDV ni mogoče izpeljati in zato je to fikcija. Ampak jaz ne
               govorim, da je potrebno dvigniti DDV, končujem, ne govorim o tem, govorim preprosto o
               številkah, ki jih je dala v proračun Vlada in jih veselo porablja.</p>
            </sp>
            <sp xml:id="SDZ4-Izredna-23-2006-11-17.sp31">

               <speaker>PODPREDSEDNIK DR. MARKO PAVLIHA:</speaker>

               <p>Hvala lepa. Še gospod Janc.</p>
            </sp>
            <sp xml:id="SDZ4-Izredna-23-2006-11-17.sp32">

               <speaker>KRISTIJAN JANC:</speaker>

               <p>Hvala, predsedujoči. Spoštovani ministri in sekretarji, kolegice in kolegi! Ker smo
               se naposlušali že včeraj in danes o teh Predlogih proračunov 2007 in 2008, danes
               imamo predvsem dopolnjen Program proračuna 2008, ki je pred nami, razprava teče in
               seveda sledi nekemu skupnemu cilju te vlade, te koalicije, ki ima seveda drugačne
               prioritete, kot jih je imela prejšnja vlada. Hvala bogu, bi rekli slovenski volivci
               in volivke in temu je tako.</p>
               <p>Ne nazadnje, prav je, da se o tem razpravlja, in prav je, da imamo različne poglede,
               saj to je parlament vendarle. Ne razumem narobe kolega Cvikla, ki pač trdi svoje in
               ki svoje zagovarja, in ga popolnoma razumem, ki to pravico ima. Pa vendarle, jaz sem
               prepričan kot poslanec te koalicije in ko sem dobro pogledal ta proračun in stvari,
               ki jih ta Vlada, ki jo ta naša pogodba zavezuje se mi zdi, da sledi tem ciljem zelo
               jasno in da je uravnotežen, razvojno uravnan, gleda celo Slovenijo, ne samo osrednje
               Slovenije, poskuša podeliti ta kos pogače, ki je na voljo za delitve tako, kot je.
               Vse je odvisno od številnih možnosti, ki jih ima vsak .../Nerazumljivo./ naj bo to
               državni, lokalni ali evropski, so neke možnosti omejene. Definitivno je res, da bo
               mnogo odvisno od našega uspešnega gospodarstva, makroekonomskih kazalcev. Danes
               govorim bolj ali manj o ocenah 2008, niti minister Bajuk niti nekdo drug ne more
               vedeti, kaj se bo točno takrat zgodilo. To je pač ocena, napoved, gospod Cvikl. Jaz
               mislim, da je temu tako. Da tega vsevedeža, da bi vedel točno, kako se bo zgodila
               zgodba prihodkov 2008, verjetno v tej Sloveniji nobeden nima. Je pa res, da je
               Slovenija na tem področju po mojem naredila velike uspehe in zagotovo hočemo še več
               in boljše. Mislim, da je zagotovo priložnost, da bo ta proračun, ki bo dovolj
               optimističen, kot sem povedal, in razvojno naravnan, dal določene pozitivne premike,
               še boljše rezultate, predvsem pa bomo poskušali na celotnem področju Slovenije tiste
               stvari, ki so bile zapostavljene, definitivno popraviti. 2008 bo zagotovo za
               Slovenijo izjemno pomembno leto, pa ne samo zaradi tega, ker bodo parlamentarne
               volitve; zato, ker bomo predsedovali Evropski uniji. To je zagotovo tudi znatni
               strošek za Slovenijo, definitivno. Hkrati pa je tudi velika čast in priložnost, da to
               dobro izkoristimo. Jaz verjamem, da priprave tečejo uspešno in da bo Slovenija znala
               to veliko priložnost dobro izkoristi in s tem nadoknaditi vse tisto, kar doslej
               mogoče nismo bili toliko uspešni. Bo leto 2008 v mnogočem po mojem prepričanju
               prelomno in seveda tudi v tem smislu uspešnosti še bolj potrjeno. Okoli DDV-ja
               govorimo, poslušamo tukaj že kar nekaj mesecev zgodbo od davčne reforme, proračuna
               2007 in 2008. Veliko je bilo povedanega, tudi veliko dosti jasnih odgovorov ministra
               za finance in ostalih, da ta stvar je pač, da bo Vlada vse naredila, da do neke
               spremembe ne pride. Jaz sem prepričan, da se nobena Vlada, noben minister ne želi kar
               tako dvigniti DDV. Komu je to všeč? Meni tudi ni in tudi tebi, gospod Cvikl, ni,
               zagotovo, kot potrošniku in kot politiku, odgovornemu. Jaz sem prepričan, da bo
               naredila vse notranje možnosti, ki jih ima v okviru proračuna, da tudi do tega ne bo
               prišlo. Dejstvo pa je tisto, kar se mi zdi pa zelo pomembno za ta proračun in
               prihodnje proračune, kako bomo še bolj uspešni pri črpanju evropskega denarja, to je
               zahteven proces. Nimamo tako veliko na izbiro strokovnih ljudi na tem področju, kajti
               to je pokazala tudi prejšnja Vlada, zdajšnja po kazalcih kaže velik korak naprej,
               tukaj so še rezerve in tukaj verjetno ima tudi Vlada vse želje in cilje, da bi to
               uspešnost še povečala, verjetno bo treba v tem še kakšno stvar popraviti na
               zakonodajnem področju in tako naprej. Skratka, tukaj je cel kup palete odgovornosti
               na Vladi, na parlamentu, da poskušamo ta segment, ki ga želimo optimizirati v tem
               proračunu 2008, v teh številnih projektih, ki so vezani na evropski denar, še bolj
               oplemenitit. To je želja tako pozicije kot opozicije in zagotovo tudi slovenske
               Vlade, da bi bili pri tem čim bolj uspešni. Poudarki proračuna, ki se mi zdijo
               izjemno pomembni - pač ne prihajam iz Ljubljane, prihajam iz Posavja je zagotovo ta
               cestni program. To je zgodba, spet je nedokončana in tudi včerajšnji številni manjši
               amandmaji so dali tukaj pozornost in poudarek koalicije posameznih regij v naši
               Sloveniji, da pač tukaj smo še zelo šibki. In da definitivno ta regionalna mreža je
               izjemno slaba, je podhranjena, je uničena, vmes še malce poplave, zime in tako
               naprej. In definitivno na tem področju moramo slediti, še posebej tiste regije in
               tiste občine, ki na žalost nimamo avtocestnega križa, to je velik hendikep, verjemite
               mi. In tisti, ki to imajo, imajo bistveno boljša izhodišča, bistveno boljše razvojne
               možnosti kot tiste regije, ki jih ta sreča ni dotaknila z avtocestnim križem. In
               zato, da posodabljamo normalno to regijsko mrežo, je zagotovo cilj tudi te Vlade in
               tudi tega skladnega regionalnega razvoja Slovenije, uravnoteženosti Slovenije, kajti
               tudi mi smo državljani, ki nimamo te sreče, da živimo ob avtocesti, in tudi mi želimo
               hitrejšega razvoja in tudi mi želimo hitrejše mobilnosti in tako naprej.</p>
               <p>In tu podpiram Vlado, da želi narediti korake naprej. Vsega naenkrat ne bomo uspeli,
               žal, v tem mandatu, niti mi, poslanci, niti Vlada, ker je ta zalogaj prevelik, je
               premočno podhranjen in ga bo težko naenkrat spraviti na tisti nivo, ki bi si ga
               želeli državljani, poslanci, župani.</p>
               <p>Zelo pomembno se mi zdi pa to, kar je tudi ena od mojih največjih želja in ciljev, pa
               verjetno tudi Vlade, da smo začeli resno s tretjo razvojno osjo. To je ta alternativa
               avtocestnemu križu, da bomo tudi tisti del Slovenije, pokrajin, ki jih povezuje
               tretja razvojna os, od Dravograda do Metlike, da najdemo enkrat v prihodnjem času
               tudi ta črni pas, ki je dobesedno odmaknjen od te zgodbe, da pridemo do te hitre
               povezave cest in s tem bo ta beseda postala dejanje, večja uravnoteženost, večja
               prepoznavnost, večja možnost za razvoj. Skratka, vse tisto, kar nas teži v tem času,
               ko nimamo te zgodbe, ki se ji reče hitra cesta ali hitra mobilnost bodisi za
               gospodarstvo bodisi za državljane, občane. Mislim, da ta projekt teče v pravo smer,
               tudi Vlada ga podpira in ima določene postavke že v proračunih. Na tem se aktivno
               dela in v upanju, da se bo čim prej fizično začel in tudi končal, bo to zagotovo
               velik prispevek k zgodbi o uspehu avtocestnega križa, ki bo dal Sloveniji nov zagon,
               gospodarski in siceršnji, kot ga sicer zdaj nima, in se vse bolj ali manj kopiči v
               centrih, vse bolj se prazni podeželje, vse bolj se praznijo regije, kar seveda ni
               namen te Vlade, te koalicije, pa zagotovo tudi tega Ministrstva za finance ne, pač pa
               je želja, da se to ohrani. In tu, se mi zdi, ima ta proračun tudi ta poudarek.</p>
               <p>Tista zgodba, o kateri pa tudi veliko poslušamo v Državnem zboru - verjetno tudi
               zato, ker mnogo kolegov prihaja iz bivših služb v ta prostor -, so Slovenske
               železnice, infrastruktura in te stvari. Dostikrat je bilo že povedano, da je bilo to
               področje v preteklosti zapostavljeno in da želimo tudi to področje infrastrukture
               urediti, seveda postopoma, saj gre za velika sredstva, velik zalogaj. Vlada je
               določene spremembe že pripravila in jih je parlament sprejel. Določena poroštva, da
               se bo tudi ta segment na področju železniške infrastrukture počasi urejal in postal
               bolj konkurenčen, hitrejši in bolj pretočen, da se ta, tudi ta prometna stvar, ki je
               izjemnega pomena za vsako državo, tako tudi za Slovenijo, počasi pripelje do tistega
               nivoja, kjer si želimo v evropskem prostoru biti bolj konkurenčni, tako na področju
               tovornega kot potniškega prometa.</p>
               <p>Seveda, vsa ostala vlaganja v druga področja, ki so tudi pomembna za življenje, kot
               je šolstvo, kultura, šport, zdravstvo, vse to je pomembno in ima posebno težo. Tudi
               tu so postavke kar smele v določenih delih in se tudi tu precej vlaga še naprej v to
               infrastrukturo, v to znanje, ki je tako pomembno za Slovenijo, kajti želimo čim več
               denarja vložiti v to področje, da se bo vračalo postopoma nazaj. Tako da sem globoko
               prepričan, ko gledam s svojega zornega kota, da ta koalicija in ta Vlada daje
               prednost temu, čemur pravimo skladnejši regionalni razvoj, da ima Slovenija tako
               sever, jug, vzhod kot zahod, ne samo osrednjega dela, in da skušamo pogledati tudi po
               Prekmurju, Posavju, v Beli krajini in še kje in tukaj dati neke možnosti, da se
               vendarle tudi ta Slovenija bolj enakomerno razvija v tem duhu. Je pa res, da ti
               nastavki, ki so napravljeni v tem proračunu 2008, so ocene, so predvidevanja, so
               pozitivni, gredo v tisto smer, ki jo zagovarja koalicija, ki jo zagovarja Vlada. Jaz
               sem prepričan, da daje to še večji uspeh te naše Slovenije in da bomo ob zaključku
               tega mandata 2008, ko bomo tudi predsedovali Evropski uniji, pokazali volivkam in
               volivcem, da smo bili v tem obdobju uspešna država in da smo naredili tisto, kar so
               prejšnje vlade nekoliko zapostavile ali pa so imele druge prioritete pri svojem
               financiranju. Ta Vlada, ta koalicija ima te in mislim, da moramo te tudi podpreti
               danes in da bo šla zadeva v pravo smer naprej. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp33">

               <speaker>PODPREDSEDNIK DR. MARKO PAVLIHA:</speaker>

               <p>Hvala tudi vam. Besedo dajem še ministru dr. Bajuku, če želi.</p>
            </sp>
            <sp xml:id="SDZ4-Izredna-23-2006-11-17.sp34">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Slišimo in poslušamo ponavljajoče se ocene, kako je
               Slovenija ob robu nekega popolnega kolapsa, a vendar to se ponavlja z velikim
               prepričanjem in se ustvarja ali pa se skuša ustvariti neko vzdušje, da resnično
               stojimo na pragu neke strahotne krize, kjer bo dejansko zrušila vse, kar smo Slovenci
               zgradili v naši zgodovini. Podatki so pa dejansko drugačni. Dejstvo je, da še dolga
               leta Slovenija ni imela tako visoke gospodarske rasti, da dejansko se javnofinančni
               položaj izboljšuje, o tem še malo več kasneje, in včerajšnji podatki Statističnega
               urada Republike Slovenije so pokazali še en pravi korak v pravo smer, namreč da se je
               zaposlenost v Republiki Sloveniji v mesecu septembru zvišala za 0,5%. Seveda se je
               tudi znižala brezposelnost, tako imenovana registrirana brezposelnost, in sicer na
               8,8%, kar se še ni zgodilo do sedaj. A vendar, ponavljajoče se ocene, kje smo in kaj
               se lahko hudega in strašnega v naši državi zgodi, in to sicer na takšen način,
               ponavljajoči način, morda se pa bo le nekaj prijelo. Jaz upam, da slovenska javnost,
               ki sledi tem razpravam, ne bo pozabila, ko posluša te goreče govore, na konkretne
               podatke in na svoje lastne, tudi življenjske izkušnje, saj vsakdo lahko opazi, da to,
               kar statistični podatki ocenjujejo in kažejo, se dejansko tudi dogaja v vsakdanjem
               življenju. No, naj še to povem, od leta 1996 Statistični urad Republike Slovenije
               pripravlja indeks o tem, kakšno je vzdušje v slovenskem gospodarstvu ali klima v
               slovenskem gospodarstvu. Zadnji podatek za avgust-september 2006 kaže, da ta indeks
               od leta 1996, ko se registrira in se ocenjuje, še ni bil nikdar tako visok kot sedaj
               in dejansko se tudi viša, in sicer 15 točk nad povprečjem, da dejansko trdi, ljudje,
               ko jih sprašujejo, kako gledajo našo skupno prihodnost, ocenjujejo, da je to na
               pozitiven način, in sicer na veliko bolj pozitiven način kot kdajkoli prej. To je
               tudi podatek.</p>
               <p>Sedaj pa kar se tiče proračuna za 2008. Ponovno smo slišali te goreče govore ne samo
               katastrofi, kako je dejansko neodgovorno, uporabljajo se besedila, ki niso ravno v
               skladu ne samo z dobrim okusom, kaj šele z minimalnim medsebojnim spoštovanjem, a na
               to smo že navajeni in na to sploh ne bom odgovarjal. Dejstvo pa je, da ta proračun
               predlaga ta Vlada, ki je pa nekaj tudi lahko dosegla, in je absolutno jasno in
               preverljivo drugače, kot pa je bilo v preteklosti. Če samo gledamo, in tem bom
               ponovil, moramo gledati ne samo proračun, ampak vseh štirih blagajn, ker če ne
               gledamo vse štiri blagajne, pademo v isto past, v katero smo padli že v preteklosti,
               ko smo mi podedovali in prevzeli odgovornosti, je bil ZPIZ zadolžen za nekaj čez 40
               milijard in zdravstvena blagajna je bila zadolžena za nekaj milijard, proračunček je
               pa luštkan izgledal. A vendar, ko smo vse to očistili, in to smo že počistili, moramo
               gledati, če hočemo primerjati, vedno celoto, vse štiri blagajne. In kaj se je zgodilo
               v teh štirih blagajnah in kaj se dogaja na podlagi teh predlogov, ki jih imate danes
               pred seboj in o katerem boste sedaj odločali. Dejansko se primanjkljaj znižuje, se
               znižuje nad tem, kar smo tudi predvidevali, ko smo proračun, veljavni proračun za
               leto 2007 sprejemali v tem Državnem zboru in o njem razpravljali, in sicer kar za 25%
               na 0,9% BDP-ja. In v letu 2008 pa na 0,8%. In če vzamete vsa štiri leta, to, kar se
               je že dogajalo v letu 2005 in je verificirano, plus naše najboljše ocene za 2006, to,
               kar imamo, ker konca leta še ni, veste, jaz ne morem tukaj dokazovati stvari, ki se
               še niso zgodile, a vendar na podlagi naših ocen in ocen v letu 2007 in 2008 mi
               predvidevamo, da bomo v povprečju primanjkljaj vseh teh štirih blagajn pod to vlado,
               ki naj bi zakuhala neko katastrofo, 0,97% BDP-ja, kar pa je 44% nižje, kot pa je
               povprečje prejšnjega obdobja prejšnje vlade. Ali so s tem doseženi vsi cilji? Seveda
               ne, vendar pa je dejstvo, ki se ne more zakriti.</p>
               <p>Drugič, moram spet ponoviti in mislim, da je prav, da slovenska javnost tudi to bolje
               razume, kako nas pa dejansko Evropa gleda in zakaj ima takšne pozitivne ocene, kar se
               tiče Republike Slovenije. Da lahko primerja države med seboj, morajo vse države
               poročati vsakih šest mesecev o dejanskem stanju, in sicer na podlagi neke
               metodologije, ki je enotna za vse. In ta metodologija se imenuje ESA 95. To pa gre -
               ne tako, kot imajo države, različne države imajo drugačne sisteme svojih lastnih
               javnih financ in skoraj vse v Evropi imajo na podlagi denarnega toka - gre pa na
               podlagi poslovnega dogodka, to se pravi izdatki se registrirajo na podlagi, kdaj se
               je izdatek dejansko zgodil, ne pa kdaj je denarni tok to priznal, kdaj se je to
               plačalo. V Sloveniji tega nismo imeli in smo se morali sedaj, ne samo sedaj, odkar
               smo vstopili ERM2, že poročamo o teh zadevah, smo se morali še kako truditi, naše
               strokovne službe na Ministrstvu za finance pa na Statističnem uradu še kako privaditi
               na nov način poročanja in registriranja teh podatkov. In nimamo podatkov za prejšnja
               leta od leta 2000, za nazaj tega nimamo še, morda bo sčasoma tudi to narejeno, a
               zaenkrat obstajajo samo ti podatki od leta 2000 naprej. Kaj pa ti podatki kažejo? Da
               od leta 2000 in do konca 2004 je bil primanjkljaj na podlagi te metodologije, ki jo
               Evropa uporablja, da lahko primerja vse države med seboj, je bil primanjkljaj
               celotnega sektorja države, veste, sedaj pa še širše kot javne finance, več kot štiri
               blagajne, vse, kar potencialno tudi spada pod najširši koncept države kot take. To se
               pravi, javni zavodi, skladi, vse, kar je v našem sistemu v nekem smislu prikrito pred
               očmi navadnega državljana. Na podlagi tega je bilo ugotovljeno, in to so primerljivi
               z podatki, ki jih je evropska služba za statistiko Eurostat že preverjala, je bil v
               letu 2000 primanjkljaj 3,9% BDP. V letu 2001 se je ta primanjkljaj povečal na 4,3%.
               Če bi takrat sanjali o takojnjšem vstopu v evro ali pa v spoštovanje maastrichtskih
               kriterijev, bi to bilo nemogoče, pač ne sme tako visoko biti. Potem je v letu 2002
               padlo na 2,5%, v letu 2003 ponovno gor na 2,8% in končno - 2,3% v letu 2004. Če
               vzamete povprečje tega petletnega obdobja, je to 3,16% BDP. Na podlagi teh podatkov
               pa poglejmo, kaj se je zgodilo sedaj, ko ta Vlada, ki naj bi Slovenijo pripeljala na
               prag katastrofe, kaj smo pa mi naredili. V letu 2005 je to padlo na 1,4% in po
               najboljših ocenah, ki jih sedaj imamo, o katerih smo že poročali Evropi, pričakujemo,
               da v letu 2006 v najslabšem primeru bo to 1,7%. Torej, v povprečju v tem
               katastrofalnem obdobju je pa 1,55%. Zanimivo je pa to, 1,55% BDP-ja. Če vzamete vse
               sklade, vse, ne samo javne finance plus vse zavode in sklade, kar nam je pač danega,
               je pa to 49% povprečja prejšnjega obdobja. To je Vlada, ki naj bi povzročala
               katastrofo.</p>
               <p>Res je, mi predlagamo v tem projektu Proračuna za leto 2008, če ne bomo zmogli
               ničesar drugega, da bi bilo nujno potrebno povišati DDV, vendar to predlaga taista
               Vlada, ki je lani, ko smo pripravljali Proračun za leto 2007, odločno nastopila in
               rekla: "Začnemo z odpravljanjem davka na izplačane plače." Kako bomo pa financirali?
               Ne veste! Lahko si greste pregledati magnetograme, teiste goreče govore o neki
               katastrofi, ki naj bi se strašansko zgodila. Mi smo takrat povedali, da bomo sprejeli
               določene ukrepe, ki nam ne bodo zahtevali, da bomo povišali DDV v 2007. Spoštovane
               poslanke in poslanci, v letu 2007 se DDV ne bo povišal.</p>
               <p>Danes, ko gledamo 2008. Res je, ponovno pravimo, če nič ne bomo zmogli, ne samo
               Vlada, tudi z vašo pomočjo v tem Državnem zboru nekakšne dodatne spremembe na
               področju javnih financ, se nam lahko to zgodi, a vendar smo prepričani, da ne. Zakaj
               pa ne? Pa to ni neka ocena, da bi bila kar iz žepa iztresena, mi ocenjujemo, da do
               tega ne bo prišlo zato, kot smo že, kot sem danes povedal, ko smo začeli to razpravo,
               mi smo predvidene prihodke gledali na podlagi zelo konzervativnih predpostavk, ker
               tako pač mora biti. Z denarjem se ne smemo igrati in prav gotovo to Ministrstvo za
               finance z ministrom na načelu se z "denarčkom" ne igra. In kaj smo povedali? Da smo
               ga pripravili na podlagi ocen Umarja, ki jo je napravil Urad za makroekonomske
               analize in razvoj spomladi. Danes vemo, že vemo, da so stvari nekoliko drugačne, in
               sicer na bolje, da to bo pomenilo neko pomoč k temu. Že to je zadostno, bi rekel,
               opravičilo, da ne gledamo samo, da ne prodajamo megle, ampak da resnično lahko
               pričakujemo, da bodo stvari nekoliko drugačne. Po drugi strani je pa še eno dejstvo,
               ta Vlada je leto dni nazaj sprejela program, reforme, zelo pomemben program, ki se
               trenutno uresničuje, uresničuje se v nekem časovnem okviru, ki tudi od vas zahteva
               stvari, ki smo jih sinoči slišali ob enih zjutraj, mislim upravičene očitke, da je
               delo v tem Državnem zboru glede na to, kaj vse prihaja in kakšni so predlogi,
               predlogi sprememb zakonov, takšnih in drugačnih, da je to velika obremenitev tudi za
               vas, spoštovane poslanke in poslanci. Ampak mi delamo proračun na podlagi tega, kar
               imamo v rokah, in ga moramo delati na podlagi zakonodaje, ki je trenutno veljavna,
               vedoč, da smo v neki proceduri, ki je resnično nenavadna, ker takšnih sprememb
               istočasno se še ni zgodilo v preteklosti. Morda, morda so te ocene neke
               neodgovornosti Vlade posledica prejšnjih izkušenj od prejšnjih let, gotovo se bo
               marsikdo spomnili tudi v tem Državnem zboru, ker nekateri ste bili tudi še poslanci v
               prejšnjih obdobjih, ko se proračun ni delal za prihodnost, ampak smo sprejemali v tem
               Državnem zboru proračune tam nekje v drugi polovici leta. Ja, takrat je bilo pa
               enostavnejše delati proračune, ker je že čas, za katerega se je pripravljal, je že
               deloma potekel. To smo odpravili. To je že dolgo časa. In hvala bogu, da smo v
               Sloveniji takšne praske odpravili. In delamo proračun na podlagi najboljše ocene, kaj
               se nam lahko zgodi v prihodnosti. In je ni Vlade, ne te, ne prejšnje, ne naslednje,
               ki bo lahko delala proračun na kakšni drugi podlagi, kot pa na ocenah o prihodnosti,
               vedno je ocena o prihodnosti, nekateri jo gledajo črno, zelo črno, nekateri pa delamo
               na podlagi preverjenih podatkov strokovnih služb in to je našega lastnega urada za
               makroekonomske analize in razvoj. Prepričan sem, kot sem že večkrat povedal, da do
               takšne spremembe DDV-ja ali pa sploh spremembe DDV-ja ne bo prišlo, ker vem, da čez
               leto dni, ko bomo gledali, kaj se je dejansko odvijalo, katere zakone, kakšne še
               dodatne spremembe bo ta Državni zbor sprejel, da bomo lahko naredili boljšo oceno in
               to tudi odpravili. Med drugim pa tudi to, in sicer ne na podlagi predlogov opozicije,
               ker še nismo slišali veliko predlogov, kako bi lahko in kje bi konkretno zmanjšali
               javno porabo, temveč samo dobronamerna opozorila, dajte jo še malo bolj znižati. In
               jo znižujemo. Dejansko se javna poraba bo znižala in se znižuje. In kot sem že včeraj
               povedal in bom danes ponovil, če gledano vse štiri blagajne in primerjamo to obdobje
               s preteklimi, moramo pač izključiti evropska sredstva. In kako je to bilo v
               preteklosti? V letu 2001, 2002, 2003 in 2004 se je ta javna poraba vseh štirih
               blagajn sukala od 44% BDP do 43,6%, nato ponovno 44 in še enkrat 43,6, torej v
               povprečju, recimo, enostavno 43,8. In kaj planira ta Vlada s tem proračunom, ki je
               danes pred vami? Taista javna poraba, tako primerljiva, bo padla za 1,9% BDP. In
               zakaj primerjanje z BDP? Ker, končno, tako je - veste, igračkanje z absolutnimi
               številkami, ne da bi primerjali z realnostjo, kako naše gospodarstvo raste, je
               nesmiselno in močno zavajajoče.</p>
               <p>Zdaj pa še nekaj o zdravnikih pripravnikih in terciarjih. Tudi to smo slišali in vem,
               da bomo ponovno slišali. Za kaj pravzaprav gre v vsej tej zadevi? Veste, da že
               uvajamo postopno odpravo davka na izplačane plače. Seveda, s tem se privarčuje
               določena sredstva, ker so izdatki pač manjši. V vseh tistih panogah, kjer Vlada ali
               pa vladne ustanove morajo plačati davek na izplačane plače, ga je zdaj manj. In to je
               nekaj manj sredstev, seveda. Od teh sredstev, ki jih bomo privarčevali s tem, da
               odpravljamo ta davek, in ki jih je seveda zdravstvena blagajna plačevala - ja, seveda
               je morala plačevati, tako je bilo -, bomo uporabili dve tretjini tega prihranka na
               področju zdravstva za to, da bomo prevzeli plačilo pripravnikov in terciarjev. Saj to
               niso avtoprevozniki, saj to niso ljudje, ki so popolnoma tuji zdravstvenemu sektorju!
               Pripravniki in terciarji, s tem da se pripravljajo in se vzgajajo, dejansko
               opravljajo konkretno nalogo, ki je popolnoma v skladu z namenom in ciljem zdravstva
               samega. Ali mi zmanjšujemo kakšno stvar? Če kaj, bo vsaj ena tretjina dodatnih
               sredstev še ostala zdravstveni blagajni. Vprašati pa se moramo legitimno, kako je to
               mogoče, da ravno od tistih virov, ki so ta davek na izplačane plače uvedli pred leti
               in so resnično takrat posegli v sredstva, ki so bila namenjena za zdravstvo, ta Vlada
               ga sedaj odpravlja, pa slišimo očitke, kot da bi nekaj kradli. Spoštovane poslanke in
               poslanci! Z odpravljanjem davka na izplačane plače tudi z vašo podporo omogočamo, da
               bomo te stvari očistili in jih spravili na neko normalnost, ki jo niso poznali od
               tistega trenutka, ko je ta davek na izplačane plače bil uveden.</p>
               <p>Slovenske železnice - dobrodošli v Sloveniji. Slovenske železnice so eden od
               največjih problemov, s katerim se sooča Republika Slovenija. Zakaj? Samo za neko
               primerjavo, da bo bolje razumljivo. Ocene strokovnjakov in to so - ocene za prihodnje
               investicije so vedno nekoliko nižje, kot pa se potem izkažejo - če bi Slovenija danes
               hotela posodobiti peti in deseti koridor, kar je skupnega pomena za našo skupno
               prihodnost, bi morali temu posvetiti 8 milijard evrov. Da se ne bomo izgubili v
               cifrah, en slovenski proračun, eno leto slovenskega proračuna in zelo mogoče še malo
               več. Seveda se zavedamo in ni treba, da slišimo goreče govore, češ pazite se, kaj bo.
               Seveda se zavedamo. Sprašujem se pa, kje so pa bili takrat, ko so ti isti problemi že
               obstajali, nelegalno ravnanje, protizakonito ravnanje. Ta Vlada se ni izmislila
               agencij, si ni izmislila takšnega sistema javnih financ, kot ga imamo, in bomo
               skušali vse to popraviti in pravočasno, mislim, da bomo tudi to dosegli. Ne moremo pa
               vsega naenkrat, to je pa res. Ja, mi bomo, kot sem že izjavil na Odboru za javne
               finance, mi se tega zavedamo in strokovne službe raznoraznih ministrstev, vključno
               tudi Ministrstvo za finance, resno delamo na neki sistemski rešitvi tega vprašanja:
               vprašanja Slovenski železnic. Vemo, da to ni enostavno. In tudi pričakujemo, da po
               razpravi, ko bo ta Državni zbor sprejel Zakon o javno-zasebnem partnerstvu, da bomo
               lahko tudi na tem področju napredovali in temu državnemu zboru predlagali dolgoročne
               sistemske rešitve, ki v kolikor bodo zahtevale sistemske spremembe - ja seveda, bomo
               poročali, ne samo slovenski javnosti, temu Državnemu zboru in skupaj z vami iskali
               dolgoročne rešitve. Med drugim tudi zato, ker tako zahteva zakon, ne pa samo zdrava
               pamet.</p>
               <p>Zdaj pa še nekaj o tujih investicijah. Pač, se ne brigate za spodbujanje tujih
               investicij. Ja, res je, ta Vlada pa le verjame, da je veliko bolj pomembno ustvariti
               pravo vzdušje, pravno okolje, ki bo zagotavljajo pravico tudi malih delničarjev v
               Sloveniji, da si ustvari takšno vzdušje in tudi jasna zakonodaja, kar se tiče davkov.
               Prepričani smo, da je to boljša pot kot pa zagotavljanje raznoraznih podpor, ki so v
               določeni meri normalne. Jaz osebno sem zelo vesel, da ne bom poslušal še enega govora
               o tej zadevi, da Revoz se je odločil, da ostane tudi s podporo slovenskih
               davkoplačevalcev, ki niso bile malenkostne zadeve, in to je prav. Jaz mislim, da je
               to zelo pomembno. Pa veste, zakaj? Med drugim tudi zato, ker se bo dodana vrednost v
               našem gospodarstvu napram novega Revoza, tako kot so mi poročali direktorji te
               ustanove, se bo z novo investicijo povečala od 17%, to se pravi, slovenska dodana
               vrednost je bila do sedaj 17% in baje po njihovih ocenah bo šla nekaj čez 30 morda
               tudi 34%. To je pomembna stvar za slovensko gospodarstvo. In mislim, da je bistvena
               odločitev pa pravilna, da čeprav smo morali slovenski davkoplačevalci še kako
               žrtvovati sredstva za to, mislim, da je to pozitivno. Res pa je, da če hočemo
               dolgoročno takšen razvoj in sodelovanje tujih investicij, moramo pa ustvariti čim
               boljše okolje, jasna pravila igre in te tudi dosledno izvajati. In to je bolj
               pomembno, kot pa določene postavke na proračunu.</p>
               <p>Samo še komentar in s tem se vračam na to, kar sem že omenil v začetku, ohranjanje
               delovnih mest. Češ moramo začeti subvencionirati investicije, ker če ne, pa ne bomo
               ohranjali delovnih mest. Spoštovani, samo to bi vas prosil, vzemite še enkrat na
               znanje včerajšnji podatek slovenskega urada za statistiko, Statističnega urada
               Republike Slovenije, da se je zaposlenost v enem mesecu, mesecu avgustu, zvišala za
               0,5%. Nekaj se le pozitivnega dogaja v tej naši državi. Upam, da ne glede na to, kaj
               slišite, boste tudi to znali oceniti. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp35">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Gospod Cvikl se je javil k repliki. Izvolite.</p>
            </sp>
            <sp xml:id="SDZ4-Izredna-23-2006-11-17.sp36">

               <speaker>MAG. MILAN M. CVIKL:</speaker>

               <p>Se bom zelo na kratko oglasil na tiste najbolj pomembne zadeve, kjer je minister
               zavedel slovensko javnost. Najprej glede železnic. To, kar ste predlagali in je bil
               sprejet zakon, je nesistemska rešitev, ker agencija nima realnih virov, da si je
               lahko sposodila 100 milijard tolarjev, kar ste ji vi dovolili.</p>
               <p>Drugič, glede zdravstva. Upravni odbor Zavoda za zdravstveno zavarovanje poslankam in
               poslancem sporoča, da je financiranje zdravnikov pripravnikov evropska praksa, ki je
               bila usklajena z Ministrstvom za zdravje in Ministrstvom za finance in bo sprejetje
               Zipra in ne s tem amandmajem, ki ga je predlagal, ogrozil materialni položaj
               obveznega zdravstvenega zavarovanja in s tem možnost uveljavljanja pravic zavarovanih
               oseb in dostopnost do zdravstvenih storitev. 2,7 milijarde je zelo veliko denarja za
               dodatne programe v zdravstvu in to pomeni, da 10 tisoč slovenskih pacientov v 2007,
               2008 ne bodo imeli virov za to, da bi dobili zdravstvene storitve, za katere so
               zavarovani, ker je minister za finance skupaj z Ministrstvom za zdravje zahteval, da
               je to nova naloga zdravstvenega zavarovanje.</p>
               <p>In seveda okoli primanjkljaja in na koncu še o tujih investicijah. 1,7 primanjkljaja
               je potrebno primerjati z drugimi primanjkljaji ob enakih pogojih, vendar v letu 2006,
               ko je gospod minister zadovoljen s primanjkljajem 1,7, imamo 500 milijonov evra več
               obdavčitve podjetij, imamo v letu 2007 160 milijonov evrov več trošarinskih
               obdavčitev in seveda imamo za pol odstotka BDP proizvoda več sredstev iz Evropske
               unije. In če to primerjate med seboj, potem bi seveda ta primanjkljaj v letih 2006,
               2007 in 2008 glede na veliko višjo obdavčitev gospodarstva, glede na to, da bomo s
               trošarinskimi in DDV-jem potegnili več od prebivalcev, biti izravnan, pa ni, še vedno
               imamo luknjo. Reči, da imate nižji primanjkljaj, ko niste dali denarja za zdravnike
               pripravnike, za šolske malice, za financiranje železniške infrastrukture, seveda ni
               ustrezno.</p>
               <p>Še povsem na koncu o tujih investicijah. Gospod minister je povedal, da se bodo tuje
               investicije spodbujale v zaščito malih delničarjev. 3 leta že vladajo, pa še niso
               pripravili Zakon o zaščiti malih delničarjev. Reči, da boljše davčno okolje pomeni
               več tujih investicij, davki so v Sloveniji za 100% višji kot v času zadnjega leta
               mandata prejšnje vlade. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp37">

               <speaker>PREDSEDNIK FRANCE CUKJATI:</speaker>

               <p>Hvala lepa. Pokazal se je interes po razpravi, zato odpiram prijavo za tretji krog.
               Gospod Peče, izvolite. Imate besedo.</p>
            </sp>
            <sp xml:id="SDZ4-Izredna-23-2006-11-17.sp38">

               <speaker>SAŠO PEČE:</speaker>

               <p>Spoštovani prisotni! Odkrito, pa izven pripadnosti politične stranke ali pa izven
               pripadnosti opozicije priznati moram, da sem zelo razočaran nad govorom gospoda
               Bajuka, ki po moji oceni seveda ni dojel politike političnih strank ali pa politike
               slovenske parlamentarne demokracije.</p>
               <p>Jaz ne verjamem, da kdorkoli v tem Državnem zboru se obnaša tako neodgovorno, da bi
               ministra Bajuka ali ne nazadnje tudi javne finance v okviru naše države napadal,
               zaradi napadanja. Jaz verjamem, da vsi skupaj zasledujemo en in isti cilj, to je, da
               bi našim državljanom in pa seveda državljankam šlo čim bolje. Jaz vem, ne samo
               verjamem, da je seveda moč Vlade neprimerno večja kot moč opozicijskih strank ali
               poslank in poslancev. Iz tega naslova dojemanje izražanja bojazni zaradi dviga DDV-ja
               kot nekaj zlobnega, kar minister Bajuk trdi, je seveda popolnoma nesprejemljivo.
               Gospod Bajuk nas pač ni prepričal v to, da se v naslednjem proračunskem letu, torej
               letu 2008, ne bo zgodil dvig DDV. In moj namen in namen poslank in poslancev
               Slovenske nacionalne stranke je samo to, da bi dobili trdno zagotovilo, da Vlada
               Republike Slovenije ne bo dvignila davka na dodano vrednost, ker ocenjujemo, da sta
               slovenski državljan in državljanka že danes preveč obdavčena. In če se bodo
               uresničile napovedi, ki jih je gospod Bajuk podpisal v okviru proračuna Republike
               Slovenije, v katerem je jasno zapisal, da se bo DDV dvignil, potemtakem se vidi, da
               stojimo na popolnoma različnih bregovih. Jaz verjamem, da je v interesu vseh nas,
               slehernega izmed nas to, da se davki ne bi dvigovali. In gospod Bajuk - mi je zelo
               žal, da ga zdajle ni med nami - bi pač moral dojeti vsebino razprav kot nekaj
               pozitivnega in dobronamerno usmerjenega. In izražanje bojazni ali pa, drugače
               povedano, dojemanje kritike na predlog proračuna in na predlog fiskalne politike v
               prihodnjih letih odraža nezrelost slovenskega finančnega ministra, dr. Andreja
               Bajuka.</p>
               <p>Torej, dobronamerno je s strani opozicije opozarjanje na zapisano, da se ne sme
               zgoditi, da bi v prihodnjih letih naložili nova davčna bremena Slovenkam in
               Slovencem. Toda to dojemanje, moram priznati, je mene osebno kar zabolelo,
               razočaralo. Vsi skupaj, upam, tako kot upam, da Vlada Republike Slovenije teži k
               temu, da ne bi prišlo do povečanja davka na dodano vrednost. To bo slabo, to bo slabo
               za investicije, to bo slabo za slovenske osebe, najsi bodo v fizični ali pravni
               obliki in posledično s tem za gospodarsko rast. Zato vendar dovolite, da na to
               bojazen opozarjamo, kajti dejansko, ko bo do tega prišlo, bo prepozno. Takrat bomo
               lahko samo rekli, v zgodovini nekoč smo imeli možnost preprečiti, da do česa takega
               ne bi prišlo. In moj nasvet Vladi Republike Slovenije - in gospod Bajuk je bil
               opozicijski poslanec, zato bi moral vedeti, da v končni fazi vsi skupaj zasledujemo
               en in isti cilj, to je, čim manjša obremenitev slovenskih davkoplačevalk in
               davkoplačevalcev. Zato, če bi dobili iz tega naslova zagotovilo, da se bo v okviru
               proračuna Republike Slovenije črtal trdilni stavek - še enkrat ga bom prebral - "z
               dvigom DDV stopnje z 8,5 na 9 ter dvigom standardne stopnje z 20 na 21", samo za to
               gre, nič drugega.</p>
               <p>Drugače pa si v Nacionalni stranki, in verjamem, da v vseh ostalih političnih
               strankah, želimo konstantne javne finance, trde javne finance, javne finance, ki bodo
               odražale prihodnost naših državljank in državljanov. Toda ne prihodnosti, ki jih bo
               bremenila z novimi in večjimi davki.</p>
               <p>In dovolite za zaključek, le še stavek, gospod Bajuk je končal z besedami: "Nekaj se
               vendarle pozitivno dogaja." Ja, oprostite, ja menda se nekaj pozitivnega dogaja, če
               pa minister Bajuk razpolaga z osmimi milijardami evrov. Ali ne bi bilo sramota, da se
               iz osem milijardo evrov ne bi nič pozitivnega dogajalo? Mislim, to je nekaj
               samoumevnega, ampak težimo k temu, da bi se iz tega denarja, ki ga zajemajo
               proračunski prihodki, ne nazadnje tudi proračunski odhodki, bi dogajalo čim več
               pozitivnega, ne samo nekaj. In temu sledimo v razpravah, v obliki amandmajev in ne
               nazadnje v okviru javnih financ, kot jih dojemamo. Ampak tista skupna skrb je pa to,
               da bi našim državljanom in državljankam šlo čim bolje. Zato ne smatrati kritike ali
               opozoril na dejstva, ki ste jih napisali v vašem javnofinančnem aktu, kot nekaj
               zlonamernega. Hvala.</p>
            </sp>
            <sp xml:id="SDZ4-Izredna-23-2006-11-17.sp39">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima Homan.</p>
            </sp>
            <sp xml:id="SDZ4-Izredna-23-2006-11-17.sp40">

               <speaker>BOJAN HOMAN:</speaker>

               <p>Hvala za besedo, predsedujoči. Vsem prav lep pozdrav. Iz razprave gospoda Bajuka se
               je čutila neka iskrenost. In mislim, da smo jo vsi v tej dvorani začutili in tudi
               gledalci pred televizorjem. Pokazalo se je, kako je prav Vlada naredila, da je šla na
               teren, med ljudi po regijah, da se je seznanila dejansko s problemi in s težavami, in
               mislim, da so ti problemi in težave zajeti v proračunu za leto 2008. Vsaj tiste
               prioritete, ki jih je Vlada imela. Mislim, da so zajete, in mislim, da je proračun
               dober, razporejen med vse. Normalno, da ne moremo biti vsi zadovoljni in vsi nikoli
               ne bomo. Ampak zajeli smo vsako regijo, vsak je nekaj dobil.</p>
               <p>Opozoril bi pa ne eno, bi rekel, mogoče nerodnost tudi Vlade ali pa vsaj dal en
               napotek, naj pomisli, da predsedujemo Evropski uniji leta 2008. Prejšnje Vlade, sam
               sem bil zraven pri obisku Clintona in papeža, vse se je začelo dogajati zadnji
               trenutek. Vse ceste od letališča do Brda so se začela asfaltirati, vse cestne črte,
               oznake risati - vse zadnji trenutek. In tukaj bi prosil sploh sekretarja z
               Ministrstva za promet, da si vzamejo čas, da uredijo te ceste od letališča do Brda in
               potem nazaj dol do Kranja, ker tukaj bomo imeli osebno izkaznico vsi poslanci in cela
               Vlada. Ljudje bodo prišli na predsedovanje pol leta prej, bodo pol leta tukaj in pol
               leta po predsedovanju se bodo še zadržali tukaj. Dajte pogledati te ceste, to
               okolico, ali je urejena ali ni, in najdite denar v proračunu in začnite delati
               pravočasno, ne čakati na zadnje trenutke. Hvala.</p>
            </sp>
            <sp xml:id="SDZ4-Izredna-23-2006-11-17.sp41">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Bevk.</p>
            </sp>
            <sp xml:id="SDZ4-Izredna-23-2006-11-17.sp42">

               <speaker>SAMO BEVK:</speaker>

               <p>Hvala za besedo, gospod predsednik. Spoštovani zbor! To, kar poslušam včeraj in
               danes, pa tudi pravkaršnji nastop finančnega ministra, izgleda, da je torej ta Vlada
               res genialna in je v dveh leti skoraj vse rešila, recimo v dveh letih na 12 podlage.
               Kaj bo dejansko ostalo od dobe te Vlade v slovenski zgodovini, pa bo seveda pokazal
               šele čas. Upam, da ne samo dve raztreščeni molotoki na pročelju stavbe, kjer domujejo
               politične stranke ali pa nerešena romska problematika.</p>
               <p>Mislim, da je Vlada dobila zelo dobro urejeno in solidno zapuščino. Republika
               Slovenija je postala v času prejšnje Vlade članica Evropske unije, postala je članica
               Zveze Nato in bila je pripravljena na skorajšnji prevzem evra, ki se bo zgodil s
               1.1.2007. Če to ni dobra zapuščina, potem ne vem, kaj bil lahko bila. Lahko je
               problem nalepka, ampak to ste zelo hitro rešili, če je problem samo avtomobilska
               nalepka bila prejšnje Vlade, ker ste tako na veliko to oznanjali na začetku svojega
               mandata, potem to res ni bila velika napaka.</p>
               <p>Nekaj drugega bi rad povedal pa ne samo v zvezi s tem, kar je gospod minister
               povedal, temveč tudi v zvezi s tem, kar ste drugi, spoštovali kolegi in kolegice,
               prej razpravljali. Jaz bi rad povedal, da smo Socialni demokrati vseskozi podpirali
               velike energetske, avtocestne in železniške projekte, infrastrukturne projekte v tej
               državi in to ne glede na to, ali smo bili v Vladi ali v opoziciji. Toliko že vem, saj
               sem to spremljal 10 let od blizu in tudi sodeloval pri nekaterih odločitvah.</p>
               <p>Rad bi se tudi sam dotaknil nekega zelo pomembnega problema, to je državnih cest.
               Tudi drugi ste o tem zelo veliko prej govorili. Namreč, v naši državi še vedno nimamo
               nacionalnega programa posodobitve državno cestne mreže. Sedanji minister gospod
               Božič, to že dve leti obljublja, pa tudi prejšnji ministri so obljubljali, tako
               gospod Presečnik kot gospod Pavliha, ki je bil minister samo nekaj mesecev, imeli so
               pripravljeni celo že nekatere osnutke, vendar tega nacionalnega programa državne
               cestne mreže v Državnem zboru še nismo videli. Zato malo dvomim tako v resolucijo
               nacionalnih razvojnih projektih, kot tudi v proračune za naslednji dve leti, kot tudi
               sumim v načrt razvojnih programov, na podlagi kakšnih strokovnih osnov so bili ti
               dokumenti pripravljeni, ko pa lahko koalicijski poslanci tako mimogrede z amandmaji
               spreminjajo že neke utečene avtocestne oziroma cestne projekte. Rad bi povedal še to.
               Resolucija o nacionalnih razvojnih projektih za obdobje 2007-2023 je sprva
               vključevala modernizacijo celotnega državnega avtocestnega omrežja v višini 2,5
               milijardi evrov. Oktobra je bila ta resolucija, ki je bila sprejeta na Vladi,
               okleščena za nadaljnjo milijardo evrov. Sedaj je ta projekt, ki zavzema samo tri
               prednostne razvojne osti namesto celotnega omrežja, se pravi tretjo razvojno os
               Koroška-Bela krajina, tretjo a razvojno os Škofljica-Kočevje in Petrinja in četrta
               razvojna os Robič-Cerkno-Škofja Loka-Jeprca. Se pravi, iz prvega projekta 2,5
               milijarde evrov na 1,4 milijarde evrov. Pa še to, da je četrta razvojna os zaobjeta v
               tem projektu samo z enim delom, brez tako imenovanega idrijskega kraka. Čeprav je
               bila četrta razvojna os v strategiji prostorskega razvoja Slovenije zapisana in
               narisana kot celota, tako s poljanskim kot idrijskim krakom, da je bila ta četrta
               razvojna os v celoti zapisana tudi v Resoluciji o prometni politiki Republike
               Slovenije, ki smo jo letos sprejeli, iz meni nerazumljivih razlogov pa je skoraj 80
               kilometrski cestni odsek od Želina preko Idrije do Logatca in naprej proti Ljubljani
               dejansko izpadel. Izpadel je tudi iz investicijskih prioritet Republike Slovenije za
               obdobje 2007-2013, ki bodo lahko kandidirali na sredstva evropskih skladov. Kot
               rečeno, je izpadla celovita četrta razvojna os tudi iz Resolucije nacionalnih
               razvojnih projektov za obdobje 2007-2023, ne najdemo je pa niti v načrtu razvojnih
               programov, ki so sestavni del teh dveh proračunov. Najdemo sicer samo poljanski del
               te četrte razvojne osi, medtem ko o tako imenovani Keltiki od leta 2010 dalje v
               nobenem razvojnem dokumentu te države niti besedice. Ni tukaj niti obvoza v Spodnji
               Idriji, niti ambicioznih projektov v soteski Zale, niti obvoza v Godoviču, niti
               modernizacije Godovič-Kalce, niti boljšega dostopa do avtoceste. Samo nekaj sanacij
               zidov na odseku od Spodnje Idrije do Želina. Zato ni čudno, da nekatere naše velike
               korporacije že selijo del svoje proizvodnje v Logatec zraven železnice in
               avtoceste.</p>
               <p>V naših korporacijah izvozijo na leto več kot 200 milijonov evrov na zahtevna tržišča
               po celem svetu. Naj povem, da mora Kolektor, ki je za nekatere komponente Mercedesa
               edini dobavitelj na svetu plačati za minuto zamude pri dostavi blaga 25 tisoč evrov
               kazni. 25 tisoč evrov kazni, mi pa vsak dan od decembra do marca poslušamo, da je
               cesta Keltika od Godoviča do Idrije neprevozna za vlačilce in tovorna vozila. To vsak
               dan lahko poslušate po radiu. Velikokrat je še kakšen drug odsek zraven, ampak
               največkrat je samo ta del. Zato se mi zdi, da bi bilo smiselno, da se ta resolucija o
               nacionalnih razvojnih projektih dopolni tudi s tem in da načrtovalci proračunov v
               bodoče ne prezrete te pomemben prometne povezave, se pravi celovito rešitev povezave
               Posočja in Poljanske doline ter idrijske doline z avtocestnim križem in z osrednjo
               Slovenijo. V zvezi s tem sem vložil tudi nekaj amandmajev in morda več besed tudi v
               nadaljevanju. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp43">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Sok.</p>
            </sp>
            <sp xml:id="SDZ4-Izredna-23-2006-11-17.sp44">

               <speaker>ALOJZ SOK:</speaker>

               <p>Hvala lepa, gospod predsednik. Vsi prisotni iz Vlade, kolegice poslanke in poslanci.
               Jaz bi sedaj lahko v istem stilu, kot je moj predgovornik končal, nadaljeval in bi
               opisal situacijo od Slovenske Bistrice preko Ptuja do Ormoža in povedal, kaj vse
               izgubljamo zaradi tega, ker pač ni ceste, potem bi lahko kot kolega Bevk opisal
               situacijo tam, vsi lahko to lepo povemo...</p>
               <p>Nekaj drugega bi rad rekel nič od tega, kar bi danes lahko povedal, ni takega, kar ne
               bi že slišali. Včeraj smo 14 ur poslušali to isto zgodbo, jaz se čudim, od kod
               gospodu ministru toliko volje, da vedno znova odgovarja na vse te, jaz bi temu rekel,
               provokacije. Prej je odgovarjal pol ure. Eden od znanih Slovencev je rekel, če bi jaz
               moral to poslušati, meni bi se zmešalo. Če bi ta proračun res bil taka katastrofa in
               vse to, kar govorijo kolegi Cvikl in tako naprej, potem bi opozicija tukaj sedela -
               poglejte, saj jih ni! Gospod Rop niti kartice ni dal notri, pa je vodja največje
               opozicijske stranke! Jaz še nisem videl parlamenta v Evropski uniji, ki bi
               razpravljal o proračunu, pa da opozicija, ki ima toliko povedati, sploh na seji ne bi
               bila prisotna. Že včeraj sem rekel, da to ni resno. In da je ta proračun dober, kaže
               ta njihova skupinska odsotnost. To je dober proračun in nimajo kaj drugega povedati
               kot o toplih malicah in, ne vem, da tam ni zadosti za sekundarje, za zdravnike, da ni
               zadosti razvojnih sredstev, da ni zadosti za ceste. Se strinjam. Seveda pa je odeja
               tako dolga, kot je, in s takšno se lahko pokrijemo; to vsaka kmečka pamet razume.</p>
               <p>Pa vam ne bom jemal več časa, ampak ta razprava, na takšen način, kot jo tu peljemo,
               ne vodi nikamor. In res je škoda časa, da eno in isto poslušamo; in to že včeraj 14
               ur pa danes ne vem koliko ur. Ne vem, verjetno bi se dalo v tem trenutku bolj
               strnjeno to zadevo povedati in kaj bolj pametnega narediti. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp45">

               <speaker>PREDSEDNIK FRANCE CUKJATI:</speaker>

               <p>Hvala. Gospod Bevk, sicer nisem slišal, da bi vas imenoval, ampak če ste razumeli kot
               potrebo po repliki, prosim, izvolite.</p>
            </sp>
            <sp xml:id="SDZ4-Izredna-23-2006-11-17.sp46">

               <speaker>SAMO BEVK:</speaker>

               <p>Hvala za besedo, gospod predsednik. Saj bom zelo kratek. Kdo pa vam brani, gospod
               Sok, da ne poveste, kaj vas teži na vašem območju, saj smo zato tukaj, da povemo!
               Povedal pa sem tudi zaradi tega, ker je minister za promet, gospod Božič, rekel, da
               se bomo pač Idrijčani morali s tem sprijazniti, da bo bolj odprto Cerkno. Seveda smo
               veseli, da je tako in da bo tam sodobna povezava Posočja z Gorenjsko. Ne bomo pa se
               sprijaznili, da ste zaloputnili Idriji njeno okno v svet. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp47">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Ziherl.</p>
            </sp>
            <sp xml:id="SDZ4-Izredna-23-2006-11-17.sp48">

               <speaker>MILENKO ZIHERL:</speaker>

               <p>Hvala za besedo, gospod predsednik. Lep pozdrav vsem prisotnim v dvorani! V teh dveh
               dnevih in na pozni nočni seji smo slišali v glavnem dve vrsti razprav - ena vrsta je
               šla v slikanje urana na steno, o tem, kako bo vse propadlo po tem proračunu, čeprav
               javnofinančni pokazatelji kažejo boljše rezultate, in sicer so bili ti podatki
               sporočeni v Evropo po sistemu ESA-95, ne po nekih piruetah in ekshibicijah nekih
               finančnih virtuozov. Torej, podatki kažejo dobro. Drugo pa je bilo všečno govorjenje
               o nekih šolskih malicah, otroškem ombudsmanu, hkrati so pa vsi ti isti poslanci
               skočili pokonci, ko ni bil sprejet njihov amandma o njihovem križišču na neki njihovi
               lokalni cesti. In vendar, tudi zajemanje sredstev proračuna - tehnološki napredek bo
               omogočil dejansko cestninjenje po prevoženih kilometrih. Poleg tega bi vprašal kolege
               iz opozicije, zakaj je cestninska postaja na Torovem, zakaj ni pred Vodicami? Mar ni
               nek ugleden predstavnik LDS-a pred cestninsko postajo zavijal in se vozil z neplačano
               cestnino domov?</p>
               <p>Zdaj pa še nekaj o razvojnih programih. Prav o četrti razvojni osi bi govoril.
               Namreč, podpisniki Žirovske izjave vemo, da smo se takrat dogovorili, da je to širši
               in daljši projekt. In ta Žirovska izjava med drugim govori, da se bo četrta razvojna
               os delala po etapah, in sicer po etapah, kakor bo kakovostno pripravljena literatura.
               Škofjeloška obvoznica je dejstvo, gorenjevaška obvoznica je dejstvo. Kolega Bevk,
               danes si pa poglejte v Financah, Ministrstvo za okolje in prostor ima naročeno
               okoljsko presojo za prehod od Hotavelj do Cerknega. Torej, najbolj kritična točka
               četrte osi, vse ostalo so detajli; eden od njih je vsekakor ta idrijski krak, in
               vsekakor ima ta točka prednost pred vsemi tistimi cestami v Idriji.</p>
               <p>Zato mislim, da je proračun na pravi poti, da zagotavlja nek napredek in razvoj,
               predvsem tudi v tistih krajih, ki so bili dvanajst let ne po krivdi tamkajšnjih
               prebivalcev pozabljeni in zapostavljeni. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp49">

               <speaker>PREDSEDNIK FRANCE CUKJATI:</speaker>

               <p>Hvala. Gospod Bevk, pa niste bili imenovani? Idrijski krak ni Bevk. Gospod Bevk, jaz
               bi prosil, da se potem prijavite v razpravo, imeli boste še dovolj časa. Izvolite,
               kot repliko.</p>
            </sp>
            <sp xml:id="SDZ4-Izredna-23-2006-11-17.sp50">

               <speaker>SAMO BEVK:</speaker>

               <p>Hvala lepa. Sedaj je že drugi v parlamentu, ki me iz Idrije v Ljubljano pošilja po
               Poljanski cesti. Prvi je bil gospod minister, ki je rekel, da je to rešitev za Idrijo
               v zimskem času. Gospod minister Božič, da se bom jaz iz Idrije peljal pozimi v službo
               čez Cerkno, Kladje, Škofjo Loko v Ljubljano. Sedaj pa še vi gospod Ziherl! O sveta
               preproščina! Malo več geografije, prosim.</p>
            </sp>
            <sp xml:id="SDZ4-Izredna-23-2006-11-17.sp51">

               <speaker>PREDSEDNIK FRANCE CUKJATI:</speaker>

               <p>Ni replike na repliko. Besedo ima gospod Štebe.</p>
            </sp>
            <sp xml:id="SDZ4-Izredna-23-2006-11-17.sp52">

               <speaker>MAG. TOMAŽ ŠTEBE:</speaker>

               <p>Hvala lepa. Bom zelo hiter, da bi morda kolegu še kaj prepustil.</p>
               <p>Pomembno v ugovoru ministra za finance za mene je bila odloča namera aktivirati
               zasebna sredstva za pomembne infrastrukturne sisteme - vemo, da so to prometni,
               energetski in okoljski - in seveda na ta način prihraniti nekaj sredstev
               investicijskih, ki jih je malo v proračunu za bolj dinamičen in konkurenčen
               razvoj.</p>
               <p>Sedaj glede teh prometnih zadev. Jaz mislim, da se s sistemom cestninjenja,
               zaračunavanjem uporabe državni cest in okoljskimi taksami da zelo lepo financirati
               tako gradnjo državnih in avtocest. Pri železnicah sem pa vesel ideje, da, namesto da
               delamo podobno kot z avtocestami, da jih gradimo na način koncesije. 8 milijard evrov
               in še tam 8 milijard evrov ta država nima, da bi se ali zadolževala ali kako drugače
               reševala zadeve. Hvala.</p>
            </sp>
            <sp xml:id="SDZ4-Izredna-23-2006-11-17.sp53">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Potrč.</p>
            </sp>
            <sp xml:id="SDZ4-Izredna-23-2006-11-17.sp54">

               <speaker>MIRAN POTRČ:</speaker>

               <p>Hvala lepa. Gospod Sok nas je, opozicijo, opozoril, ne vem zakaj, da nismo prisotni.
               Mi smo tudi opozicija, govoril je o opoziciji - hvala lepa za medklic, jaz nisem
               nervozen. Mi smo bili včeraj oziroma danes do pol dveh z vami, ne glede na to, kaj se
               je dogajalo, tudi sedaj smo tukaj, tako da gospod Sok v tem delu nima prav. Bi ga pa
               jaz, če nas uči, kako povsod po Evropi opozicija pri proračunu sodeluje podučil, da
               povsod po Evropi koalicija proračun tudi sprejema in da naj zato koalicija zagotovi,
               da ga bo sprejela, mi pa, razumljivo nekaj vprašanj in pomislekov ob tem dajem.</p>
               <p>Gospod minister, iskreno povem, prijetno je poslušati vaša stališča, vaše
               utemeljitve, razlage. Ne vem, če se kaj motim, ampak baje je nekaj te retorike ostale
               tudi iz mladih let, ko ste se malo amatersko z igralstvom ukvarjali, če moja
               informacija ni napačna, kar štejem v dobro, ampak ta retorika ima tudi kakšno
               slabost. Ker, recimo, jaz sprejmem, da je lepo reči: Nekdo se naslanja na podatke in
               realne ocene, drugi slika črno. Da, ampak jaz mislim, da je mogoče tudi tako reči:
               Nekdo se naslanja na realne podatke, ocene, drugi slika - vse je rožnato. Sedaj, na
               podlagi enih in drugih dejstev je danes, predvsem pa potem ko bodo rezultati, treba
               ugotavljati, kaj je bilo bližje resnice, kaj pa ne.</p>
               <p>Jaz bom sam nekaj odprtih vprašanj z našega videnja povedal. Poglejte, mi imamo nekaj
               pomislekov, ali je res realno in prav, kakor smo se odločili za zagotavljaje
               prihodkov v proračunu leta 2008. Ne bom povedal nič novega, ampak ponovil bom, kar
               smo že mnogokrat rekli: odlično je, da je šla ta Vlada ob pomoči, kot pravite vi,
               opozicije zmanjševati davek na plače. Mi smo kot opozicijska stranka predlagali še
               hitreje, vi ste rekli: "Ne gre." V redu. Smo sprejeli in smo podprli tudi v obsegu
               kakor gre. Bili smo različnih mnenj, kako se je Vlada lotila dohodnine, in pač rekli,
               da ocenjujemo, da učinki, ki jih je namenila manjši skupini bolj kot mnogih drugim,
               ne bodo dali potrebnih učinkov v gospodarstvu. Takšne so naše ocene. Pri njih
               vztrajamo, zaenkrat. Imajo pa posledice na prihodke v proračunu.</p>
               <p>Opozarjamo ves čas na koriščenje evropskih sredstev. Ni idealno, bojimo se, da ne bo
               boljše in pač na to opozarjamo; ne z željo, da ne bi bilo boljše, ampak z željo, da
               bi se skupaj, predvsem pa Vlada organizirala tako, da bi to bila tudi v večji meri
               realnost, ker če teh sredstev ne bomo, so pa velika, uspeli v večji meri koristiti,
               bo primanjkljaj izjemno velik in ne vemo, kje bi ga nadomestili. Zato je pač naša
               ocena, da Vlada, vi pravite realno, mi pravimo morda preoptimistično, gradi več ali
               manj na realni rasti BDP, ki bo zagotovil toliko več potem tudi potrebnih sredstev in
               ki bo lahko zagotovil cilje in želje, ki jih v proračunu imamo. Če bo to vse res -
               lepo. Če ne bo res, se bojimo pa nečesa drugega, da bodo okrnjeni točno tisti
               programi, ki so pač pomembna vsebina naše politike. Zakaj se bojimo? Ne zato, ker je
               Vlada hudobna, ampak zaradi tega, ker tako dela. Ker iz Ministrstva za delo, družino
               in socialno politiko imamo ne signale, ampak takšne predloge, ker se take odločitve v
               Državnem zboru sprejemajo. Pred zadnjo sejo smo sprejeli Zakon o transferih, ki je
               najbolj ogroženim vzel dve milijardi za naslednje, zaokrožil sem, kakšnih 100
               milijonov manj, ampak red velikosti je 2 milijardi za naslednje leto, za kasnejša
               leta se bo to samo povečevalo tja do 6 milijard. In še in še se da primere naštevati.
               In zato nas je strah, da bo na koncu ostala: ali samo davek na dodano vrednost z
               negativnimi posledicami ali zmanjševanje pravic pri aktivnih programih zaposlovanja,
               pri spodbujanju gospodarske rasti, pri spodbujanju tujih investicij in pri
               spodbujanju stanovanjske gradnje, ki jo štejemo bolj pomembno kot pa prepoved splava
               ali plačilo splava, kar je spet politika te Vlade. Tu v nekaterih temeljnih
               vrednostnih usmeritvah imamo pač različne poglede in jih v tej smeri želimo
               povedati.</p>
               <p>In na koncu, gospod Homan, jaz soglašam, to smo včeraj spremljali, mnogo sredstev je
               bilo razporejenih na vse, naša ocena je le, da je kriterij bil napačen. Kriterij je
               namreč bil, kdo je iz katere stranke, ne pa, kaj je res prioriteta za Slovenijo.
               Hvala.</p>
            </sp>
            <sp xml:id="SDZ4-Izredna-23-2006-11-17.sp55">

               <speaker>PREDSEDNIK FRANCE CUKJATI:</speaker>

               <p>Hvala. K besedi se je javil gospod minister. Izvolite, gospod Bajuk.</p>
            </sp>
            <sp xml:id="SDZ4-Izredna-23-2006-11-17.sp56">

               <speaker>DR. ANDREJ BAJUK:</speaker>

               <p>Hvala lepa. Samo na kratko. Jaz upam, da je bilo tudi jasno, da sem predvsem govoril
               na podlagi podatkov, ki so že verificirani, kar so bile ocene, sem pa rekel, da so
               ocene.</p>
               <p>Vem, da obstajajo drugačni pogledi, kar se tiče predloga proračuna za leto 2008 na
               podlagi prihodkov. In tudi me ne čudi, da obstajajo dvomi, če bo to tako. Če bi jaz
               danes bil 100% gotov, bi prav gotovo drugačne predlagal, možnost obstaja, a vendar
               mislim, da je bilo jasno tudi povedano, da v tem procesu, v katerem smo sedaj, ko
               uveljavljamo in skušamo uresničiti vse ukrepe, kar se tiče programa reform, ki jih je
               Vlada sprejela, da je dejansko realna situacija, da se stvari spreminjajo in da se
               spreminjajo v takšno smer, ki nam to lahko omogoči.</p>
               <p>Rad bi pa samo še na to opozoril. 38 milijard tolarjev morebitnega primanjkljaja v
               letu 2008, češ, če ne boste DDV dvignili. Saj nam obstaja tudi možnost, ki nam jo
               daje Zakon o javnih financah, tako kot je moj predhodnih v letu 2004 dejansko tudi
               uporabil zavore in Vladi predlagal in Vlada je to sprejela, da v zadnjih mesecih -
               takoj, v dneh po volitvah je zaustavil določene izdatke. In šlo je za zelo temeljit
               pregled, ki je dejansko omogočil, da je Slovenija v 2004 tako dobro se izkazala, kar
               se tiče dokončnih rezultatov, ali pa bolje, kot bi bilo, če bi se stvar odvijala
               tako, kot bi se.</p>
               <p>Dejstvo je in bi samo to rad poudaril: ta proračun je bil pripravljen na podlagi
               konzervativnih predpostavk. Ocene pomladanskega poročila Umarja so se že izkazale, da
               so bile nekoliko nižje kot pa realne. In vse to se pozna in vse to se bo tudi
               izkazalo, mislim pa, da lahko ta vlada in ta državni zbor, ko bomo delali rebalans
               proračuna za leto 2008, da lahko najdemo takšno rešitev, da DDV-ja ne bo treba
               dvigniti.</p>
               <p>Kar se tiče pa učinkov dohodnine, vem, o tem smo širše in široko razpravljali v
               Državnem zboru, da obstajajo popolnoma drugačni pogledi, kar se tiče predloga
               dohodnine. A vendar pa le vztrajam pri tem, da je z vidika dolgoročnega blagostanja v
               Sloveniji ključnega pomena, da smo znižali progresivnost, ki je bila vgrajena v naš
               davčni sistem. Ta progresivnost je bila posledica dveh stvari: progresivnosti v
               lestvici dohodnine in pa progresivnosti v samem davku na izplačane plače, ki je tudi
               zelo visoka. Zato smo govorili, ne samo Vlada, vsi strokovnjaki so opozarjali na nek
               slovenski unikum, ker je bila pa marginalna stopnja 70% - če vzamete tudi na znanje
               druge prispevke, ki jih morajo tisti, ki imajo prihodke, tudi plačevati. Da je to
               nevzdržno, se strinjajo vsi. Jaz ne poznam niti enega strokovnjaka v Sloveniji, da bi
               dejansko branil to, kar smo imeli. In vsi so opozarjali, da če hočemo dolgoročno
               stvari zagotoviti, da moramo to progresivnost znižati. Vlada je rekla, ko je
               predlagala ukrepe za reforme, spomnite se enotne davčne stopnje. Izgleda, da smo vsi
               pozabili na to, sam sem vztrajal, pa jaz mislim, da je bilo pravilno in tudi dosledno
               strokovno stališče, da je to predvsem vprašanje podatkov in analiz in te analize in
               te podatke so izkazali, da predlog, ki smo ga oblikovali, je bil najboljši za našo
               gospodarsko rast.</p>
               <p>Evropska sredstva. Mi delimo vašo skrb. Prav gotovo nismo dosegli tistih ciljev, ki
               smo si jih zastavili, ker je kompliciranost, uporaba ali pa črpanje evropskih
               sredstev je izredno zahtevna in gre v nekem smislu proti toku navad in delovanja
               birokracije, da zahteva zelo dobro pripravljene projekte, da zahteva neko dosledno
               spoštovanje vseh pravil igre in da je to v našem javnem aparatu težko doseči. Ali smo
               vse dosegli, kar smo predvidevali? Ne. Ali je grešno, da načrtujemo tako? To pa tudi
               ne. Mislim, da imamo dolžnost, da načrtujemo to. Ja kdaj pa, če ne v prvem letu bomo
               pa začeli črpati evropska sredstva, ki nam jih članstvo v Evropski uniji zagotavlja?
               Seveda je to velik izziv in je veliko tveganje! S tem se strinjamo, a vendar ta
               država bo morala biti kos in ta javna uprava, ne glede na Vlado, bo morala biti kos
               temu izzivu. Pa ne, da bi sedaj spet Slovenijo hvalil čez mero, dejstvo pa je, da med
               vsemi novimi članicami Evropske unije je Slovenija med najboljšimi, kar se tiče
               črpanja; daleč pa zadostno, tako kot bi morala biti. In Vlada se tega zaveda in smo
               celo leto, od začetka leta, tem nekje februarja, na vsaki seji Vlade imeli posebne
               seje z resornimi ministri, ki imajo odgovornost na tem področju. Marsikaj smo
               dosegli, marsikaj je treba še doseči. In tukaj je določeno tveganje in tega se
               zavedamo in se tudi za vaše dobronamerno opozorilo tudi, kar se tega tiče,
               zahvaljujemo. Mislim, da je prav, da vsi vzamemo na znanje, da to ni enostavna naloga
               in da bomo ta izziv skušali na najboljši način uveljaviti.</p>
               <p>Se pa sprašujem, kaj pa bi slišali danes, če Vlada ne bi načrtovala črpanja. Si lahko
               predstavljate, kakšne goreče govore bi slišali: ja, imate sredstva in ne načrtujete
               uporabe! Sedaj pa slišimo kritike: ja, poglejte jih, načrtujejo porabo. Ja,
               načrtujemo porabo večjo, kot je bila do sedaj, ki bo zahtevala veliko napora celotne
               javne uprave. Tega se zavedamo. Upamo, da bomo temu tudi kos. Hvala.</p>
            </sp>
            <sp xml:id="SDZ4-Izredna-23-2006-11-17.sp57">

               <speaker>PREDSEDNIK FRANCE CUKJATI:</speaker>

               <p>Hvala. Izvolite.</p>
            </sp>
            <sp xml:id="SDZ4-Izredna-23-2006-11-17.sp58">

               <speaker>MIRAN POTRČ:</speaker>

               <p>Gospod minister, niste prav razumeli, da vam očitamo načrtovanje porabe evropskih
               sredstev. Prav bi razumeli, če bi razumeli poanto, da se bojimo, da za potrebno
               porabo ali še večjo nismo v zadostni meri usposobljeni. To pa je tudi odgovornost te
               Vlade.</p>
            </sp>
            <sp xml:id="SDZ4-Izredna-23-2006-11-17.sp59">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Mikolič.</p>
            </sp>
            <sp xml:id="SDZ4-Izredna-23-2006-11-17.sp60">

               <speaker>MARTIN MIKOLIČ:</speaker>

               <p>Hvala za besedo. Prisrčno pozdravljeni! Moram povedati, da sem vesel, da se je kolega
               Cvikl vrnil, ker bi glede na tako črnogledo razpravo glede proračuna za leto 2008
               povedal naslednje. Imam občutek, da si je kolega Cvikl zadal kot eno od
               najpomembnejših nalog v tem mandatu, da nas straši, nas tukaj v parlamentu, gledalke
               in gledalce ...</p>
            </sp>
            <sp xml:id="SDZ4-Izredna-23-2006-11-17.sp61">

               <speaker>PREDSEDNIK FRANCE CUKJATI:</speaker>

               <p>Trenutek, gospod Mikolič. Dovolite, da opozorim gospoda Cvikla, naj se gre sprehajat
               na hodnik, če želi, ne pa po dvorani. Prosim, gospod Cvikl, da zasedete svoje mesto.
               Nadaljujte, gospod Mikolič.</p>
            </sp>
            <sp xml:id="SDZ4-Izredna-23-2006-11-17.sp62">

               <speaker>MARTIN MIKOLIČ:</speaker>

               <p>... gledalce in gledalke, ki nas spremljajo prek medijev in tako dalje. Ta njegova
               zgodba me spominja na otroška leta, ko smo se otroci igrali, pa je prišel mimo kak
               čuden stric, ki nas je prestrašil bodisi s kakšnim čudnim izgledom ali pa s kakšnim
               čudnim nastopom. Sicer pa vsi poznamo zgodbo o Kekcu oziroma koga so se pa v tej
               zgodbi otroci najbolj bali.</p>
               <p>Poglejte, marsikaj je bilo slišati ravno iz teh črnogledih razpravah s strani
               spoštovanega poslanca. Minister Drobnič dela red na področju socialnih transferov,
               dela red. Na drugi strani kolega Cvikl straši, veste, jaz ne morem akceptirati
               razprave ali pa neke trditve, zakaj se zmanjšujejo finančna sredstva na tem segmentu.
               Ne vem, zakaj se sprašujemo oziroma se sprašuje. Glede na to, da minister Drobnič na
               osnovi že sprejete zakonodaje in tiste, ki se še bo sprejemala, dela red na tem
               področju. To pa pomeni tudi zmanjševanje sredstev oziroma sredstva za tiste, ki so
               upravičeni do teh sredstev. Če pa delaš red, pa to pomeni zmanjševanje; najbrž
               zmanjševanje oziroma na tem segmentu zmanjševanje sredstev oziroma varčevanje. Še
               enkrat pravim, sredstva naj dobijo tisti, ki so upravičeni do njih. In to dela
               minister Drobnič.</p>
               <p>Druga zadeva na tem področju je ta, ki jo je že prej omenil minister za finance,
               število delovno aktivnih prebivalcev se je septembra 2006 zvišalo za 0,5% in znaša
               829 tisoč 539, se pravi, toliko ljudi je delovno aktivnih. To so podatki Umarja za
               mesec oziroma Sursa za mesec september. Se pravi, ne bom o tem, kar je tudi navedeno,
               da se brezposelnost zmanjšuje, čemur včeraj eden od opozicijskih poslancev
               nasprotoval, da se to lahko drugače prikazuje. Ampak dejstvo pa je, da se zvišuje
               število zaposlenih. In to je spet eden od vzrokov, da Vlada oziroma Ministrstvo za
               delo pravilno planira. In če se bodo v treh letih na tem področju zmanjšala, se bodo
               zmanjšala finančna sredstva za 30 milijard oziroma prihranila, to je samo
               pohvalno.</p>
               <p>Glede davka na dodano vrednost. Mislim, da kar nekaj mesecev, ne samo pri finančnih
               zakonih, če zdaj lahko tako rečem, tudi pri ostalih razpravljamo o davku na dodano
               vrednost za leto 2008. In spet nekdo ne more in noče nikakor razumeti, da pa le v
               letu 2008 obstaja velika možnost - in jaz sem trdno prepričan - da bo na tem segmentu
               priteklo v državni proračun, da bodo pritekla večja finančna sredstva, pa ne na račun
               povečanja davka z 9 na 9,5 oziroma 8,5 na 9 oziroma 20 na 21. Ne na račun tega, ampak
               na račun dobrega razvoja oziroma dobrega gospodarstva, tako na enem delu gospodarskih
               dejavnosti kot na drugem delu storitvenih dejavnosti. Noče nekdo razumeti, zakaj je
               bilo toliko več finančnih sredstev iz davka na dohodek pravnih oseb. Ne, razlaga, da
               smo obremenili gospodarstvo, stoodstotno davčno bolj obremenili gospodarstvo. Se
               pravi, vsak je v letu 2006, bo tudi v letu 2007 ali pa 2008, stoodstotno več davkov
               plačal. Spet mešanje relativnih ali pa absolutnih števil - vsaj jaz tako razumem. Če
               je gospodarstvo oziroma gospodarska rast tako dobra, potem je logično, da bo tudi več
               denarja iz naslova davkov priteklo v državno blagajno. Pa tudi na tem delu je najbrž
               bilo narejeno več reda, o tem vam je zadnjič razlagal kolega Veršnik oziroma če
               pogledamo to področje v preteklih letih, ko tudi tisti davčni denar, ki bi moral
               priteči v državni proračun, pa ga najbrž ni bilo. O tem je zadnjič kolega Veršnik
               govoril.</p>
               <p>Da ne bom predolg, bi rekel še to. Mislim, da ima kolega Cvikl velik problem, ki ga
               jaz, pa na veselje ali zadovoljstvo, in minister za finance najbrž nimava - da se od
               vseh teh črnogledih napovedi, ki jih je dve leti razlagal, nobena do danes še ni
               uresničila. In prepričan sem, da se tudi glede proračuna za leto 2008 njegove
               napovedi ne bodo uresničile. Zaradi tega bom proračun tudi podprl.</p>
            </sp>
            <sp xml:id="SDZ4-Izredna-23-2006-11-17.sp63">

               <speaker>PREDSEDNIK FRANCE CUKJATI:</speaker>

               <p>Hvala. Gospod Cvikl, imate repliko?</p>
            </sp>
            <sp xml:id="SDZ4-Izredna-23-2006-11-17.sp64">

               <speaker>MAG. MILAN M. CVIKL:</speaker>

               <p>Bil bi zelo vesel, če bi se poslanci vladajoče koalicije manj ukvarjali z enim od
               poslancev opozicije in bolj z vsebino številk, ki tu stojijo. Gospod Mikolič,
               relativno ali absolutno, 500 milijonov evrov leta 2004 in 1.070 milijonov evrov leta
               2008, to so razlike v davčni obremenitvi slovenskega gospodarstva. Pa ne zato, ker bi
               gospodarstvo bolje šlo, ne plačajo zato 100% več davkov! Ne, ampak zato, ker ste
               ukinili, dokončno, z odločitvami v prejšnjem mesecu, olajšave za investicije v
               opremo! Ker ste ukinili olajšave za prve zaposlitve! Ker ste ukinili olajšave za
               težko zaposljive osebe, invalide in ker ste ukinili olajšave za zaposlovanje
               doktorjev znanosti. To so dejstva. In reči, da je to realen proračun, ki tako
               povečano obdavčitev gospodarstva porablja za trošenje na odhodkovni strani, seveda
               preprosto ni ustrezno. Bom dal samo primerček, povezan s težko zaposljivimi osebami.
               Do sedaj je bila strategija vlad Republike Slovenije, da z davčno olajšavo težko
               zaposljivo osebo imaš zaposleno, subvencioniraš njegovo zaposlitev. Pred nekaj dnevi
               je bila oddaja na televiziji o varuhu človekovih pravic - sicer film v Avstriji -
               kjer je šlo za to, ali bo ena retardirana oseba s subvencijo Spodnje Štajerske ostala
               zaposlena pri lokalnem mesarju ali ne. In bila je zaposlena pri lokalnem mesarju
               zaradi davčne olajšave. In to je bila politika v Republiki Sloveniji. Sedaj je ta
               davčna olajšava ukinjena. In zato se po podatkih ministra za delo, družino in
               socialne zadeve pravi, sedaj se starejše osebe brez ustrezne kvalifikacije, torej
               težko zaposljive, in te, ki prejemajo denarno nadomestilo dve leti, število le-teh se
               povečuje. Pravi, ne gre za to, da bi se povečevalo število brezposelnih, vendar mi
               potrebujemo več denarja, ker se spreminja struktura brezposelnih oseb, ker je na
               Zavodu za zaposlovanje po ukinitvi davčne olajšave pričakovati še večje povečanje
               števila ljudi, ki so težko zaposljivi. To je napačna politika in zato temu na to
               opozarjamo, zato to argumentiramo, da to ni v redu. Vlada, ki se hvali... Bom
               končal...</p>
            </sp>
            <sp xml:id="SDZ4-Izredna-23-2006-11-17.sp65">

               <speaker>PREDSEDNIK FRANCE CUKJATI:</speaker>

               <p>Gospod Cvikl, čas za repliko je potekel. Se boste lahko prijavili...</p>
            </sp>
            <sp xml:id="SDZ4-Izredna-23-2006-11-17.sp66">

               <speaker>MAG. MILAN M. CVIKL:</speaker>

               <p>Vlada, ki se hvali z zmanjšanjem transfera posameznikov, pač ni racionalna Vlada.
            </p>
            </sp>
            <sp xml:id="SDZ4-Izredna-23-2006-11-17.sp67">

               <speaker>PREDSEDNIK FRANCE CUKJATI:</speaker>

               <p>Hvala. Gospod Grims.</p>
            </sp>
            <sp xml:id="SDZ4-Izredna-23-2006-11-17.sp68">

               <speaker>MAG. BRANKO GRIMS:</speaker>

               <p>Hvala. Na razpolago imam še 15 sekund, torej lahko samo izrazim veselje nad smislom
               za humor, da smo včeraj imeli toliko časa na razpolago, da smo glasovali, tako da sem
               danes spal okoli dve uri in sedajle mi drgetajo mišice od utrujenosti, sedaj pa ni
               časa, ko lahko govorimo vam in ljudem, da bi sploh povedal, za kaj bi rad glasoval za
               proračun in se tudi zahvalil Vladi. Zato bom to veselje delil z vami kasneje, ko bom
               do maksimuma izkoristil priložnost za obrazložitev glasu.</p>
            </sp>
            <sp xml:id="SDZ4-Izredna-23-2006-11-17.sp69">

               <speaker>PREDSEDNIK FRANCE CUKJATI:</speaker>

               <p>Hvala. Ker je še interes za razpravo, odpiram čas za prijavo k razpravi v četrtem
               krogu.</p>
               <p>Gospod Cvikl, izvolite, imate besedo.</p>
            </sp>
            <sp xml:id="SDZ4-Izredna-23-2006-11-17.sp70">

               <speaker>MAG. MILAN M. CVIKL:</speaker>

               <p>Obžalujem, da ne bo mogoče polemizirati z nekaterimi poslanci vladajoče koalicije, za
               katere so potem poslanci druge stranke v tej vladajoči koaliciji rekli, da si
               vendarle poglejmo, kaj so oni govorili. Nedvoumno je, da Vlada ni uspela v obdobju
               visoke gospodarske rasti prinesti v Državni zbor izravnan proračun, ampak je iz tega
               proračuna izključila vrsto zakonskih obveznosti in varčuje na najbolj težkih zgodbah.
               Varčuje na zaposlovanju težko zaposljivih oseb. Varčuje na zaposlovanju, če hočete,
               tudi doktorjev znanosti. Ne gre zato, da doktorji znanosti ne bi bili zaposljivi,
               samo ker so za podjetja nekoliko dražji, jih podjetja zaposlujejo s pomočjo države.
               Sedaj jih podjetja ne bodo več zaposlovala, zato bodo nekateri doktorji znanosti
               odšli tudi v tujino. In Vlada, ki v času visoke gospodarske rasti 2007 in 2008 ne
               spodbuja gospodarskega razvoja pridružil se nam je gospod minister za gospodarstvo -
               se pravi Vlada, ki ne spodbuja tujih investicij, ki pravi, kot je rekel minister za
               finance, da bo spodbujala tuje investicije, samo z dvakrat višjo davčno obdavčitvijo
               in s tako imenovano okrepitvijo zaupanja malih delničarjev, ta Vlada preprosto ne ve,
               kaj počne.</p>
               <p>Zaključil bom z vprašanjem gospodu ministru za gospodarstvo: Na kakšen način bo Vlada
               zagotovila spodbujanje neposrednih tujih investicij, razvoja znanosti? Na kakšen
               način se bo krepilo sodelovanje in aktivnosti tehnološke agencije? Kako boste
               pomagali podjetjem v težavah, če kot Vlada in vi kot član Vlade skupaj z ministrom za
               finance, ali pa ravno zaradi ministra za finance, ob podpori predsednika Vlade
               zavračate vse amandmaje, ki to omogočajo? To se je zgodilo včeraj, to je napovedano
               tudi za današnje glasovanje. Vlada ne podpira malega gospodarstva. Vlada ne podpira
               tujih investicij. Vlada ne podpira in ne pomaga podjetjem v težavah. Vlada zmanjšuje
               obseg sredstev za tehnološki razvoj. Seveda Vlada pravi, kot nam bo minister povedal,
               da nekaj tega bo sicer iz evropskih sredstev, ampak ta denar bo na voljo efektivno
               leta 2009, 2010, ko minister za gospodarstvo Andrej Vizjak ne bo več minister za
               gospodarstvo. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp71">

               <speaker>PREDSEDNIK FRANCE CUKJATI:</speaker>

               <p>Hvala. K besedi se je javil gospod minister. Izvolite.</p>
            </sp>
            <sp xml:id="SDZ4-Izredna-23-2006-11-17.sp72">

               <speaker>MAG. ANDREJ VIZJAK:</speaker>

               <p>Hvala lepa. Spoštovani poslanec! Na takšno govorjenje je potrebno intervenirati.
               Najprej, nisem prerok, da bi govoril leta 2010, ali pa prej, ali kasneje. In če mi bo
               dana tako odgovorna naloga, kot mi je sedaj, potem jo bom tudi sprejel. Če pa ne, pa
               bo kdo drug to počel. Vendar poudarjam, ta Vlada je naredila bistven korak naprej
               glede zagotavljanja podjetjem prijaznejšega okolja. To ni prazna slama, ampak to so
               konkretni rezultati. V Sloveniji takšne gospodarske rasti, kot je v prvi polovici
               tega leta, še ni bilo. V Sloveniji toliko novih podjetij, tudi malih podjetij, kot so
               v letošnjem letu, še ni bilo. Vlada je sprejela niz ukrepov za spodbujanje podjetju
               prijaznejšega okolja, namreč sistemski ukrepi, ki zagotavljajo prijaznejše poslovno
               okolje, so najpomembnejša naloga te Vlade. Zmanjšanje administrativnih ovir,
               zniževanje davčnih obremenitev in rahlanje togosti trga delovne sile in še marsikaj
               je tisto, kar se mi zdi, da je najpomembnejše, in Vlada je seveda sprejela tu
               pomembne ukrepe. Za razliko od prej, ko so se samo povečevale davčne obremenitve
               podjetij. Naj spomnim samo na tako imenovano Mramorjevo davčno zakonodajo iz leta
               2004, ki je strahovito, poudarjam, strahovito obremenila podjetja z ukinitvijo
               investicijskih olajšav, to je bilo leta 2004. In vsled tega seveda ta Vlada dela in
               popravlja te stvari. Res pa je, da je marsikdaj slabe ukrepe iz preteklosti zelo
               težko popraviti v kratkem času. To je prva zadeva, ki jo želim povedati.</p>
               <p>Druga stvar se nanaša na intervencijo države, to se pravi državne pomoči v smislu
               spodbujanja različnih ukrepov in gospodarskih politik. Tu je bilo večkrat in veliko
               amandmajev je tudi usmerjenih v to, da bi zniževali oziroma da bi pomagali podjetjem,
               tujim podjetjem, ko pridejo z greenfield investicijami v Slovenijo, z nepovratnimi
               sredstvi. Vlada je sprejela program vzpodbujanje neposrednih tujih investicij v
               lanskem letu in v skladu s tem programu tudi razpisuje sredstva in jih namenja za
               zniževanje vstopnih stroškov tujim investitorjev v Sloveniji. V letu 2006 je bilo za
               to namenjeno tudi rekordno število proračunskih sredstev. Iz tega naslova smo seveda
               podprli rekordno število novih projektov v Sloveniji in obetamo si, da bodo tudi tuje
               investicije pomembno pripomogle k dvigovanju konkurenčnosti slovenskega gospodarstva.
               Ne nazadnje je ta Vlada s ponujanjem Slovenije kot privlačne naložbene destinacije
               seznanila tudi številne tuje trge, ki so širom po svetu, vse z enim namenom, kako
               izkoristiti Slovenijo kot privlačno destinacijo za greenfield investicije, ne
               nazadnje tudi turistično destinacijo, logistično točko ob dveh mednarodnih prometnih
               koridorjih. In vsled tega je tudi Vlada sprejela v resoluciji nacionalnih projektov
               pomembne investicije oziroma pomembne projekte, ki utrjujejo to vlogo, vse z namenom,
               kako zagotoviti prihod tudi tujega in domačega kapitala v te naložbe.</p>
               <p>Skratka, tako investicij kot denarja je bistveno, bistveno več, kot jih je pa bilo v
               času prejšnje vlade, in zato ni na mestu trditev, da se sredstva zato zmanjšujejo;
               ne, sredstva za te namene se povečujejo.</p>
            </sp>
            <sp xml:id="SDZ4-Izredna-23-2006-11-17.sp73">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Horvat. /Oglašanje iz ozadja./ Niste bili imenovani, gospod
               Cvikl. Lahko se boste v peti rundi zopet prijavili. Gospod Horvat, imate besedo.</p>
            </sp>
            <sp xml:id="SDZ4-Izredna-23-2006-11-17.sp74">

               <speaker>JOŽEF HORVAT:</speaker>

               <p>Hvala lepa, gospod predsednik. Spoštovane predstavnice in predstavniki Vlade,
               spoštovane kolegice in kolegi! Ko sem proučeval Proračun Republike Slovenije za leto
               2008, sem ugotovil, da je dejansko Vlada s svojimi službami in tudi zunanjimi
               strokovnjaki vložila ogromno naporov, in rezultat, ki ga imamo danes na mizi, govori
               o tem, da gre dejansko za pomemben izdelek v razvoju slovenskega gospodarstva.
               Nenazadnje naj samo izpostavim, da gre za rekordno majhen proračunski primanjkljaj,
               kar je podatek, s katerim se lahko Vlada in tudi vladajoča koalicija pohvalita.
               Proračun je izdelek, ki temelji na obilici variabel, na obilici tudi konstant. In ena
               od teh konstant, ki jo je Vlada Republike Slovenije že kar nekaj mesecev nazaj
               natančno določila in ji tudi Evropa daje prav, je na primer tečaj evra. Že davno je
               bil določen, 239,64, in takšen je tudi ostal in bo ostal. Seveda, kar zadeva
               proračun, pa ni enostavno, s kakšnimi obremenitvami oziroma začetnimi vrednostmi
               avtor proračuna starta. Ne smemo in ne moremo pozabiti, ko se je Vlada prvič soočala
               s proračunom oziroma, bolj točno, z rebalansom proračuna za leto 2005, je startala z
               minusom 70 milijard. Lahko rečemo, da se na nek način to čuti tudi danes. To je
               luknja, ki jo moramo enostavno z nekimi drugimi manevri zapolniti. Ko govorim o
               variablah in o izhodiščnih predpostavkah, na osnovi katerih je narejen proračun,
               razumem in verjamem, da je Vlada tu uporabila strokovne metodologije, ki so priznane
               v svetu, in je na osnovi teh metodologij proračun tudi naredila. Nenazadnje, ta
               proračun vsebuje prognoze, ki jih bo prinesla že spremenjena zakonodaja, tudi
               prognozo o gospodarski rasti, tudi prognozo o efektih, ki jih bo prinesla davčna
               zakonodaja, tudi prognozo o gospodarski rasti Evropske unije, nenazadnje smo člani
               Evropske unije. In biti prerok in govoriti nekaj ur o tem, da bo Vlada Republike
               Slovenije leta 2008 dvignila DDV, kar je, kot je bilo tudi že večkrat povedano,
               zastraševanje slovenske javnosti, govoriti takšne preroške in strokovno neosnovane
               napovedi je enostavno zavajanje slovenske javnosti, seveda zelo všečno, všečno je
               kritizirati proračun in na nek način je lahko biti heroj in se trkati po prsih "ja,
               ta Vlada vas bo, spoštovane državljanke in državljani, z davki zadušila". Davčne
               prihodke, proračunske, iz naslova DDV-ja je preprosto izračunati po procentnem
               izračunu, ki smo ga nekje v sredini osnovne šole obravnavali. Produkt procentne
               osnove in procentne mere ali v tem primeru stopnje DDV-ja je konstanten, če
               spreminjamo bodisi stopnjo bodisi osnovo, produkt je lahko isti ali celo večji pri
               isti stopnji, če je osnova večja. Kazalnik in prognoze so takšne, da se pričakuje, da
               bo ta osnova dejansko večja. Ne nazadnje razbremenjujemo državljane in državljanke z
               dohodnino, kar pomeni, da se bo, tako strokovna javnost pričakuje, povečala
               potrošnja, to pa pomeni povečanje proračunskih prihodkov na postavki DDV. Bilo je
               veliko govora o prevelikem, katastrofalnem zadolževanju Republike Slovenije zaradi
               izgradnje slovenskega avtocestnega omrežja. Prepričan sem, da danes enostavno ni
               druge možnosti kot ta, kot jo je Republika Slovenija izbrala, da se enkrat že izgradi
               slovenski avtocestni križ. Če pa že govorimo o tem, potem bi pa dejansko mogli čas
               pomakniti nekaj let nazaj in se vprašati, morda bi pa bilo bolj pametno, da bi
               takrat, ko smo bili nekje na začetku ali pa na sredini izgradnje slovenskega
               avtocestnega omrežja, da bi takrat izbrali nek drug način, mogoče preko koncesij,
               drugi način financiranja slovenskih avtocest. Danes enostavno druge možnosti, po
               mojem prepričanju, ni, treba je to izgradnjo pospešiti, seveda to pomeni tudi
               pospešeno zagotoviti finančna sredstva. Promet se nam strahotno povečuje, tudi sam
               bom, tako kot kolega Bevk prej, poskušal prikazati sliko v Pomurju, tovorni tranzitni
               promet Dolga vas, to je od Ljubljane približno 220 kilometrov, se je povečal na
               magično številko 100.000 na mesec. Veste, kaj to pomeni? To pomeni skozi pomurske
               vasi približno 2,3; 2,5 tovornjaka v minuti. To je strahotna zadeva, ampak ne bom o
               tem več govoril. Upam samo, da bodo vsi tisti načrti, ki so dejansko narejeni na dve
               decimalki natančno glede izgradnje avtocest, tudi kar zadeva financiranje, da se bodo
               dejansko uresničili in da to, kar smo obljubili tem ljudem, ki doživljajo in
               preživljajo travne zaradi takšnega prometa ob tej cesti, predvsem cesti G1-3
               Lendava-Maribor, da bomo dejansko do konca leta 2008 avtocestno povezali Pince
               oziroma slovensko-madžarsko mejo z Mariborom. Naj zaključim z mojo ugotovitvijo in
               podporo slovenski Vladi, kar zadeva ta proračun. Prepričan sem, da je dober, da je
               naravnan k razvoju slovenske družbe, ne morem pa razumeti, da tudi v tem visokem
               zboru nekateri diskutirajo, Bajuk razpolaga z 8 milijardami evrov. To lahko razumem
               tudi kot nepoznavanje, na kakšen način se proračun sploh dela in na kakšen način se
               potem tudi realizira. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp75">

               <speaker>PREDSEDNIK FRANCE CUKJATI:</speaker>

               <p>Hvala. Ker je še interes po razpravi, odpiram novo prijavo za razpravo k splošnemu
               delu.</p>
               <p>Gospod Janc, izvolite, imate besedo.</p>
            </sp>
            <sp xml:id="SDZ4-Izredna-23-2006-11-17.sp76">

               <speaker>KRISTIJAN JANC:</speaker>

               <p>Hvala. Spoštovani predsednik, spoštovani minister, člani Vlade, kolegice in kolegi!
               Sem se že javil, pa bi se rad ponovil, predvsem na segmentu, kar je gospod kolega
               pred menoj govoril, o gospodarstvu. Pa vendarle bi rad nekaj stvari, ki pa so mi tudi
               dosti blizu, kot članu matičnega delovnega telesa odbora za gospodarstvo. Pa tudi
               očitki, da ta Vlada ne ve, kaj dela z gospodarstvom, ne držijo in so nekorektni, bom
               rekel. Moram odločno demantirati, ker dosti od blizu spremljam to stvar kot župan,
               kot član tega odbora. In sicer moram reči, da na tem področju je bilo v zadnjem času
               veliko narejenega. Ne govorim kar tako, da bi hvalil Vlado. Nimam tega namena. Pa
               vendarle lahko spremljam ne samo to, da je uspešna gospodarska rast, da so kazalci
               uspešni itn., ampak je Vlada v teh dveh letih naredila veliko za poenostavitev
               postopkov, zelo pomembna zadeva, kako lahko čim bolj združimo nekatere postopke, da
               so čim bolj prijazni do podjetnikov, do novega ustanavljanja podjetij in podobne
               stvari. Mislim, da je bil tu storjen velik korak in je to tudi zelo spodbudno s
               strani podjetniškega kroga ljudi, da je to vendarle Vlada spoznala in da želi temu
               cilju, kjer so mnogokrat opozarjali na take ali drugačne birokratske ovire, predolge
               postopke, neprijazne, zavlačevanje in tako naprej. Tu je bil zagotovo storjen velik
               korak in mislim, da gre za to sigurno pohvala tej Vladi, da pač ta cilj zasleduje,
               potrebe naših podjetnikov. Podjetja v težavah so vedno bila in vedno bodo. Tudi tukaj
               so in tudi tu se sredstva delijo določenim podjetjem, ki zaidejo v težave, res pa je,
               da mnogo bolj previdno, kar je tudi prav - kdaj komu daš pomoč, tistemu, ki pomoči ne
               potrebuje več, ali tistemu, ki bo s to pomočjo rešil podjetje, rešil delovna mesta,
               rešil trg in tako naprej. In je ta previdnost večja, kajti izkušnje iz preteklega
               časa žal kažejo, da smo veliko denarja dajali raznim slovenskim podjetjem, učinkov pa
               ni bilo nobenih in se je davkoplačevalski denar izgubil po takih ali drugačnih
               kanalih.</p>
               <p>Kar se tiče podpore novih podjetij, investicij in programov tehnološkega razvoja.
               Podjetniški sklad Maribor, ki je po moji oceni uspešno zaživel in ki vsako leto
               dobiva več sredstev za razvoj tehnologije in investicij, mislim, da je eden zelo
               spodbudnih generatorjev, kako lahko slovenska perspektivna podjetja z dodatnimi viri
               preko razpisov postanejo uspešna. Teh podjetij je vsako leto več in, hvala bogu, tudi
               Vlada namenja za to vsako leto več denarja; seveda še vedno premalo, dobro bi bilo še
               več, ampak vendar, ta cilj je dosežen. In mislim, da je to zelo spodbudno. Govorim v
               imenu številnih podjetnikov, ki so že sodelovali na teh razpisih, tudi zelo uspešna
               podjetja. In je ta cilj vendarle zasledovan in tista mala in srednja podjetja, ki
               doslej morda niso imela toliko možnosti, imajo le-teh vedno več, kajti to je konec
               koncev tudi naša skupna prihodnost, na teh sloni tudi bodoči gospodarski razvoj, saj
               je teh uspešnih podjetij vedno več. In mislim, da je to treba pohvaliti z željo, da
               bi bil ta fond še večji v prihodnjih letih, da bi podjetja lahko koristila ta
               sredstva za svoje tehnološke investicije, opremo in tako naprej. Skratka, gre za
               davčno zakonodajo, o kateri smo kar veliko govorili s ciljem, kako razbremeniti
               slovenskega podjetnika, kako omogočiti gospodarstvu bolj prijazno davčno zakonodajo,
               delo, vemo, dobiček in tako naprej. Skratka, to so konkretne stvari, tega ne govorim
               na pamet, ampak so to dejstva, ki jih je tudi ta parlament sprejel. In nenazadnje
               davčna zakonodaja, proračun za leti 2007 in 2008, to so glavne stvari, to so alfa in
               omega vsake Vlade in tudi konec koncev parlamenta, ki o tem danes razpravlja. In
               mnogi drugi razpisi po posameznih resorjih, resornih ministrstvih, takšni ali
               drugačni, na katerih podjetniki sodelujejo in dobivajo taka in drugačna sredstva,
               bodisi za vlaganje v znanje, v take in drugačne programe, so pozitivni. Seveda je
               vedno prisotna želja, da bi bilo tega še več na tem področju, vendar če pogledamo
               postavke in indekse v preteklosti in danes, so ti močno podkrepljeni, v prid temu, da
               slovensko gospodarstvo začuti, da je Vlada z njim, da mu želi pomagati, da želi biti
               prijazna do tega okolja. In mislim, da Vlada temu cilju tudi v tem proračunu za leto
               2008 sledi. In to je tudi zelo pomembno, da poskušamo postati bolj racionalni,
               gospodarni in prijazni, predvsem pa to okolje narediti čim bolj prijazno za tistega,
               kjer se vsaka zgodba začne, to pa je gospodarstvo. Hvala.</p>
            </sp>
            <sp xml:id="SDZ4-Izredna-23-2006-11-17.sp77">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Veber.</p>
            </sp>
            <sp xml:id="SDZ4-Izredna-23-2006-11-17.sp78">

               <speaker>JANKO VEBER:</speaker>

               <p>Hvala za besedo. Leto 2008 je zagotovo eno od pomembnih let, kajti uveden bo tudi
               tako imenovani scheengenski program, in mislim, da bi iz tega proračuna moralo bolj
               odsevati to dejstvo, bolj bi moralo biti prisotno v proračunu in bolj bi pravzaprav
               morali opozarjati na to, da postaja resnično Slovenija zunanja meja EU. Če samo na
               hitro preletimo postavke, ki jih sicer zasledimo v Službi Vlade Republike Slovenije
               za lokalno samoupravo in regionalno politiko, se tega sicer očitno zavedajo, vendar
               so zneski, se mi zdi, za to slovensko mejo izjemno skromni. Dejstvo je, da ta režim
               zahteva dodatno pozornost, dodatna vlaganja, predvsem pa zato, da se omogoči
               ohranitev življenja ob meji, ki je seveda s tem tudi daleč najbolj varna in tudi
               daleč najbolj nadzorovana. Če življenja ob meji ne bo, potem bo to varnost nemogoče
               zagotavljati znotraj oziroma na zunanji meji EU. Zdi se mi, da je to eno od področij,
               ki je premalo upoštevano v proračunu za leto 2008. Posebej bi pa še opozoril na
               dejstvo, da je v evropski finančni perspektivi 2007-2013 potrebno pristopiti zelo
               resno in če bo Ministrstvo za okolje načrtovalo investicije v komunalno
               infrastrukturo, pa temu ne bo sledilo recimo Ministrstvo za promet, potem se vam bo
               zgodilo to, da bomo postavljeni pred dejstvo, če želimo črpati kohezijska sredstva,
               seveda jih bomo lahko črpali, če bo zato tudi državni del infrastrukture, predvsem
               cestne, temu lahko sledil. Ne vem, če je, ali pa vsaj potem, kar sem gledal v
               razvojni program, ni zaslediti, da bi ministrstva bila med seboj usklajena, da tam,
               kjer bo konkretno potekala obsežna investicija na področju kanalizacije in obnove,
               recimo vodovodnega omrežja iz kohezijskih sredstev, to so tudi eni največjih
               projektov, ki jih je Ministrstvo za okolje zastavilo za to obdobje - in bo ravno 2008
               začetno leto -, bi temu moralo slediti tudi Ministrstvo za promet, da uskladimo
               medsebojne investicije, kajti ko se zgradi kanalizacija, je potrebno urediti tudi
               cestno infrastrukturo oziroma cestno telo. In če smo že pri cestah, seveda se tudi
               leta 2008 zaključuje avtocestni program. Že v tem proračunu bi moralo odsevati, kako
               bomo izpeljali dodatni avtocestni program, še posebej ob dejstvu, da se je ravno pri
               proračunu za leto 2007 veliko sredstev jemalo pri Darsu in bo Dars v veliko težji
               situaciji, kot bi bil, če se to v tem obdobju ne bi dogajalo. Gre še za en dovolj
               nekontroliran poseg tudi na tem področju v proračunih 2007 in 2008. Hvala.</p>
            </sp>
            <sp xml:id="SDZ4-Izredna-23-2006-11-17.sp79">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Cvikl.</p>
            </sp>
            <sp xml:id="SDZ4-Izredna-23-2006-11-17.sp80">

               <speaker>MAG. MILAN M. CVIKL:</speaker>

               <p>Najprej seveda obžalujem, da gospod predsednik drugače tolmači pravice do replike,
               ker se je replika oziroma razprava gospoda ministra nanašala na moje vprašanje in ni
               bilo vprašanja od nobenih drugih poslancev, na katerega je on odgovarjal. Vendar
               dovolite, da seveda v razpravi ministru za gospodarstvo vendarle vsebinsko pojasnim
               moje vprašanje.</p>
               <p>Najprej moram povedati, gospod minister, da se z vami strinjam v kritiki povišanja
               davčne obremenitve, tudi o tem danes sem že nekajkrat govoril in prav je, da svojim
               poslancem poveste, da ni v redu, da bo v letu 2007 ali 2008 tisoč milijonov evrov
               davka od dobička pravnih oseb glede na 500 milijonov v letu 2004. Vendar vas kot
               ministra za gospodarstvo ne razumem, zakaj ste dovolili ob sprejemanju te davčne
               zakonodaje na Vladi popravljeno davčno zakonodajo za leto 2007 in 2008, da se je
               dokončno ukinila olajšava za investicije v opremo, v letu 2006 je po veljavni
               zakonodaji še vedno bila v višini 10% prve zaposlitve doktorja znanost itd. Vi
               preprosto ste se kot minister za gospodarstvo strinjali s tem, da je obdavčitev
               slovenskega gospodarstva še enkrat višja, kot je bila 2008. In da ne bomo zahajali v
               leto 2009, 2010 in takratne volitve, vas sprašujem zelo konkretno kar za čez 5
               tednov: "Kako ste lahko pristali, gospod minister, da boste imeli v letu 2007 za 9
               milijonov evrov manj denarja na programih povečanja konkurenčnosti, za 30% manj
               denarja za spodbujanje razvoja malega gospodarstva in v letu, ki se bo začelo čez 5
               tednov, za 40% manj denarja za prestrukturiranje podjetij, kako ste lahko na to
               pristali?" Res je, da ste v letu 2008 dobili nekatere obljube, da se vam bo to
               povišalo v letu 2008, vendar v letu, ki se začne čez 5 tednov, imate 30% manj denarja
               za spodbujanje konkurenčnosti, 30% manj denarja za razvoj malega gospodarstva, 40%
               manj denarja za spodbujanje in za ohranjanje proizvodnje v podjetjih, ki so v
               težavah. Tega preprosto ne razumem in na to želim dobiti odgovore.</p>
               <p>Čisto na koncu. Upam, da ste že dobili soglasje preko Ministrstva za finance za
               odobritev pomoči slovenskemu podjetju Iskraemecu od Evropske komisije. Hvala lepa.
            </p>
            </sp>
            <sp xml:id="SDZ4-Izredna-23-2006-11-17.sp81">

               <speaker>PREDSEDNIK FRANCE CUKJATI:</speaker>

               <p>Hvala. K besedi se je javil gospod minister. Izvolite.</p>
            </sp>
            <sp xml:id="SDZ4-Izredna-23-2006-11-17.sp82">

               <speaker>MAG. ANDREJ VIZJAK:</speaker>

               <p>Še enkrat. Davčne olajšave na investiranje v nepremično opremo in tudi davčne
               olajšave za investiranje v opremo je ukinila prejšnja Vlada, ne ta. To je bil paket
               davčne reforme, tako imenovana Mramorjeva davčna reforma, ki jo je sprejela prejšnja
               vlada spomladi leta 2004. Jaz sem sedel prav na istem sedežu kot sedite vi in sem
               takrat opozarjal z enakimi besedami ali podobnimi besedami ministra Mramorja, ki je
               tu sedel, da bo to imelo slabe učinke. Napak takratna LDS je z veseljem to podprla in
               vi ste sedel takrat v vladi, če se ne motim.</p>
               <p>Kar se pa tiče sredstev za povečevanje konkurenčnosti. Sredstva za povečevanje
               konkurenčnosti slovenskega gospodarstva se povečujejo, ne zmanjšujejo, povečujejo, so
               pa nekoliko bolj ciljana, ker se tudi cilji države spreminjajo. Namreč, menim, da je
               ključni cilj povečevati konkurenčnost skozi dvig tehnološke opremljenosti podjetij,
               skozi investiranje v pretok znanja iz gospodarstva, iz razvojno raziskovalnih
               institucij in visokošolskih zavodov v gospodarstvo in da ni več cilij gospodarske
               politike samo kreiranje novih, lahko tudi žal kratkotrajnih delovnih mest. Slovenija
               se sooča z nizko konkurenčnostjo, ki je posledica tehnološke zastarelosti in premalo
               inovativnega gospodarstva, in vsi ukrepi so ciljani v to smer, zato smo uvedli tudi
               nove davčne olajšave, tako imenovane davčne olajšave za raziskave in razvoj, imamo
               niz ukrepov in finančnih sredstev več kot doslej v ta namen in tu vidim ključno
               nalogo Ministrstva za gospodarstvo in slovenske Vlade za povečevanje konkurenčnosti.
            </p>
            </sp>
            <sp xml:id="SDZ4-Izredna-23-2006-11-17.sp83">

               <speaker>PREDSEDNIK FRANCE CUKJATI:</speaker>

               <p>Hvala. Replika, gospod Cvikl, izvolite.</p>
            </sp>
            <sp xml:id="SDZ4-Izredna-23-2006-11-17.sp84">

               <speaker>MAG. MILAN M. CVIKL:</speaker>

               <p>Gospod minister je rekel, da je proti temu, da se povečujejo delovna mesta za določen
               čas. Ampak glejte, gospod minister, minister za delo v poročilu oziroma Vlada
               sporoča; potrebno je več sredstev, da se trg dela spreminja v smislu večje
               fleksibilnosti. Na trgu dela se povečuje število zaposlenih za določen čas, zato
               potrebujemo več denarja in tako dalje. Minister za delo pa pravi, da je to v redu, vi
               pa pravite, da to ni v redu. In gospod minister, dejstva so neizprosna, spodbujanje
               razvoja malega gospodarstva, ocena realizacije 2006 - 31 milijonov evrov in leto
               kasneje - 22 milijonov evrov, zmanjšanje za 30%. Ali ste tudi proti spodbujanju
               malega gospodarstva? Kaj boste ciljali, nemalo gospodarstvo, če mu zmanjšujete obseg
               sredstev?</p>
            </sp>
            <sp xml:id="SDZ4-Izredna-23-2006-11-17.sp85">

               <speaker>PREDSEDNIK FRANCE CUKJATI:</speaker>

               <p>Gospod minister, izvolite repliko.</p>
            </sp>
            <sp xml:id="SDZ4-Izredna-23-2006-11-17.sp86">

               <speaker>MAG. ANDREJ VIZJAK:</speaker>

               <p>Čisto na kratko, samo to. Deloma se berejo postavke, na drugi strani so postavke, ki
               govorijo o vzpostavljanju komunalno opremljenih zemljišč za podjetja, to je poseben,
               gospodarska središča in tudi tu je del sredstev za mala in srednja podjetja, ne brati
               samo enih postavk.</p>
            </sp>
            <sp xml:id="SDZ4-Izredna-23-2006-11-17.sp87">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo razpravljati? Repliko, izvolite, gospod Cvikl.</p>
            </sp>
            <sp xml:id="SDZ4-Izredna-23-2006-11-17.sp88">

               <speaker>MAG. MILAN M. CVIKL:</speaker>

               <p>Repliciram na razpravo gospoda ministra. Gospod minister, jaz te številke v proračunu
               "spodbujanje razvoja malega gospodarstva" ne najdem. Če jo vi najdete, bi bil zelo
               vesel, ampak tukaj so samo štiri postavke in razvojno podporno okolje za malo
               gospodarstvo nekoliko povečujete, pomembno ste pa zmanjšali izboljšanje podpornega
               okolja za podjetništvo iz 21 milijonov na 2 milijona evrov. In šele v letu 2008 nekaj
               denarja dobite iz evropskega proračuna. Torej, kaj boste delali naslednje leto? Čez
               pet tednov se začne in vi imate za tretjino manj denarja za spodbujanje razvoja
               malega gospodarstva in zato smo predlagali amandma, ki bi obseg sredstev povečal. Vi
               kot Vlada ste pa ta amandma zavrnili in poslanci vladajoče koalicije tudi včeraj
               popolnoma skladno z voljo Vlade ubogljivo zavrnili in za malo gospodarstvo imamo v
               letu 2007 tretjino manj denarja.</p>
            </sp>
            <sp xml:id="SDZ4-Izredna-23-2006-11-17.sp89">

               <speaker>PREDSEDNIK FRANCE CUKJATI:</speaker>

               <p>Opozarjam, da imamo pred seboj proračun 2008, in sicer splošni del, ampak 2008, 2007
               smo imeli včeraj. Gospod minister, izvolite.</p>
            </sp>
            <sp xml:id="SDZ4-Izredna-23-2006-11-17.sp90">

               <speaker>MAG. ANDREJ VIZJAK:</speaker>

               <p>Spoštovani poslanec! Ključna naloga ministrstva za gospodarstvo je povečevanje in
               podpora gospodarske dejavnosti, zlasti programi povečevanja konkurenčnosti. V letu
               2008 se programi povečevanja konkurenčnosti zvišujejo za 31,58% glede na leto 2007.
               Namreč v letu 2007 je 30,4 milijona evrov, v letu 2008 je 40,111 milijona evrov. To
               piše v proračunu, prosim, sredstva se povečujejo, ne zmanjšujejo.</p>
            </sp>
            <sp xml:id="SDZ4-Izredna-23-2006-11-17.sp91">

               <speaker>PREDSEDNIK FRANCE CUKJATI:</speaker>

               <p>Odpiram prijavo za razpravo. Če želite razpravljati, se prosim prijavite.</p>
               <p>Zadnji razpravljavec se je javil, gospod Cvikl. Izvolite.</p>
            </sp>
            <sp xml:id="SDZ4-Izredna-23-2006-11-17.sp92">

               <speaker>MAG. MILAN M. CVIKL:</speaker>

               <p>Poglejte, gospod minister je povedal notorno neresnico. Rekel je, da je prirast
               sredstev v letu 2008 na leto 2007 - 30, 35%. To je res. Ampak najprej imate minus 30%
               padec, ker je v letu 2006 realizacija 38 milijonov evrov, potem se pa, gospod
               minister, zmanjša na 29 milijonov evrov in potem greste iz 29 proti 40. Morate
               povedati celo zgodbo slovenski javnosti. V letu, ki se začne, v letu, ki je pred
               nami, gospod minister, čez pet tednov se začne, boste imeli za spodbujanje
               konkurenčnosti 30% manj denarja. In reči, da boste dobili 30% več denarja v letu
               2008, gospod minister, ne da poveste slovenski javnosti celotno zgodbo, najprej vam
               vzamejo na ministrstvu za finance 30%, potem vam pa dajo nazaj 30%, stopnja prirasta
               je nič.</p>
            </sp>
            <sp xml:id="SDZ4-Izredna-23-2006-11-17.sp93">

               <speaker>PREDSEDNIK FRANCE CUKJATI:</speaker>

               <p>Želi še kdo razpravljati? Potem zaključujem razpravo o splošnem delu dopolnjenega
               Predloga proračuna za 2008. O splošnem delu dopolnjenega predloga proračuna bomo v
               skladu s časovnim potekom seje zbora odločali danes v okviru glasovanj pol ure po
               prekinjeni 4. točki dnevnega reda oziroma najkasneje 21.30 uri.</p>
               <p>Prehajamo na obravnavo posebnega dela dopolnjenega Predloga proračuna za 2008. In
               sicer, najprej bo tekla razprava o celoti posebnega dela in nato o amandmajih.
               Najprej odpiram razpravo o posebnem delu dopolnjenega Predloga proračuna za 2008 v
               celoti. Odpiram prijavo. Seveda, v okviru še razpoložljivega časa. Ni prijavljenih,
               se zahvaljujem. Ker ne želi nihče razpravljati o predlogu v celoti, prehajamo na
               razpravo o amandmajih k posebnemu delu dopolnjenega Predloga proračuna za 2008. In
               sicer, razprava bo tekla po pregledu amandmajev z dne 14.11.2006. Imamo 52
               amandmajev. Odpiral bom vsakega uporabnika posebej.</p>
               <p>Najprej sprašujem, ali je kakšen interes po razpravi o amandmaju uporabnika Varuha
               človekovih pravic? Odpiram prijavo. Gospa Žgajner Tavš, izvolite.</p>
            </sp>
            <sp xml:id="SDZ4-Izredna-23-2006-11-17.sp94">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Jaz danes ne bom izgubljala toliko besed, kot sem jih včeraj,
               kajti gre praktično za identičen amandma, s tem da amandma v Proračunu za leto 2008
               nosi nov podprogram. Ta podprogram pa je Urad zagovornika otrokovih pravic. Gre torej
               za tisti instrument oziroma akterja, h kateremu se je zavezala tudi Vlada Republike
               Slovenije oziroma koalicijske partnerice v tako imenovani koalicijski pogodbi. Ne
               nazadnje, s pisno poslansko pobudo, ki sem jo na Vlado Republike Slovenije naslovila
               2. oktobra 2006, dejansko sem želela Vlado spodbuditi, da bi sama v okviru proračuna
               postavila postavko in zagotovila sredstva za delovanje Urada zagovornikov otrok. Do
               tega žal ni prišlo, zato sem seveda pripravila in vložila amandma. Dobila pa sem
               odgovor včeraj in zato apeliram seveda v tem trenutku na ministra in vse ostale
               prisotne v tem parlamentu, kajti včeraj niti ni bilo časa, da bi predstavila dejstva
               iz odgovora na moje poslansko pobudo, ki seveda govorijo v prid temu, da podpremo ta
               amandma. "Vlada Republike Slovenije z veseljem sprejema dejstvo, da tudi poslanska
               skupina Slovenske nacionalne stranke podpira okrepljeno vlogo državnih organov z
               vidika zagovorništva otrok in varstva njihovih pravic, kar je eden od ciljev te Vlade
               na področju družinske politike. Vzpostavitev posebnega varuha za otroke je bila
               predvidena že v Resoluciji o temeljih oblikovanja družinske politike v Republiki
               Sloveniji, saj ima zaščita otroka in njegovih pravic prednostno mesto v zastavljeni
               družinski politiki. Mednarodna skupnost je spoznanje, da otroci potrebujejo poseben
               kodeks za zaščito svojih pravic in posebne mehanizme njihovega varovanja, vgradila v
               razvoj in sprejetje Konvencije Združenih narodov o otrokovih pravicah, ki v Republiki
               Sloveniji na podlagi Akta o notifikaciji nasledstva velja od 17. junija 1992.
               Mednarodnopravna osnova za varovanje otrokovih pravic je 4. člen te konvencije, ki
               določa, da morajo države podpisnice sprejeti potrebne ukrepe za implementacijo
               oziroma izvajanje otrokovih pravic. Republika Slovenija je ratificirala tudi evropsko
               konvencijo o uresničevanju otrokovih pravic, ki krepi procesni položaj otroka v
               uradnih postopkih. In v 12. členu pred države pogodbenice postavlja zahtevo, da
               ustanovijo organe, ki naj predlagajo spremembe v korist promocije in utrjevanja
               otrokovih pravic, oblikujejo stališča do drugih zakonodajnih predlogov, ki zadevajo
               otrokove pravice, o uresničevanju otrokovih pravic obveščajo medije, javnost,
               posameznike in organe, ki jih zadevajo vprašanja otrokovih pravic, pridobivajo
               stališča otrok in otrokom posredujejo pomembne informacije. Ustanavljanje varuhov za
               otrokove pravice poleg že omenjene evropske konvencije predlaga tudi priporočilo
               ministrskega sveta Evrope o udeležbi otrok v družinskem in družbenem življenju."</p>
               <p>Prebrala sem le del vladnega odgovora na mojo poslansko pobudo, ki je zajeta tudi v
               obliki amandmaja pod številko 1. Zato vas, spoštovane kolegice in kolegi, prosim in
               prosim tudi ministra glede na to, da so nastala včeraj nova dejstva in da tudi, ko
               sem seznanjal ministrstvo, ni bilo pravilno seznanjeno z vsemi dejstvi, kajti včeraj
               sem slišala odgovor, da naj bi bila sredstva zagotovljena za izvajanje pilotskega
               projekta v okviru Varuha človekovih pravic. Ta podatek ne drži. Sredstva, ki jih v
               okviru amandmaja lahko zagotovimo v proračunu za leto 2008, bi bila prvi korak k
               temu, da se nenazadnje mednarodne konvencije ali pa, če hočete, tudi tisto, k čemur
               se je zavezala Vlada Republike Slovenije, in nenazadnje tisto, kar otroci v naši
               družbi potrebujejo in si zaslužijo, dobimo oziroma da se te zadeve začnejo končno
               uresničevati tudi v praksi. Prosim za pojasnilo oziroma odgovor ministra Bajuka glede
               same podpore amandmaju.</p>
            </sp>
            <sp xml:id="SDZ4-Izredna-23-2006-11-17.sp95">

               <speaker>PREDSEDNIK FRANCE CUKJATI:</speaker>

               <p>Hvala. Želite, gospod minister dr. Bajuk? Izvolite, imate besedo.</p>
            </sp>
            <sp xml:id="SDZ4-Izredna-23-2006-11-17.sp96">

               <speaker>DR. ANDREJ BAJUK:</speaker>

               <p>Hvala lepa. Ker je že gospa poslanka predstavila stališče Vlade, ki ji je bilo
               posredovano včeraj, bi rad samo to pojasnil, da dejansko podatki, ki so vključeni v
               stališču, ki smo ga zavzeli glede amandmajev za leto 2007 in 2008, so bili
               pridobljeno na podlagi konkretnih pogovorov, strokovnih služb Ministrstva za finance
               s strokovnimi službami Urada varuha za človekove pravice. V kolikor pa obstaja takšna
               možnost, kot očitno obstaja, da bo ta pilotski program že v letu 2008 lahko se
               uresničil na drugačen način, pa menimo, da je to umestno in v skladu s stališči, ki
               ga je Vlada zavzela v odgovoru, ki ste ga dobili, umikamo naš ugovor na ta amandma.
               Hvala.</p>
            </sp>
            <sp xml:id="SDZ4-Izredna-23-2006-11-17.sp97">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo razpravljati? Ker je samo ena roka, ne bom odpiral prijave. Gospa
               Žgajner Tavš, izvolite.</p>
            </sp>
            <sp xml:id="SDZ4-Izredna-23-2006-11-17.sp98">

               <speaker>BARBARA ŽGAJNER TAVŠ:</speaker>

               <p>Hvala lepa. Minister, jaz sem vam iskreno hvaležna, pa mi verjemite, da je moja
               iskrenost resnična. To pomeni, da Vlada Republike Slovenije podpira amandma in bodo
               tudi koalicijske partnerice podprle. V tem trenutku se vam zahvaljujem za podporo.
               Hvala.</p>
            </sp>
            <sp xml:id="SDZ4-Izredna-23-2006-11-17.sp99">

               <speaker>PREDSEDNIK FRANCE CUKJATI:</speaker>

               <p>Hvala. Zaključujem amandma uporabnika 1214.</p>
               <p>Prehajamo na uporabnika Službe Vlade Republike Slovenije za lokalno samoupravo in
               regionalno politiko. Želi kdo razpravljati o amandmaju? Gospod Veber, izvolite.</p>
            </sp>
            <sp xml:id="SDZ4-Izredna-23-2006-11-17.sp100">

               <speaker>JANKO VEBER:</speaker>

               <p>V letu 2008, kot sem že prej...</p>
            </sp>
            <sp xml:id="SDZ4-Izredna-23-2006-11-17.sp101">

               <speaker>PREDSEDNIK FRANCE CUKJATI:</speaker>

               <p>Gospod Veber, žal sem prezrl, nimate več časa. Gospod Cvikl, vi ste tudi dvignili
               roko. Izvolite.</p>
            </sp>
            <sp xml:id="SDZ4-Izredna-23-2006-11-17.sp102">

               <speaker>MAG. MILAN M. CVIKL:</speaker>

               <p>Mi podpiramo ta amandma, predvsem je povezan s tem, da bi za razliko od tega, kar
               zdaj delamo, na financiranju občin vendarle zagotovili, da bi se pripravili
               regionalni razvojni projekti leta 2007, 2008 se naj bi dogovorilo o lokalni
               samoupravi. Lokalne samouprave, regij brez regionalnih programov ni, sredstva niso
               zadostna in zato je smiselno dodati 500.000 evrov in zmanjšati obrambne vire.</p>
            </sp>
            <sp xml:id="SDZ4-Izredna-23-2006-11-17.sp103">

               <speaker>PREDSEDNIK FRANCE CUKJATI:</speaker>

               <p>Hvala. S tem zaključujem razpravo o tem amandmaju.</p>
               <p>Prehajamo na uporabnika - Ministrstvo za zunanje zadeve, kjer sta dva amandmaja. Želi
               kdo razpravljati? Ne. Zaključujem razpravo o uporabniku Ministrstvo za zunanje
               zadeve.</p>
               <p>Prehajamo na uporabnika - Ministrstvo za gospodarstvo, kjer je kar nekaj amandmajev.
               Odpiram razpravo. Izvolite, gospod Cvikl.</p>
            </sp>
            <sp xml:id="SDZ4-Izredna-23-2006-11-17.sp104">

               <speaker>MAG. MILAN M. CVIKL:</speaker>

               <p>Vsi amandmaji so vsebinsko povezani s tem, da se zagotovijo zadostna sredstva,
               predvsem v letih 2007, 2008, ko še ne bo v polni meri možno črpati evropskih
               sredstev. Naj spomnim, evropska sredstva, ki so glavni vir nekega prirasta, bomo
               črpali vse od leta 2007 do leta 2016, 2017. Vlada je pa zelo, kot se temu reče,
               povečala obseg pričakovanih prihodkov iz tega naslova; realizacija za dosedanja tri
               leta, kar smo v EU, pol leta 2004, 2005 in 2006, pa kažejo, da ne uspemo v tako
               visokemu obsegu črpati sredstva. Zato predlagam, da realne dodatne vire za
               spodbujanje tehnološkega razvoja, tujih investicij, povečanje konkurenčnosti in tudi
               program zaprtja rudnikov. In to, kar mi ne razumemo, ne razumemo nasprotovanja Vlade
               tem amandmajem.</p>
            </sp>
            <sp xml:id="SDZ4-Izredna-23-2006-11-17.sp105">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo razpravljati o sedmih amandmajih pod uporabnikom Ministrstvo za
               gospodarstvo? Nihče. Potem zaključujem o teh amandmajih. Prehajamo na amandma pod
               uporabnikom Ministrstvo za kmetijstvo, gozdarstvo in prehrano. Želi kdo razpravljati?
               <stage>(Nihče.)</stage> Zaključujem razpravo o tem amandmaju.</p>
               <p>Prehajamo na amandma pod uporabnikom Ministrstvo za promet. Gospod Cvikl, izvolite.
            </p>
            </sp>
            <sp xml:id="SDZ4-Izredna-23-2006-11-17.sp106">

               <speaker>MAG. MILAN M. CVIKL:</speaker>

               <p>Želeli bi slišati zagotovilo predstavnikov resorja ali Ministrstva za finance, da v
               letu 2008 in 2007, povezano, ne bo potrebno rebalansirati proračuna zato, ker
               agencija za železniški promet nima dovolj denarja za sofinanciranje evropskih
               projektov. Predlagamo amandma, ki to naredi, vendar Vlada ta amandma zavrača. Če
               Vlada zavrača ta amandma, potem prosim, da nam javno potrdi tukaj danes, da ne bo
               potrebno v 2007-2008 v tej dvorani ponovno razpravljati na temo, ali bomo dajali ali
               ne dajali dovolj denarja na železniški promet. Če bi amandma podprli, podobno kot ste
               seveda z neko zamudo naredili pri Varuhu človekovih pravic, verjamem, da se bomo
               izognili marsikateremu problemu, predvsem pa nepotrebnemu prikritemu zadolževanju
               agencije za železniški promet. Prosim, če dobimo odgovor Vlade.</p>
            </sp>
            <sp xml:id="SDZ4-Izredna-23-2006-11-17.sp107">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo razpravljati o tem amandmaju? Vi še enkrat, gospod Cvikl?
               Izvolite.</p>
            </sp>
            <sp xml:id="SDZ4-Izredna-23-2006-11-17.sp108">

               <speaker>MAG. MILAN M. CVIKL:</speaker>

               <p>Jaz bi samo proceduralno prosil, če vi lahko kot predsedujoči zagotovite vsaj v tej
               dvorani, če to že na odboru ni bilo mogoče, da nam Vlada odgovori na vprašanje. To je
               razprava. To ni že glasovanje in odločanje o amandmajih, ko vlada ne sme govoriti.
               Vlada še lahko govori, sicer ima samo še minuto 29 minut, ampak lahko govori in nam
               to tukaj zatrdi. Če ne bomo razumeli, imamo državnega sekretarja, da Vlada zavrača
               amandma, tako kot je minister rekel, ampak bomo pa prišli z rebalansom v Državni
               zbor. To pa je nepotrebno delo. Milo rečeno, mučimo sebe in slovensko javnost, ko
               sedaj Vlada vehementno ne želi dodatnega denarja za železniško infrastrukturo z
               amandmajem, ki ga predlagamo, ne želi graditi drugega tira Koper-Divača, zavrača
               amandma in potem bomo čez nekaj mesecev ponovno tukaj v nekih nujnih postopkih
               sprejemali rebalanse zato, ker je Vlada pozabila začeti graditi drugi tir
               Koper-Divača, čeprav jim to poslanci opozicije z amandmajem sedaj predlagamo.</p>
            </sp>
            <sp xml:id="SDZ4-Izredna-23-2006-11-17.sp109">

               <speaker>PREDSEDNIK FRANCE CUKJATI:</speaker>

               <p>Hvala. Želi kdo razpravljati še o tem amandmaju? <stage>(Ne.)</stage> Potem zaključujem to razpravo
               in prehajamo na uporabnika Direkcija Republike Slovenije za ceste, tukaj imamo sedem
               amandmajev, vsi so v podprogramu Investicijsko vzdrževanje in gradnja državnih cest.
               Želi kdo razpravljati o teh amandmajih. Gospod Cvikl, izvolite.</p>
            </sp>
            <sp xml:id="SDZ4-Izredna-23-2006-11-17.sp110">

               <speaker>MAG. MILAN M. CVIKL:</speaker>

               <p>Proceduralno, ponovno, predsednik. Prosim, če pozovete Vlado, da se odziva na
               vprašanja poslank in poslancev, drugače naredimo korespondenčno sejo Državnega zbora.
               Imamo stališča Vlade, ki so negativna, imamo mnenja poslancev, vi oziroma Vlada pa ne
               želi odgovarjati na vprašanja. Vprašanja so zelo enostavna; Zakaj zavračate prej
               omenjeni amandma? Zakaj zavračate amandma za četrto razvojno os, to je eden od
               amandmajev, ki so pred nami? Zakaj zavračate Keltiko, zakaj zavračate amandmaje za
               tretjo razvojno os? Zakaj to delate? Zakaj ste pa včeraj zvečer znali podpreti 40
               amandmajev, sicer tudi na, deloma vsaj, tretji razvojni osi, ampak sigurno ne na
               glavnih, ključnih koridorjih. Vlada naj odgovori.</p>
            </sp>
            <sp xml:id="SDZ4-Izredna-23-2006-11-17.sp111">

               <speaker>PREDSEDNIK FRANCE CUKJATI:</speaker>

               <p>Hvala. No, naj povem, da ima tukaj vsak svobodo govora v okviru časa, ki mu je na
               voljo, in ni moja dolžnost zahtevati tišine, da ne govori ali da govori posameznik,
               ki mu je to na voljo.</p>
               <p>Želi še kdo razpravljati o amandmajih pod uporabnikom Direkcija Republike Slovenije
               za ceste? <stage>(Ne.)</stage> Potem zaključujem te amandmaje.</p>
               <p>In prehajamo na uporabnika Ministrstvo za okolje in prostor, kjer imamo tri
               podprograme in štiri amandmaje. Želi kdo razpravljati? Gospod Cvikl, izvolite.</p>
            </sp>
            <sp xml:id="SDZ4-Izredna-23-2006-11-17.sp112">

               <speaker>MAG. MILAN M. CVIKL:</speaker>

               <p>Vlada gospoda Janeza Janše je ukinila 104 tisočim Slovencem in Slovenkam stanovanjsko
               olajšavo. Predlagani amandma, ki bi zagotovil 15 milijonov evrov sredstev za
               spodbujanje stanovanjske gradnje, Vlada amandma zavrača. Zakaj?</p>
            </sp>
            <sp xml:id="SDZ4-Izredna-23-2006-11-17.sp113">

               <speaker>PREDSEDNIK FRANCE CUKJATI:</speaker>

               <p>Izvolite. Gospod Starman.</p>
            </sp>
            <sp xml:id="SDZ4-Izredna-23-2006-11-17.sp114">

               <speaker>MAG. MARKO STARMAN:</speaker>

               <p>Najlepša hvala za vprašanje. Spoštovani predsednik, spoštovani Zbor. V predlaganemu
               amandmaju se namenja 15 milijonov evrov za informacijski sistem za evidentiranje
               najemnih razmerij in med drugim tudi subvencioniranje mladih družin za prvo rešitev
               stanovanjskega vprašanja. V letu 2007 je namenjeno 500 milijonov tovrstnim
               subvencijam in po vseh naših izračunih je to zadostna količina sredstev za ta segment
               vzpodbujanja pomoči oziroma dostopnosti stanovanja, medtem ko drugi ukrepi glede
               pospeševanja stanovanjske gradnje, predvsem na področju ponudbe, pa niso povezani s
               tem amandmajem. Hvala.</p>
            </sp>
            <sp xml:id="SDZ4-Izredna-23-2006-11-17.sp115">

               <speaker>PREDSEDNIK FRANCE CUKJATI:</speaker>

               <p>Hvala. Gospod Cvikl, želite še razpravljati? Izvolite.</p>
            </sp>
            <sp xml:id="SDZ4-Izredna-23-2006-11-17.sp116">

               <speaker>MAG. MILAN M. CVIKL:</speaker>

               <p>Veseli me, da se je Vlada le odzvala, vendar, gospod državni sekretar, to, kar imate
               predvideno, je, če se ne motim, 200 evrov na posameznega prosilca, tukaj se predlaga
               ne skupaj 2 milijona, ampak 15 milijonov evrov pretežnega denarja gre za reševanje
               mladih družin. V državnem proračunu sta z gospodom Podobnikom in ob sprejemanju
               davčne zakonodaje uspela skupaj z ministrom za finance ukiniti stanovanjsko olajšavo,
               105 tisoč ljudi je sedaj v popolnoma drugačnem položaju. Zakaj mislite, da jih bo
               rešilo 2 milijona evrov in zakaj ste proti amandmaju, ki predlaga 15 milijonov evrov.
               115 tisoč Slovencev in Slovenk je v drugačnem dohodkovnem položaju, odkar se je Vlada
               odločila ukiniti stanovanjsko olajšavo, tukaj pa so poslanci vladajoče koalicije to
               izglasovali.</p>
            </sp>
            <sp xml:id="SDZ4-Izredna-23-2006-11-17.sp117">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo? Gospod Starman, izvolite, kolikor je še časa vam na voljo.</p>
            </sp>
            <sp xml:id="SDZ4-Izredna-23-2006-11-17.sp118">

               <speaker>MAG. MARKO STARMAN:</speaker>

               <p> Najlepša hvala. Gre za drugi program. Ta program govori o teh pravicah, ki gredo po
               zakonu, se strinjamo, da je zelo omenjen, je samo na ozkem segmentu, medtem ko ostali
               programi, ki zagotavljajo stanovanja z dokapitalizacijo stanovanjskega sklada, pa
               niso vključeni v ta proračun. Hvala.</p>
            </sp>
            <sp xml:id="SDZ4-Izredna-23-2006-11-17.sp119">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo razpravljati o teh amandmajih? Gospod Cvikl, izvolite.</p>
            </sp>
            <sp xml:id="SDZ4-Izredna-23-2006-11-17.sp120">

               <speaker>MAG. MILAN M. CVIKL:</speaker>

               <p>Želim, da nam Vlada pojasni, kaj bo naredila res s stanovanjskim skladom, ker toliko
               to govori, da se bo to rešilo? Tukaj je konkretno predlagana, za tisoče mladih in
               mladih družin pomoč za subvencioniranje, pomoč, ki ste jo ukinili, povedano je bilo
               ob ukinitvi stanovanjske olajšave, da bodo drugi instrumenti, drugih instrumentov ni.
            </p>
            </sp>
            <sp xml:id="SDZ4-Izredna-23-2006-11-17.sp121">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo? Potem prekinjam razpravo o tem amandmajih in prehajamo na
               uporabnika Geodetska uprava Republike Slovenije, kjer imamo eden amandma. Želi kdo
               razpravljati? Ne. Zaključujem razpravo o tem amandmaju in prehajamo na Agencijo
               Republike Slovenije za okolje, kjer imamo en amandma. Želi kdo razpravljati? <stage>(Ne.)</stage>
               Zaključujem razpravo.</p>
               <p>Prehajamo na Ministrstvo za delo, družino in socialne zadeve, kjer imamo 7
               podprogramov in skupno 9 amandmajev. Želi kdo razpravljati? Gospod Cvikl, izvolite.
            </p>
            </sp>
            <sp xml:id="SDZ4-Izredna-23-2006-11-17.sp122">

               <speaker>MAG. MILAN M. CVIKL:</speaker>

               <p>Samo eno vprašanje Vladi: Zakaj vse te amandmaje skupaj z matičnim delovnim telesom
               zavrača. Zakaj je proti krepitvi socialne države?</p>
            </sp>
            <sp xml:id="SDZ4-Izredna-23-2006-11-17.sp123">

               <speaker>PREDSEDNIK FRANCE CUKJATI:</speaker>

               <p>Mislim, da je odbor podal poročilo o zavrnitvi. Vlada prav veliko časa nima za
               odgovor, ne vem, dve sekundi, več vam ni na voljo, se opravičujem. Kdo želi
               razpravljati? Želite vi? Izvolite.</p>
            </sp>
            <sp xml:id="SDZ4-Izredna-23-2006-11-17.sp124">

               <speaker>MARJETKA COTMAN:</speaker>

               <p>Hvala, gospod predsednik. Vlada zavrača amandmaje, ker meni, da ima dovolj sredstev
               za socialne transferje, za aktivno politiko zaposlovanja in tudi za brezposelne,
               glede na to, da je sprejela zakonodajo, ki to omogoča... /Izklop mikrofona./</p>
            </sp>
            <sp xml:id="SDZ4-Izredna-23-2006-11-17.sp125">

               <speaker>PREDSEDNIK FRANCE CUKJATI:</speaker>

               <p>Čas je potekel. Hvala lepa. Gospod Cvikl, imate še nekaj časa, izvolite.</p>
            </sp>
            <sp xml:id="SDZ4-Izredna-23-2006-11-17.sp126">

               <speaker>MAG. MILAN M. CVIKL:</speaker>

               <p>Da ne bo ostalo slovenski javnosti... Vlada je v času svojega mandata za 32 milijard
               zmanjšala obseg transferjev za vse navedene zadeve v deležu bruto domačega proizvoda.
               To ni več socialna država.</p>
            </sp>
            <sp xml:id="SDZ4-Izredna-23-2006-11-17.sp127">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo razpravljati o teh amandmajih? <stage>(Ne.)</stage></p>
               <p>Prehajamo na Ministrstvo za zdravje, kjer imamo 6 amandmajev. Želi kdo razpravljati?
               Gospod Žnidaršič, izvolite.</p>
            </sp>
            <sp xml:id="SDZ4-Izredna-23-2006-11-17.sp128">

               <speaker>MAG. FRANC ŽNIDARŠIČ:</speaker>

               <p>Hvala lepa, gospod predsednik. Spoštovani prisotni! Z amandmajem, ki govori o varuhu
               bolnikovih pravic, naš predlog namerava uresničiti koalicijsko zavezo, v kateri piše,
               da bomo v tem mandatu ustanovili inštitut Varuha bolnikovih pravic. Res je, da je
               Vlada v svojem zavračanju omenila, citiram, "sredstva za varstvo bolnikovih pravic so
               v podprogramu" in tako dalje. Moram opozoriti, da naš amandma ne govori o nobenih
               sredstvih za kakšne programe, pač pa za inštitut Varuha, skladno s koalicijsko
               pogodbo. Meni je žal, da se tu ne razumemo. Tudi ne verjamem, da bomo uspeli s tem
               amandmajem, vendar ima amandma jasno zavezo uresničiti to, kar je bilo dogovorjeno,
               brez kakšne velike debate o tem, da se bomo dogovorili kako drugače. Tam piše
               "inštitut Varuha bolnikovih pravic", tu se pa govori o sredstvih, za katera pa vemo,
               za kaj so namenjena, in se s tem seveda absolutno strinjamo. Tako še vedno mislimo,
               da bi bilo prav, da bi ta amandma vsi podprli, zlasti vsi koalicijski partnerji, ki
               so sopodpisali koalicijsko pogodbo, drugače bo to ponovno eden izmed dokazov, da
               takrat, ko smo se nekaj dogovorili in zapisali, ni bilo mišljeno resno, da smo takrat
               bili upoštevani samo zato, da bomo pristopili v koalicijo, da pa vse kaže, da kasneje
               te naše pravice, ki izvirajo iz sopodpisane pogodbe, niso več pomembne in da jih
               večina naših partnerjev ne misli uresničiti. Nobene slabe vesti nimam, ker se nisem
               dal pregovoriti, da bi umaknili ta amandma, kajti amandma je jasen, je direktna
               posledica dogovora, čas se bo iztekel, v letu 2008 je zadnje leto, mislim da, te
               Vlade in tega mandata in če takrat ne bomo tega naredili in imeli za to ustrezne
               postavke, to ne bo realizirano. Sredstva, ki so namenjena za namene, na katere se
               sklicuje Vlada, pa bi bilo napačno tam pobrati in jih dati za nekaj drugega, ker nič
               ne dvomim, da so tam, za kar piše, potrebna. Za Varuha kot inštitut je treba
               postaviti novo postavko v proračunu, tako kot je to za Varuha človekovih pravic.
               Opozarjam, da gre za posebej občutljivo področje bolnika kot takšnega, ki se težko
               primerja z vsemi drugimi državljani, ki kot zdravi državljani veliko lažje in na
               mnogo enostavnejši način poskušajo uresničiti svoje pravice, medtem ko bolnik pogosto
               v strahu, da bi se zameril sistemu zdravstva. Če ga bo kritiziral ali se pritoževal
               nad njim, rabi posrednika malo da ne bolj kot pa drugi državljani za sicerjšnje
               uveljavljanje človekovih pravic. Tako mislim, da je naš predlog utemeljen, sloni na
               dogovoru v koalicijski pogodbi, ne predstavlja posebno velikih sredstev in je naša
               skupna odgovornost. Zato pričakujem, da bo podprt, kljub temu, da do zdaj takšnega
               dogovora nismo uspeli doseči. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp129">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo razpravljati o teh amandmajih? Gospod Cvikl.</p>
            </sp>
            <sp xml:id="SDZ4-Izredna-23-2006-11-17.sp130">

               <speaker>MAG. MILAN M. CVIKL:</speaker>

               <p>Gospod minister za zdravje je pred dvema letoma, 29. novembra 2004, rekel:
               "Zagovarjali bomo še tudi ustanovitev in delovanje instituta varuha bolnikovih
               pravic." Sedaj je to stališče spremenil in amandma zavrača. Včeraj je rekel, da bo
               zagotovil dodatni denar za programe na Zavodu za zdravstveno zavarovanje, in če bo
               deloval enako dvolično, tudi teh programov očitno ne bo. Zakaj to počnete, gospod
               minister?</p>
            </sp>
            <sp xml:id="SDZ4-Izredna-23-2006-11-17.sp131">

               <speaker>PREDSEDNIK FRANCE CUKJATI:</speaker>

               <p>Žal vam minister ne more odgovoriti, ker je potekel časa za vse zahtevane odgovore.
               Želi še kdo razpravljati o teh amandmajih? <stage>(Ne.)</stage> Potem zaključujem razpravo o
               njih.</p>
               <p>Prehajamo na uporabnika Ministrstva za javno upravo, kjer imamo en amandma. Želi kdo
               razpravljati? <stage>(Ne.)</stage> Zaključujem razpravo.</p>
               <p>Prehajamo na uporabnika Ministrstvo za visoko šolstvo, znanost in tehnologijo, kjer
               imamo dva podprograma in tri amandmaje. Želi kdo razpravljati? <stage>(Ne.)</stage> Zaključujem
               razpravo.</p>
               <p>Prehajamo na uporabnika Ministrstvo za šolstvo in šport, kjer imamo tri podprograme
               in štiri amandmaje. Želi kdo razpravljati? Gospod Peče, izvolite.</p>
            </sp>
            <sp xml:id="SDZ4-Izredna-23-2006-11-17.sp132">

               <speaker>SAŠO PEČE:</speaker>

               <p>Spoštovani prisotni! V okviru uporabnika Ministrstvo za šolstvo in šport v imenu
               poslanske skupine Slovenske nacionalne stranke vlagamo več amandmajev. Osebno pa bi
               rad spregovoril v povezavi z amandmajem, ki omogoča izvedbo procesa osnovnošolskega
               izobraževanja v Mariboru, konkretno na Teznem. Ob tem vas seznanjam, da gre za
               amandma z minimalnim posegom v strukturo proračuna, vsega skupaj v višino pod 30.000
               evrov. Osebno verjamem, kajti amandma je nastal na podlagi strokovnega sodelovanja s
               predstavniki izobraževalnega sistema v mestu Maribor, kakor tudi z izvajalci
               izobraževalnega sistema na omenjeni šoli, da je amandma več kot nujno potreben in
               zagotavlja nemoten učni proces tudi v prihodnje. Dejstvo je, da v zadnjih nekaj letih
               je ravno zaradi pomanjkanja investicij v omenjeno zgradbo, torej osnovno šolo Martin
               Konšak, bil moten osnovnošolski izobraževalni proces. In verjamem, da to ni v
               interesu nikogar izmed nas, niti Vlade Republike Slovenije. Skratka, poudariti hočem,
               da je amandma v skladu s strategijo Vlade Republike Slovenije o izboljšanju kvalitete
               izobraževanja v Republiki Sloveniji in da spada ta program oziroma da spada
               predlagani amandma v eno izmed tistih rešitev, ki jih tudi Vlada Republike Slovenije
               v okviru svojega programa postavlja pod prioriteto. S tega mesta prosim poslanke in
               poslance za podporo, posebej glede na to, da z morebitnim sprejemom omenjenega
               amandmaja ne bi rušili strukture proračuna tako na odhodkovni kot na prihodkovni
               strani oziroma v okviru Ministrstva za obrambo. Še enkrat poudarjam, gre za minimalen
               poseg v Proračun Republike Slovenije in mislim, da je celo najnižja postavka
               predlagane spremembe v primerjavi z včerajšnjimi amandmaji in pa današnjimi
               amandmaji. Hvala.</p>
            </sp>
            <sp xml:id="SDZ4-Izredna-23-2006-11-17.sp133">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo razpravljati o teh amandmajih? <stage>(Ne.)</stage> Zaključujem razpravo.</p>
               <p>Prehajamo na uporabnika Ministrstvo za kulturo, kjer imamo tri podprograme in v
               vsakem po en amandma. Želi kdo razpravljati? <stage>(Ne.)</stage> Zaključujem razpravo.</p>
               <p>Zaključili smo razpravo o amandmajih ter o posebnem delu dopolnjenega predloga
               proračuna Republike Slovenije za leto 2008 v celoti. O amandmajih bomo v skladu s
               časovnim potekom seje zbora odločali danes v okviru glasovanj pol ure po prekinjeni
               4. točki dnevnega reda oziroma najkasneje ob 21.30.</p>
               <p>Prehajamo na obravnavo načrta razvojnih programov, seveda v okviru časa, ki je še na
               voljo. Želi kdo razpravljati? Odpiram prijavo za razpravo, v okviru časa, ki je
               poslanskim skupinam še na voljo, če ga še niso porabile. Tisti, ki ste se želeli
               prijaviti, ste že v minusu in žal... Preverite prosim stanje. LDS ima še. Kako to?
               Ste se prijavili? Oprostite, bom kar tako na dvig roke. Izvolite, gospod Cvikl.</p>
            </sp>
            <sp xml:id="SDZ4-Izredna-23-2006-11-17.sp134">

               <speaker>MAG. MILAN M. CVIKL:</speaker>

               <p>Samo eno samo vprašanje. Zakaj od 23 milijard evrov programov iz resolucije do leta
               2023 v načrtu razvojnih programov ni podprt niti eden od teh projektov. Ali bo Vlada
               začela to resolucijo res izvrševati šele po letu 2012?</p>
            </sp>
            <sp xml:id="SDZ4-Izredna-23-2006-11-17.sp135">

               <speaker>PREDSEDNIK FRANCE CUKJATI:</speaker>

               <p>Hvala. Vlada vam žal ne more odgovoriti, ker ji je že potekel čas, ga je že porabila
               pri odgovorih na prejšnja vprašanja.</p>
               <p>Želi še kdo razpravljati o načrtu razvojnih programov? <stage>(Ne.)</stage> Zaključujem razpravo. O
               načrtu razvojnih programov bomo v skladu s časovnim potekom seje zbora odločali danes
               v okviru glasovanj, pol ure po prekinjeni 4. točki dnevnega reda oziroma najkasneje
               ob 21.30.</p>
               <p>Prehajamo na razpravo o dopolnjenem Predlogu proračuna Republike Slovenije za leto
               2008 v celoti. Želi kdo razpravljati? Zdi se, da je čas res porabljen. Ker ne želi
               oziroma ne more nihče več razpravljati, zaključujem razpravo o dopolnjenem predlogu
               proračuna v celoti.</p>
               <p>O dopolnjenem Predlogu proračuna Republike Slovenije za leto 2008 bomo v skladu s
               časovnim potekom seje zbora odločali danes v okviru glasovanj, pol ure po prekinjeni
               4. točki dnevnega reda oziroma najkasneje ob 21.30. S tem prekinjam to točko dnevnega
               reda.</p>
               <p>Prehajamo na <title>3. TOČKO DNEVNEGA REDA - NA OBRAVNAVO PREDLOGA ZAKONA O IZVRŠEVANJU
                  PRORAČUNA REPUBLIKE SLOVENIJE ZA LETI 2007 IN 2008.</title> Sprašujem službe, ali
               sedaj deluje čas za prijave. Hvala lepa. Predlog zakona je v obravnavo predložila
               Vlada Republike Slovenije. Besedo dajem predstavniku Vlade za dopolnilno
               obrazložitev.</p>
               <p>Gospod minister dr. Andrej Bajuk, izvolite, imate besedo.</p>
            </sp>
            <sp xml:id="SDZ4-Izredna-23-2006-11-17.sp136">

               <speaker>DR. ANDREJ BAJUK:</speaker>

               <p>Hvala lepa, gospod predsedujoči. Zakon o izvrševanju proračuna, ki je pred vami, nima
               nikakršnih posebnosti ali pa razlik, kar se tiče normalnega zakona v tem smislu.
               Predlagamo, da ga tudi sprejmete. Bistvena zadeva, ki je pomembna, da jo omenimo in
               bo prav gotovo tudi predmet te razprave, je pa dejstvo, da se odpira ta možnost, da
               bomo del tega, kar bomo privarčevali pri davku na izplačane plače, bomo to uporabili
               za druge namene, in sicer v zdravstvu samem. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp137">

               <speaker>PREDSEDNIK FRANCE CUKJATI:</speaker>

               <p>Hvala. Predlog zakona je obravnaval Odbor za finance in monetarno politiko kot
               matično delovno telo. Prosim predsednika odbora gospoda Bojana Starmana, da predstavi
               poročilo odbora. Prosim.</p>
            </sp>
            <sp xml:id="SDZ4-Izredna-23-2006-11-17.sp138">

               <speaker>BOJAN STARMAN:</speaker>

               <p>Hvala lepa za besedo, gospod predsednik. Spoštovani!</p>
               <p>Odbor Državnega zbora Republike Slovenije za finance in monetarno politiko je na
               svoji 23. seji dne 15.11.2006 obravnaval tudi Predlog zakona o izvrševanju proračuna
               Republike Slovenije za leti 2007 in 2008. Pri delu odbora je poleg predstavnikov
               Vlade Republike Slovenije sodelovala tudi Zakonodajno-pravna služba Državnega zbora.
               Zakonodajno-pravna služba je v svojem mnenju podala pripombe na nekatere člene.
               Dobili smo tudi mnenje Komisije Državnega zbora za nadzor proračuna in drugih javnih
               financ dne 20.10.2006, Komisije Državnega sveta Republike Slovenije za gospodarstvo
               in Komisije Državnega sveta Republike Slovenije za malo gospodarstvo in turizem
               27.10.2006 ter mnenje Državnega sveta Republike Slovenije dne 9.11.2006. Do obravnave
               seji odbora je bil s strani kvalificiranih predlagateljev vložen amandma poslanske
               skupine Liberalne demokracije Slovenije k 43. členu zakonskega predloga, dne
               17.10.2006 med samim potekom seje pa amandma poslanskih skupin koalicije k 38. členu
               zakona.</p>
               <p>Iz obrazložitve predloga je bilo razvidno, da je njegova uveljavitev hkrati pogoj za
               uveljavitev navedenih proračunov. Ob tem predlagatelj zasleduje osnovni cilj o
               uzakonitvi rešitev, ki bodo ustrezna podlaga za tekoče in nemoteno poslovanje oziroma
               izvrševanje sprejetega proračuna.</p>
               <p>V razpravi je bil podan tudi predlog za popravek 24. člena poslanske skupine DeSUS,
               ki ga je odbor sprejel in sprejet je bil tudi amandma poslanskih skupin koalicije k
               38. členu, amandma poslanske skupine LDS k 43. členu pa ni bil sprejet. Pripravljen
               je dopolnjen Predlog zakona o izvrševanju proračunov s sprejetimi amandmaji za leti
               2007 in 2008, ki je dopolnjen predlog, in predlagamo, da ga Državni zboru tudi
               sprejme. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp139">

               <speaker>PREDSEDNIK FRANCE CUKJATI:</speaker>

               <p>Hvala, gospodu Starmanu. Sledi predstavitev stališče poslanskih skupin. Gospod Ciril
               Testen bo predstavil stališče poslanske skupine Nove Slovenije. Prosim.</p>
            </sp>
            <sp xml:id="SDZ4-Izredna-23-2006-11-17.sp140">

               <speaker>CIRIL TESTEN:</speaker>

               <p>Hvala za besedo. Gospod predsednik, minister s sodelavci, poslanke in poslanci. Zakon
               o izvrševanju proračuna in neposredni pogoj za uveljavitev Proračuna Republike
               Slovenije za leti 2007 in 2008 in omogoča njegovo izvrševanje.</p>
               <p>Rad bi izpostavil nekatere dobre rešitve v zakonu. Zakon določa splošna pravila
               izvrševanje proračuna. Predvsem zaradi večje jasnosti je določeno, da se v tekočem
               letu izvršuje proračun tekočega leta v skladu z določbami Zakona o javnih financah.
               Zahteva, da sta posebni del proračuna in načrt razvojnih programov usklajena, je
               vsekakor smiselna, kot je predvideno v zakonu. Prav tako je dobro, da se izvrševanje
               proračuna omeji ob neusklajenosti posameznega dela proračuna in načrta razvojnih
               programov. Prav je, da se za izvajanje nacionalnih programov in posameznih zakonov,
               ki predvidevajmo porabo sredstev iz proračuna, zagotovi le toliko sredstev, kot je
               sredstev zanje namenjenih v proračunu, in ne kot piše v zakonu ali nacionalnem
               programu. S tem se izognemo dejstvu, da bi porabili več sredstev, kot je za posamezen
               namen predvidenih. V poslanski skupini Nove Slovenije se nam zdi smiselno, da zaradi
               predsedovanja Evropski uniji zakon predvideva možnost, da Ministrstvo za finance
               lahko financira tudi nepredvidene obveznosti iz tega naslova, da nam ne bo treba
               potem za vsako malenkost spreminjati zakona.</p>
               <p>Zakon prinaša tudi spremembe v skladu z novima direktivama Evropske unije, ki se
               nanašata na javna naročila in bosta upoštevani pri pripravi nove zakonodaje o javnih
               naročilih, in sicer, gre za dvig mejnih vrednosti, nad katerimi Evropska komisija
               predpisuje obvezne postopke oddaje javnih naročil, zato je prav, da se te mejne
               vrednosti dvignejo, kot so v zakonu predvidene.</p>
               <p>Prav tako je določen del dohodnine, ki je prihodek občin, in sicer v višini 885
               milijonov 182 tisoč 654 evrov za leto 2007 in 922 milijonov 536089 evrov za leto
               2008.</p>
               <p>V Novi Sloveniji smo mnenja, da je zakon dobro pripravljen, da bo omogočal tekoče in
               nemoteno izvrševanje sprejetega proračuna, zato bomo Zakon o izvrševanju proračunov
               za leti 2007 in 2008 podprli.</p>
            </sp>
            <sp xml:id="SDZ4-Izredna-23-2006-11-17.sp141">

               <speaker>PREDSEDNIK FRANCE CUKJATI:</speaker>

               <p>Hvala. Gospod Josip Bajc bo predstavil stališče poslanske skupine Slovenske ljudske
               stranke. Prosim.</p>
            </sp>
            <sp xml:id="SDZ4-Izredna-23-2006-11-17.sp142">

               <speaker>JOSIP BAJC:</speaker>

               <p>Gospod predsednik, hvala lepa. Kolegice in kolegi, spoštovane predstavnice in
               predstavniki Vlade! Za uveljavitev proračunov za leto 2007 in 2008 moramo sprejeti
               tudi Zakon o izvrševanju proračunov Republike Slovenije za leti 2007 in 2008.</p>
               <p>Osnovni cilj zakona je uzakoniti rešitve, ki bodo omogočile tekoče in nemoteno
               izvrševanje sprejetih proračunov. S tem zakonom se za Proračun Republike Slovenije za
               leto 2007 in Proračun Republike Slovenije za leto 2008 določa njuna sestava,
               posebnost njunega izvrševanja, obseg zadolževanja in poroštev države ter javnega
               sektorja na ravni države, znesek primerne porabe na prebivalca, zagotavljanje
               dodatnih prihodkov občinam in prevzemanje obveznosti, urejajo pa se tudi druga
               vprašanja, povezana z izvrševanjem proračuna.</p>
               <p>Že pri obrazložitvi mnenja k Predlogu proračuna za leto 2008 smo v poslanski skupini
               Slovenske ljudske stranke poudarili, da verjamemo zagotovilu ministra za finance kot
               tudi Vlade, da do dviga stopnje DDV ne bo prišlo, čeprav zakonska podlaga za tovrsten
               ukrep obstaja. Tiste opozicijske kolege, ki temu zagotovilu ne verjamejo, lahko
               potolažim tudi s tem, da je možnost povišanja DDV iz meseca v mesec manjša, saj bodo
               kmalu prišle volitve v državni zbor v letu 2008. Iz dosedanjih izkušenj vemo, da pred
               tako pomembnimi dogodki nobena Vlada ne sprejme nepriljubljenih ukrepov na tem
               področju, predvsem na finančnem področju ne. Tega ni počela prejšnja Vlada in tega ne
               bo, po našem prepričanju počela tudi sedanja Vlada. Predlagani zakon zagotavlja
               tisto, kar smo obravnavali v okviru 1. in 2. točke dnevnega reda današnje oziroma
               včerajšnje seje Državnega zbora. Zakon je bil na matičnem delovnem telesu tudi
               usklajen s pripombami Zakonodajno-pravne službe tega Državnega zbora, zato bomo
               poslanci poslanske skupine Slovenske ljudske stranke Predlog zakona o izvrševanju
               proračuna v letu 2007 in 2008 podprli.</p>
            </sp>
            <sp xml:id="SDZ4-Izredna-23-2006-11-17.sp143">

               <speaker>PREDSEDNIK FRANCE CUKJATI:</speaker>

               <p>Hvala. Gospod Vili Rezman bo predstavil stališče poslanske skupine Demokratične
               stranke upokojencev. Prosim.</p>
            </sp>
            <sp xml:id="SDZ4-Izredna-23-2006-11-17.sp144">

               <speaker>VILI REZMAN:</speaker>

               <p>Hvala lepa gospod predsednik. Zakon o izvajanju Proračuna Republike Slovenije je
               pomemben zakon, zato ni naključje, da je bil že v dosedanji razpravi deležen
               precejšnje pozornosti pa tudi nekaterih zelo ostrih nasprotovanj. V glavnem sicer gre
               za vsebine, s katerimi se Državni zbor ukvarja vsako leto tako rekoč, nekaj je pa
               tudi novosti, ki prihajajo prvič zdaj v razmišljanja oziroma v naš sistem. Sam
               postopek je morebiti tisti, ki tudi povzroča nekaj zadreg, saj se po nujnem postopku
               to sprejema sočasno s poročilom in sočasno s sprejemanjem proračunov v nekem
               posebnem, nekoliko pregretem ozračju običajno in morebiti to ne dopušča dovolj hladne
               presoje za posamične boljše ali slabše rešitve.</p>
               <p>Mi v poslanski skupini DeSUS podpiramo ta predlog zakona, podprli bomo tudi tiste
               predlagane amandmaje, ki smo jih podpirali že poprej, ne bomo pa podprli amandmaja,
               ki ga predlaga poslanski klub LDS. Mi sodimo, da je rešitev, ki jo Vlada predlaga,
               ustrezna. Morebiti ni najboljša, morebiti bi lahko bila tudi drugačna, ampak takšna,
               kakršna je, se nam sedaj zdi ustrezna tudi za voljo tega, ker zbira tako rekoč vse
               izdatke za zdravstvo na enem mestu in ker na ta način omogoča večjo preglednost,
               najbrž tudi večji nadzor in poizkus s strani zdravstvene blagajne racionalizacije in
               učinkovite porabe sredstev, o katerih govorimo. Ker nam Vlada zagotavlja, da to ne bo
               v ničemer vplivalo ne na kvalitetno storitev ne na obseg storitev, ne na dostopnost
               storitev, in nimamo posebnega razloga, da temu ne bi verjeli tudi za voljo tega ne,
               ker ima pripravljeno amortizacijo za finančne učinke, mi torej to podpiramo. Morebiti
               bi nekatere odločitve iz tega zakona bilo bolje v drugih področnih zakonodajah
               urediti, ampak ta nujnost postopka in neodprtost nekaterih drugih zakonskih predlogov
               tega ne dopušča, če hočemo pravočasno pričeti izvajati nove proračune.</p>
               <p>Sam bi imel nekaj pomislekov oziroma ne pomislekov, nekaj opozoril bi rad dal k 11.
               členu, ki govori o tem, kaj so namenski prihodki. Rad bi opozoril, da se predvideva,
               da bodo vodna povračila, da bodo plačila za vodne pravice in še nekatere druge takse
               naraščale v državnem proračunu in mi upamo, da to ne pomeni, da gre za
               prerazporejanje sredstev iz občinskih proračunov oziroma da ne gre za prerazporejanje
               večjega deleža v državni proračun. Zlasti pri taksi za obremenitev vode se bojimo, da
               zaradi operativnega programa, ki je sprejet in ki se bo zaradi uredbe pričel izvajati
               1.1.2007, tiste občine, ki zbirajo oziroma na katerih območju se zbirajo sredstva za
               obremenitev vode, ne bodo mogle biti deležne teh sredstev. Če niso v operativnem
               programu, ne bodo imeli upravičenosti do teh sredstev. Dogodilo pa se bo kasneje, da
               bodo drugi reali Slovenije imeli urejeno kanalizacijo, urejene čistilne naprave, da
               se bo taksa zniževala zaradi večjega odstotka prečiščenosti in potem se postavlja
               vprašanja, od kod bodo torej prišla sredstva za ureditev teh problemov v tistih
               občinah, ki sedaj niso vključene v operativne programe. Jaz upam, da so ta opozorila,
               o katerih govorim, samo bojazen, ki se ne bo uresničila. In bi želel, da bi bilo tako
               v bodočnosti in da bi torej država oziroma ministrstva z uredbami, ki jih sprejemamo
               seveda samostojno in mimo državnega zbora, ne prerazporejala sredstev v škodo občin
               in v korist državnega proračuna.</p>
            </sp>
            <sp xml:id="SDZ4-Izredna-23-2006-11-17.sp145">

               <speaker>PREDSEDNIK FRANCE CUKJATI:</speaker>

               <p>Hvala. Gospod Bojan Starman, bo predstavil stališče poslanske skupine Slovenske
               demokratske stranke. Prosim.</p>
            </sp>
            <sp xml:id="SDZ4-Izredna-23-2006-11-17.sp146">

               <speaker>BOJAN STARMAN:</speaker>

               <p>Hvala lepa za besedo, gospod predsednik. Spoštovani! Uveljavitev Zakona o izvrševanju
               proračuna je neposredni pogoj za uveljavitev proračunov za leti 2007 in 2008. Osnovni
               cilj zakona je uzakoniti rešitve, ki bodo omogočile tekoče in nemoteno izvrševanje
               sprejetega proračuna. S tem zakonom se za proračun Republike Slovenije za leto 2007
               in proračun Republike Slovenije za leto 2008 določa njuna sestava, posebnosti njunega
               izvrševanja, da se dajejo pristojnosti posameznim uporabnikom, glede prerazporejanja
               sredstev oziroma možnosti, ravnanje v primeru, če pride do večjega izpada načrtovanih
               prihodkov, da lahko ministrstvo na nek način omeji porabo na nekaterih postavkah,
               določa obseg zadolževanja in poroštev države ter javnega sektorja na ravni države.
               Povedal bi, da je ta obseg, ki še ni bil povedan do sedaj, predviden za leto 2007 v
               višini 1 milijarde 261 milijonov evrov, za leto 2008 pa 1 milijardo 386 milijonov
               evrov, to je možen obseg zadolževanja, ter možen obseg novih poroštev države v višini
               918 milijonov evrov za leto 2007 ter 1 milijarda 43 milijonov tolarjev za leto 2008.
               Zagotavlja pa tudi znesek primerne porabe na prebivalca, zagotavljajo se dodatni
               prihodki občine in prevzemanje obveznosti ter se urejajo druga vprašanja, povezana s
               samim izvrševanjem proračuna. Sam akt o izvrševanju proračuna, zakon o izvrševanju
               proračuna, tako imenovan ZIPRO, bi lahko bil tudi sestavni del proračuna.</p>
               <p>Poslanci Slovenske demokratske stranke bomo podprli oba, Predlog sprememb proračuna
               za leto 2007 in Dopolnjeni predlog proračuna za leto 2008 in seveda je logično, da
               bomo podprli tudi Predlog zakona o izvrševanju Proračuna Republike Slovenije za leti
               2007 in 2008. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp147">

               <speaker>PREDSEDNIK FRANCE CUKJATI:</speaker>

               <p>Hvala. Gospod Ljubo Germič bo predstavil stališče poslanske skupine Liberalne
               demokracije Slovenije. Prosim.</p>
            </sp>
            <sp xml:id="SDZ4-Izredna-23-2006-11-17.sp148">

               <speaker>LJUBO GERMIČ:</speaker>

               <p>Hvala za besedo, gospod predsednik. Predstavniki Vlade, kolegice in kolegi! V
               poslanskem klubu Liberalne demokracije pričujočega zakona ne bomo podprli. Temeljni
               razlog je v njegovem 43. členu, v katerem je Vlada zapisala, da se ne glede na
               določbe zakona, ki urejajo zdravniško službo in zakona, ki ureja zdravstveno
               dejavnost, sredstva za plače in nadomestila zdravnikov pripravnikov in sekundarijev,
               zagotavljajo iz sredstev Zavoda za zdravstveno zavarovanje Republike Slovenije. V
               poslanskem klubu LDS se namreč ne moremo strinjati z razlago, da je sedanja ureditev
               pomenila izjemo. Menimo, da je v tem primeru zakonska podlaga jasna, zagotavljanje
               sredstev za navedene plače urejata dva zakona, Zakon o zdravniški službi in Zakon o
               zdravstveni dejavnosti, kjer je zapisano, da sredstva zagotavlja državni proračun.
               Takšna rešitev pomeni tudi uresničevanje evropske prakse, saj mora država
               zagotavljati izobraževanje in usposabljanje zdravstvenih delavcev kot svojo izvirno
               nalogo na področju zdravstvenega varstva, zavod pa je dolžan skladno z veljavnimi
               predpisi financirati le zdravstvene storitve in nekatere denarne terjatve, ki so
               pravica iz obveznega zdravstvenega zavarovanja. Zato je nesprejemljivo ravnanje
               Vlade, ki brez javne obrazložitve o posledicah Zakona o izvrševanju proračuna za leti
               2007 in 2008 spreminja dosedanjo zakonsko ureditev ter zaradi krpanja proračuna
               obveznosti proračuna v višini 2,7 milijarde tolarjev letno, ki ima jasno zakonsko
               obvezo, obveznosti prenaša na zdravstveno blagajno. Pri tem pa postavlja pod vprašaj
               zagotavljanje pravic zavarovancev iz naslova obveznega zdravstvenega zavarovanja.</p>
               <p>Za rešitev smo predlagali amandmaje, ki bi vrnili omenjena sredstva nazaj v državni
               proračun, vendar pa ste jih vi v vladajoči koaliciji zavrnili. Pri tem bi želel še
               posebej izpostaviti dejstvo, da je bil z vaše strani preglasovan naš predlog na
               odboru za zdravstvo, da bi se v razpravi o posledicah nevedenega zakona natančneje
               seznanili. Predlagane rešitve pomenijo le krpanje proračunske luknje in prelaganje
               obveznosti na Zavod za zdravstveno zavarovanje, iz česar lahko ne le sklepamo, temveč
               trdimo, da bo zaradi prenosa finančnih obveznosti ostalih pravic iz naslova obveznega
               zavarovanja zavarovancev manj. Seveda pa si ne upamo razmišljati, da bi zaradi
               navedenega moral minister za zdravje predlagati ministru za finance povečanje
               prispevnih stopenj prispevkov za obvezno zdravstveno zavarovanje. To bi namreč
               pomenilo, da bi se zaradi povečanja prispevne stopnje delojemalcem znižale njihove
               neto plače. Če pa bi se zaradi tega povečala prispevna stopnja delodajalcem, pa bi to
               povzročilo večjo obremenitev gospodarstva in nižjo gospodarsko rast. Še posebej bi
               želel opozoriti na sporočilo upravnega odbora Zavoda za zdravstveno zavarovanje
               Slovenije, ki je s posebnim pismom prosil vse poslance, da pri odločanju o proračunu
               podprejo naše amandmaje, ki sredstva za plače in nadomestila umeščajo v proračunu v
               okviru ustrezne postavke pri Ministrstvu za zdravje. Po njihovem mnenju se bo
               poslabšal materialni položaj obveznega zdravstvenega zavarovanja in s tem možnosti
               uveljavljanja pravic zavarovanih oseb ter dostopnost do zdravstvenih storitev.</p>
               <p>Gre namreč za nalaganje novih trajnih nalog in obveznosti zavodov brez zagotovitve
               novih trajnih virov, zaradi česar je lahko v naslednjih letih ogrožena likvidnost
               zavoda in pozitivno poslovanje. Hkrati pa to pomeni poseg v finančni načrt zavoda za
               leto 2007, ki je bil predhodno že usklajen z Ministrstvom za zdravje in Ministrstvom
               za finance.</p>
               <p>Na koncu bi želel še posebej opozoriti na zelo podcenjujoč in aroganten odnos
               ministra za zdravje dr. Bručana, ki ga je predstavil na včerajšnji seji ob obravnavi
               naših amandmajev do pisma oziroma opozoril upravnega odbora Zavoda za zdravstveno
               zavarovanje, ki ocenjuje, citiram: "V bistvu en tak dopis zavarovalnice ni prav
               realen, da ne uporabim kakšnega drugega izraza.", konec citata. Takšno ravnanje
               ministra, ne da bi postregel z jasnimi argumenti za uvajanje omenjenih sprememb,
               pomeni še en dokaz več, da na področju zdravstva v Republiki Sloveniji nimamo jasne
               strategije, nimamo ministra, ki bi mu bila skrb za zagotavljanje zdravstvenega
               varstva Slovenk in Slovencev prva prioriteta in ki kaže zelo podcenjujoč odnos do
               Zavoda za zdravstveno zavarovanje Slovenije in do njihovih opozoril. Zaradi vseh
               navedenih razlogov bo poslanski klub LDS glasoval proti temu zakonu. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp149">

               <speaker>PREDSEDNIK FRANCE CUKJATI:</speaker>

               <p>Hvala. Gospa Breda Pečan bo predstavila stališče poslanske skupine Socialnih
               demokratov. Gospa Breda Pečan na seznamu ste. Nihče ni javil nobene spremembe, da
               predstavite stališče poslanske skupine Socialnih demokratov k temu zakonu. <stage>(Se
               odpovedujete.)</stage> Končali smo s predstavitvijo stališč poslanskih skupin.</p>
               <p>Prehajamo na razpravo o členih in o vloženih amandmajih. Zaenkrat smo prejeli en
               amandma k 38. členu. Zato dajem v razpravo 38. člen zakona in amandma k temu členu,
               ki ste ga prejeli. Želi kdo razpravljati? <stage>(Ne.)</stage> Potem zaključujem razpravo. O
               amandmaju bomo v skladu s časovnim potekom seje zbora odločali danes v okviru
               glasovanj pol ure po prekinjeni 4. točki dnevnega reda oziroma najkasneje ob
               21.30.</p>
               <p>S tem prekinjam to točko dnevnega reda.</p>
               <p>Prehajamo na <title>4. TOČKO DNEVNEGA REDA,</title> to je na <title>OBRAVNAVO PREDLOGA ODLOKA
                  O PROGRAMU PRODAJE DRŽAVNEGA FINANČNEGA IN STVARNEGA PREMOŽENJA ZA LETI 2007 IN
                  2008.</title>
               </p>
               <p>Predlog odloka je v obravnavo zboru predložila Vlada Republike Slovenije. Besedo
               dajem predstavniku Vlade za dopolnilno obrazložitev predloga odloka. Želi predstavnik
               Vlade besedo? Izvolite.</p>
            </sp>
            <sp xml:id="SDZ4-Izredna-23-2006-11-17.sp150">

               <speaker>MAG. ŽIGA LAVRIČ:</speaker>

               <p>Spoštovanigospod predsednik, spoštovane poslanke in poslanci! V skladu z Zakonom o
               javnih financah je Vlada Republike Slovenije Državnemu zboru Republike Slovenije
               hkrati s predlogom proračuna predložila tudi predlog programa prodaje državnega in
               finančnega in stvarnega premoženja za leta, za katera se sprejema proračun. V odloku
               programa prodaje finančnega in stvarnega premoženja sta ločena prikazana program
               prodaje finančnega premoženja in prodaje stvarnega premoženja. Postopki prodaje
               finančnega in stvarnega premoženja so tako različni, da je primerneje, da sta
               programa ločena. Postopek prodaje finančnega premoženja je zaradi razmer na trgu in
               zahtevnosti dosti dolgotrajnejši kot postopek prodaje stvarnega premoženja, zato
               natančnejše planiranje prihodkov iz tega naslova za posamezno proračunsko obdobje ni
               možno.</p>
               <p>Nekaj besed o programu prodaje finančnega premoženja. Vlada Republike Slovenije je v
               okviru gospodarskih in socialnih reform za povečanje blaginje v Sloveniji sprejela
               ukrepe za pregleden in postopek umik države iz gospodarstva in usklajeno
               privatizacijo največjih gospodarskih družb v lasti države, zato so v ta program
               prodaje finančnega premoženja države poleg večjih gospodarskih družb vključene
               praktično tudi vse kapitalske naložbe, ki so primerne za prodajo, saj mora biti dana
               možnost, da se ob ugodni tržni situaciji le-te prodajo. Prav tako pa so v program
               uvrščene tudi tiste naložbe, kjer je postopek prodaje že v teku. Sam način prodaje
               posamezne kapitalske naložbe na transparenten način bo v skladu s predpisi določen v
               posameznem primeru prodaje, ki bo izhajal iz analize panoge in potreb podjetja glede
               nadaljnjega razvoja. V okviru priprave posameznega programa prodaje kapitalske
               naložbe bodo opredeljena tudi vsa pripravljalna dejanja, kot so skrbni finančni,
               organizacijski in pravni pregled ter tudi ocenitev premoženja.</p>
               <p>Dodal bi še nekaj besed o programu prodaje stvarnega premoženja. V predlog programa
               prodaje stvarnega premoženja za leti 2007 in 2008 so uvrščene tiste nepremičnine, za
               katere državni organi ocenjujejo, da so poslovno prepotrebne in jih zato treba
               racionalno prodati. V programu poleg vrste in obsega programa stvarnega premoženja je
               navedena tudi orientacijska vrednost premoženja, saj je le tako mogoče celovito
               planirati prihodke proračuna iz tega naslova v naslednjih dveh letih. Tako naj bi se
               iz naslova prodaje nepremičnega premoženja v naslednjih dveh letih nateklo v proračun
               29 milijonov 274 tisoč evrov. Pri tem je večina ../Nerazumljivo./.. za leto 2007, saj
               so ti načrtovani v višini 28 milijonov 582 tisoč evrov.</p>
               <p>Program prodaje za leto 2007 zajema tiste nepremičnine, katerih prodajo so
               upravljavci planirali že z veljavnim programom prodaje finančnega in stvarnega
               premoženja za leti 2006 in 2007, kot tudi za tiste nepremičnine, ki so jih v predlog
               programa vključili v letošnjem letu. Prilivi iz naslova prodaje nepremičnega
               premoženja v letu 2008 pa so planirani v višini 692 tisoč 597 evrov. Hvala.</p>
            </sp>
            <sp xml:id="SDZ4-Izredna-23-2006-11-17.sp151">

               <speaker>PREDSEDNIK FRANCE CUKJATI:</speaker>

               <p>Hvala mag. Lavriču, državnemu sekretarju na Ministrstvu za finance. Predlog odloka je
               obravnaval odbor za finance in monetarno politiko kot matično delovno telo. Poročilo
               ste prejeli. O predlogu odloka dajem sedaj besedo predstavnikom poslanskih skupin za
               predstavitev stališč. Gospod Josip Bajc bo predstavil stališče poslanske skupine
               Slovenske ljudske stranke. Prosim.</p>
            </sp>
            <sp xml:id="SDZ4-Izredna-23-2006-11-17.sp152">

               <speaker>JOSIP BAJC:</speaker>

               <p>Gospod predsednik, hvala lepa. Kolegice in kolegi, predstavniki Vlade, še enkrat
               dober dan! Predlog odloka o programu prodaje državnega finančnega in stvarnega
               premoženja za leti 2007 in 2008 sledi gospodarskim in socialnim reformam za povečanje
               blaginje v Sloveniji. Še posebej je pomemben cilj umika države iz gospodarstva.
               Predlagani odlok namreč temu cilju vsaj po našem mnenju jasno sledi. Ključni pri tem,
               torej pri prodaji zlasti državnega finančnega premoženja, pa sta preglednost in
               postopnost prodaje. Zavedamo se, da bo podroben način prodaje kapitalskih naložb
               izveden v skladu s predpisi, določenimi v posameznih programih prodaje. Pri tem pa je
               poleg siceršnje analize panoge in razvojnih potreb podjetja treba upoštevati tudi
               širši interes po ohranitvi ključnih podjetij v pretežno domači lasti oziroma v lasti
               domačega kapitala. Na to smo že opozorili pri obravnavi Predloga odloka o spremembah
               in dopolnitvah odloka o programu prodaje državnega finančnega in stvarnega premoženja
               za leto 2006 in 2007 septembra letos, ko smo razpravljali o prodaji deleža Nove
               Kreditne banke Maribor.</p>
               <p>V poslanski skupini Slovenske ljudske stranke menimo, da je Vlada Republike
               Slovenije, ki sprejema odločitve o prodaji finančnega premoženja oziroma o
               privatizaciji v imenu največjega lastnika, države, državljanom Republike Slovenije po
               našem mnenju dolžna upoštevati nekaj naslednjih dejstev. Z zornega kota izboljšanja
               konkurenčne sposobnosti ni nobenega dvoma, da je za izboljšanje konkurenčne
               sposobnosti posameznih podjetij delna privatizacija prav gotovo smiselna. Pri tej
               trditvi izhajamo iz argumentov strokovne javnosti in iz temeljnih konceptov
               ekonomskih in socialnih reform, ki jih sledi tudi obravnavani odlok. Vendar ponovno
               opozarjamo na obseg privatizacije in na njeno dinamiko. Prepričani smo, da ni
               smiselno preveč hiteti s prodajo prevelikih deležev, smo zagovorniki postopne
               privatizacije, še posebej pri vseh tistih podjetjih, ki so bila v obdobju tranzicije
               uspešno sanirana z vlaganji proračunskih sredstev. Republika Slovenija je torej v
               mnogih primerih finančno breme sanacije podjetij, ki so v njeni večinski lasti,
               pokrila s sredstvi proračuna, zbranih od državljanov in slovenskega gospodarstva. Kot
               dober gospodar bo največji delež prodajal takrat, ko bodo doseženi cilji na področju
               konkurenčnosti. Dober gospodar prodaja premoženje zato, da doseže čim večji donos
               oziroma donosnost. Prodajamo ali povabimo strateške partnerje s svežim kapitalom in
               se odpovedujemo samo tolikšnemu deležu, kot je potreben za vstop novih idej, nove
               organizacije in novega nadzora. Pomembnejše deleže lahko prodajamo šele, ko bo cena
               finančnih naložb dosegla svoj maksimum. Prihodek od prodaje državnega premoženja bo
               Republika Slovenija za uspešno izvedbo reform in za plačilo dolgov v prihodnjih letih
               po oceni Slovenske ljudske stranke zelo potrebovala. Dober gospodar mora razmišljati
               dolgoročno, zato pričakujemo premišljene in postopne korake. Vlada Republike
               Slovenije in predvsem finančni minister ter predvsem vse koalicijske stranke smo pred
               odgovorno in zahtevno nalogo.</p>
               <p>V Slovenski ljudski stranki podpiramo premišljeno, postopno prodajo državnega
               finančnega premoženja, izvedeno v skladu s predpisi, pravili stroke in izkušnjami
               dobrih strokovnjakov. Ker se prodaja več kot 50% delež, pa naj se ti ne prodajajo
               enemu lastniku in nikakor ne v celoti tujcem. Poslanci poslanske skupine Slovenske
               ljudske stranke bomo predlog odloka podprli, vendar bomo tudi v bodoče vztrajali na
               stališčih, ki so bila posredovana v temu mnenju in v dosedanjih obravnavah
               predmetnega odloka. Hvala.</p>
            </sp>
            <sp xml:id="SDZ4-Izredna-23-2006-11-17.sp153">

               <speaker>PREDSEDNIK FRANCE CUKJATI:</speaker>

               <p>Hvala. Gospod Sašo Peče bo predstavil stališče poslanske skupine Slovenske nacionalne
               stranke. Prosim.</p>
            </sp>
            <sp xml:id="SDZ4-Izredna-23-2006-11-17.sp154">

               <speaker>SAŠO PEČE:</speaker>

               <p>Spoštovani prisotni! Glede na vsebino omenjenega akta, ki je danes pred nami, bi
               človek pričakoval, da bo tej vsebini namenjena vsaj seja ali dve, celotna seja ali
               dve. Glede na vsebino, ki je danes pred nami, bi človek pričakoval, da bomo tej točki
               poslanke in poslanci namenili krepko skoraj mesec dni. Žal se je odvilo tako, da to
               točko obravnavamo in to državno premoženje prodajamo v borih dveh urah.</p>
               <p>Za uvod pa dovolite. Kar se tiče dopolnjenega predloga odloka o prodaji državnega
               finančnega in stvarnega premoženja za dve leti, in sicer za leti 2007 in 2008, je po
               naši oceni poleg mnogo preskromne vsebine kar nekaj netočnosti oziroma predvsem
               škodljivih dejstev za nadaljnji razvoj naše države. V uvodu dovolite, predlagatelj
               gradiva se ničkolikokrat v sami vsebini srečuje z besedo na podlagi strategije Vlade
               Republike Slovenije. S tega mesta naj mi bo dovoljeno, da predstavnika Vlade vprašam,
               katera je ta strategija, kje je bila strategija sprejeta in ali se Vlada zaveda, da
               premoženje, ki ga prodaja, ni njeno premoženje. To je premoženje državljanov in
               državljank in da je izključno zaradi monopolističnega položaja Vlade Republike
               Slovenije, kar je logično, Vlada le upravljavec tega premoženja, upravljavec v tej
               smeri, da ima ekskluzivno pravico nad postavljanjem organov na podlagi različnih
               zakonov. Iz tega naslova se nam vsaj v Slovenski nacionalni stranki zdi kratko malo,
               milo rečeno, nekorektno, da Vlada Republike Slovenije piše na podlagi strategije
               Vlade. Strategija Vlade v dani situaciji ne pomeni nobenega konsenza družbe, nobenega
               konsenza strokovne javnosti, še manj samostojne veje oblasti, torej Državnega zbora.
               Če boste, spoštovane poslanke, poslanci, pogledali seznam podjetij, kot nam jih Vlada
               Republike Slovenije ponuja v sprejem za prodajo, boste opazili, da skoraj pod vsakim
               podjetjem piše, da se je Vlada Republike Slovenije za prodajo, naj si bo večinskega
               deleža ali manjšega deleža, odločila na podlagi strategije Vlade Republike Slovenije
               za preoblikovanje oziroma prodajo. Dejstvo pa je, da o tej strategiji nihče v
               Sloveniji ne ve ničesar, da strategija sploh ne obstoja. Če Vlada Republike Slovenije
               smatra, da je strategija trojna tabela oziroma trojni razred prodaje državnega
               premoženja, kot so ga opredelili v sodelovanju s Sodom in Kadom, potem se seveda
               prekleto moti oziroma vsaj upam, da se moti, kajti če dokument na štirih listih
               smatrajo kot strategijo vlade, potem je milo rečeno to sramota za slovensko
               državo.</p>
               <p>Rad bi izpostavil in se dotaknil tistih najpomembnejših elementov, vsaj po naši
               oceni, ki jih Vlada Republike Slovenije namerava prodati v tem prehodnem obdobju.
               Začel bom s Telekomom Slovenije, ki mu Vlada Republike Slovenije v vsej svoji vsebini
               omenjenega akta namenja manj kot en list papirja. V nadaljevanju se Vlada Republike
               Slovenije v svoji vsebini dotika Nafte Lendava. Nafta Lendava, vsi vemo, da bo igrala
               eno izmed ključnih vlog glede novega tako imenovanega strateškega ali zgolj
               političnega partnerja na področju kemopetrije. Veste, koliko prostora Vlada namenja
               prodaji Nafta Lendava? Štiri vrstice. Na podlagi štirih vrstic teksta, in še to zelo
               splošnega med njimi, zopet se govori o nekem strateškem lastniku, kot da se ne ve,
               kdo bo. Na podlagi štirih vrstic naj bi se poslanke in poslanci odločali o prodaji
               tega gospodarskega subjekta. Enak približen delež vrstic ima prodaja Peka, Snežnika,
               Inoksa, Inlesa, Glina, Podjetja za urejanje hudournikov, Toplarne d.o.o. Ljubljana in
               podobno. Prav zanimiv je tekstualni del, ki vsaj nam v okviru Slovenske nacionalne
               stranke zbija vso vero v ta dokument. Govor je o točki 26, Dravske elektrarne,
               Maribor d.o.o., družba z omejeno odgovornostjo. Samo tisti, ki bo prebral in se
               zamislil nad besedami, bo videl, da Vlada Republike Slovenije ali brije norca iz
               Državnega zbora ali sama ne ve, kaj počne. Republika Slovenija ima 0,14 odstotni
               delež in Holding slovenske elektrarne ostali delež. V čigavi lasti pa je Holding
               slovenskih elektrarn? Tovrstno zavajanje, gospodje in gospe, ko Vlada Republike
               Slovenije vsega skupaj v petih vrsticah proda oziroma da prosto odločitev o prodaji
               Dravskih elektrarn, Maribor s tem, da zavaja že v prvi vrstici, oprostite, je kratko
               malo katastrofa.</p>
               <p>V nadaljevanju, vsaj pod planom A, pa je opredeljena tudi tista zadeva, torej med
               seznamom kapitalskih naložb Republike Slovenije za prodajo in drugo razpolaganje v
               letih 2007 in 2008 tudi Nova Kreditna banka Maribor. Kot verjetno veste, je Odbor za
               finance ob obravnavi tega akta, torej odloka o prodaji, sprejel tudi sklep, citiram:
               "Odbor za finance in monetarno politiko predlaga Vladi Republike Slovenije, da pred
               izvedbo prodaje Nove Kreditne banke Maribor, delniška družba, posreduje program
               prodaje te banke." Vprašanje je, kdo je ta program dobil in ali je program prodaje
               sploh izveden. Tega programa ne poznajo ne v Novi Kreditni banki Maribor, ne na
               podlagi odgovorov, ki prihajajo iz Ministrstva za finance, torej v okviru Ministrstva
               za finance, in ne nazadnje tudi ne v tistih dveh paradržavnih skladih, Sodu in Kadu.
               Dovolite pa, da za razjasnitev zgodbe okoli povezave z Novo Kreditno banko, ki naj bi
               se prodala po tisti večkolikokrat opevani strategiji, torej v prvi fazi 50, v
               nadaljevanju 25 minus ena delnica in da naj bi Sloveniji v obliki kontrolnega ali pa
               strateškega deleža ohranila, torej slovenska Vlada, upravljavci, ohranila 25% delnic
               plus eno delnico, s čimer nam slovenska Vlada garantira, da bomo imeli vpliv na
               strateške odločitve. Gospodje in gospe, katere so strateške odločitve, tiste res
               življenjske, vsebinske, strateške odločitve, kjer bo sploh slovenska država lahko še
               odločala o čemerkoli, razen o morebitnem zaprtju? Ampak jaz ne verjamem, da smo
               Slovenci in pa seveda Slovenke v preteklosti gradili oba bančna sistema, torej Novo
               Ljubljansko banko in Novo Kreditno banko Maribor zato, da se jo bo zdaj prodalo ob
               informaciji desetih oziroma dvanajstih vrstic. Nikjer do sedaj še nismo dobili ne
               odgovora, ne slišali povzetka, kaj se sploh namerava s kupnino. Še vedno ni bilo ne
               slovenski javnosti opredeljeno oziroma prikazano, kaj se dogaja s kupnino pred časom
               prodanega deleža Nove Ljubljanske banke. Nekaj časa je ležala v Dresdenski banki. Kaj
               se je pozneje z njo zgodilo? Ne vemo. In zaenkrat Republika Slovenija, ne Vlada
               Republike Slovenije sploh ne ve, kaj bo s kupnino. Zakaj potem v dani situaciji
               prodajati? Prodaja tako imenovano družinsko srebrnino, če ne drugega. Prodaja tiste
               stebre, ki so nam jih nekoč vsi predstavljali kot generator razvoja, multiplikator
               razvoja, ne samo regije, ampak države v celoti.</p>
               <p>In da vam v teh nekaj minutah, ki jih imam na razpolago, povem zgodbo o obeh bankah.
               Zgodbo ene smo že zamudili. Druga nam ostaja danes še odprta. Vse skupaj se je začelo
               pred osamosvojitvijo, ko sta obe banki brez pripone "nova", ampak izključno
               Ljubljanska banka in Mariborska banka delali ogromno poslov na tako imenovanih
               špekulativnih trgih in seveda zabredli v težavo. Nekateri zlobni jeziki težijo, da je
               ta težava bila povzročena zaradi osamosvojitve Slovenije, zaradi priprave
               osamosvojitve Slovenije, potem je sledilo leto 1994, ko je bila v Državnem zboru
               sprejeta Temeljna ustavna listina in ob njej seveda tudi sklep z dvotretjinsko
               ustavno večino, da se obema bankama pridruži oznaka "nova". Leta 1994 je Državni zbor
               dovolil, da se banki preoblikujeta v Novo Ljubljansko banko in Novo Kreditno banko
               Maribor. Ampak zelo pomembno je dogajanje tega zasedanja leta 1994. Zasedanje je
               potekalo za zaprtimi vrati, brez javnosti. Obvestilo, ki je naslednji dan odšlo s
               strani tedanjega predsednika Državnega zbora, in ena izmed glavnih novic v časopisu
               je bila: "Državni zbor Republike Slovenije je ob soglasju z Vlado oziroma ob težnjah
               Vlade Republike Slovenije zaščitil slovenske državljane v povezavi z bančnim
               sistemom." Ampak zakaj? Zaradi tega, ker se je takrat odvila zgodba in obljuba, ki je
               še zmeraj v okviru sklepa, ki je bil sprejet, da se bodo banke privatizirale na
               podlagi privatizacijskega zakona bank, prvič, in ob soudeležbi državljank in
               državljanov. Danes, ko dajete drugo banko v prodajo ali, bolje rečeno, jo prodajate,
               podarjate, nimamo ne zakona o privatizaciji bank, ne soudeležbe državljank in
               državljanov. Dvakrat kršimo sklepe, ki so bili sprejeti ob Temeljni ustavni listini
               Republike Slovenije, ki je preoblikovala obe banki. V nadaljnjem obdobju je bil to
               osnovni temelj, da se je začela izvajati sanacija bančnega sistema. Mislim, da je
               bilo leta 1996 izdano poročilo Banke Slovenije, ki je imelo naziv Poročilo o uspešno
               zaključeni sanaciji bančnega sistema. Sanacija bančnega sistema je šla na račun vseh
               naših državljank in državljanov. In Banka Slovenije je izdala poročilo o uspešno
               zaključenem sistemu. Takrat se naj bi banki postavili na svoje noge, država jima je
               pokrila vse obveznosti ali, bolje rečeno, državljanke in državljani smo jim pokrili
               vse obveznosti. In minevala so leta 1995, 1996, 1997, 1998, ko so vsi, od tedanjega
               ministra za finance, gospoda Gasparija, do vseh ostalih, ki so še vedno več ali manj
               na položajih, verjeli, da ko se bodo banke prodajale, se bodo prodajale na podlagi
               privatizacijskega zakona. Nakar je prišlo leto 1999, ko je ponovno postalo aktualno
               vprašanje o privatizaciji bank. Takrat je eden izmed opozicijskih poslancev, gospod
               Janez Janša, predlagal Državnemu zboru Zakon o privatizaciji bank. V svoji vsebini ta
               zakon, ki je bil v obravnavi, govori o soudeležbi državljank in državljanov. Tedaj je
               na ves glas govoril o tem, kako je treba naše državljanke in državljane poplačati z
               vrednostjo sanacije bank, ki so jo vložili v ta sistem preoblikovanja in vzpostavitve
               uspešnih bank. Državni zbor tega ni sprejel. In ob tem dovolite, ko privatiziramo
               zavarovalnice, jih privatiziramo na podlagi Zakona o privatizaciji zavarovalnic. Ko
               pa privatiziramo banke, je to na podlagi, vsaj v konkretnem primeru Nove Kreditne
               banke Maribor, dvanajstih vrstic teksta v samem aktu, ki se imenuje Odlok o prodaji
               državnega stvarnega premoženja, na 38 straneh, in vsebuje prodajo več kot 100
               podjetij. Ali je to korektno? Tedanji predsednik Vlade je vašemu oziroma našemu
               predsedniku Vlade, sedanjemu, gospodu Janezu Janši, zatrdil, da v primeru prodaje
               obeh bank bo potekala parlamentarna razprava. Parlamentarne razprave seveda ni bilo,
               ne v zgodbi prodaje Nove Ljubljanske banke, navkljub temu, da sem sam osebno v letu
               2000 šestkrat poskušal doseči skozi inštitut poslanskega vprašanja razširjeno
               razpravo. Tedanja večina, tedanja Vlada, je to zavrnila. Podporo pa sem imel s strani
               kolega Bajuka, današnjega ministra, in s strani vseh takratnih poslancev SDS, NSi in
               ostalih, ki so sestavljali opozicijo. Vsi v en glas smo takrat kričali o tem, kako je
               potrebno privatizacijo izpeljati skozi Zakon o privatizaciji bank. Nihče v tej
               dvorani ne more danes zanikati dejstva, da edini transparentni način prodaje lahko
               poteka preko zakona, preko v zakonu določenih podzakonskih aktov in le na ta način bi
               bila možna soudeležba državljanov in državljank. Ampak takrat sem še naivno verjel,
               da je netransparentnost izključno v interesu tedanjega predsednika Vlade oziroma
               predsednika države. Danes vidim, zakaj je naivno. Zaradi tega, ker obstoječi finančni
               minister in obstoječi predsednik Vlade imata željo po prav tako netransparentni
               prodaji. In to je žalostna zgodba, da ljudje zamenjajo položaj, a ob zamenjavi
               položaja zamenjajo ne samo svoje besede, misli, predvsem pa svoja dejanja. Ravno to
               danes oziroma v dani situaciji počneta gospod Janez Janša in gospod Andrej Bajuk. Po
               moji oceni je seveda to zelo žalostno in meče neko vrsto nekredibilnosti na ljudi
               njihovega kova, da v trenutkih, ko so v opoziciji, govorijo eno, čeprav tega ne
               verjamejo, ko pridejo na oblast, delajo enako netransparentno in enako v škodo našim
               državljanom in državljankam. Ampak ostal sem pri letu 2000.</p>
               <p>V letu 2000 sem osebno sklical posvet z različnimi poslanskimi skupinami, tedaj
               zastopanimi v Državnem zboru, da bi se pogovorili, kako bi materijo zadeve prodaje
               Nove Ljubljanske banke prenesli v razpravo v Državni zbor. Učinka ni bilo nobenega.
               Potem smo poskušali z dnevnim dopisovanjem dotedanjega predsednika Vlade in ministra
               za finance, se opravičujem, Toneta Ropa. Odgovora ni bilo nobenega. Poskušali smo z
               Zakonom o začasni prepovedi Nove Ljubljanske banke in Nove Kreditne banke Maribor.
               Zakon smo spisali in osnovna vsebina zakona je bila, da se ustavi privatizacija Nove
               Ljubljanske banke in seveda morebitni pripravljalni postopki za privatizacijo Nove
               Kreditne banke Maribor toliko časa, dokler nimamo omenjenega zakona pred seboj. Ampak
               tedanji predsednik Državnega zbora omenjenega zakona ni dal v dodelitev delovnemu
               telesu. Omenjeni zakon nikoli ni prišel na plenarno zasedanje Državnega zbora.
               Verjetno se sami lahko vprašate, zakaj. Seveda, ker je v tistem trenutku potekala
               prodaja z belgijskim KBC, mislim da v višini 33% in EBRD v višini 5%. Pozneje, ko smo
               v Nacionalni stranki spoznali, da niti tedanje vodstvo Državnega zbora ni naklonjeno
               pošteni in pa transparentni prodaji nečesa, kar je v lasti vseh nas, smo poskušali z
               referendumom, ki se je glasil v povezavi s prej omenjenim zakonom. Ampak ker zakon ni
               prišel v proceduro, seveda tudi referendumsko vprašanje iz tega naslova ni bilo
               možno. Ostala mi je, vsaj meni osebno kot poslancu, v težnji po tem, da bi in Novo
               Ljubljansko banko in Novo Kreditno banko Maribor preoblikovali ali prodali, nikakor
               pa ne podarili, zadnja, tretja možnost, to je obrnitev na Ustavno sodišče. Seveda smo
               Ustavnemu sodišču predlagali, da preverja akt, edini akt, ki je imel v sklopu
               zakonodajnega postopka, to je bil Odlok o prodaji državnega premoženja, s Temeljno
               ustavno listino. Enostavno nismo mogli dati v preverbo drugega akta, ker drugega akta
               ni bilo, ki bi opredeljeval prodajo tega giga inštituta imenovanega Nova Ljubljanska
               banka. Ampak tudi Ustavno sodišče je odgovorilo: "Nimate pravne podlage." In veste,
               zakaj nisem imel pravne podlage? Ker naj ne bi bil varčevalec Nove Ljubljanske banke.
               Skratka, hočem vam povedati, da je interes, kapitalski interes posameznih lobijev v
               tej naši državi pri prodaji Nove Ljubljanske banke in Nove Kreditne banke tako zelo
               velik, da se delajo norca iz Državnega zbora. Norca iz vseh nas, gospodje in gospe!
               Ker na ta način, ko boste danes dvignili roke za prodajo Nove Kreditne banke Maribor,
               pomeni ne samo, da boste zaobšli Temeljno ustavno listino, ne samo, da boste zaobšli
               sprejet sklep Državnega zbora o tej zadevi, ne samo, da boste zaobšli vse obljube, ki
               so bile dane državljanom in državljankam - vse to se nahaja v računalniški mreži -če
               bo kateregakoli izmed vas 90-ih, Vlado Republiko Slovenijo sem že nekajkrat obdaril z
               vsemi temi podatki, zanimal sklep ali pa ne verjamete mojim besedam - dobrodošli,
               prinesel vam ga bom na mizo, samo nakažite mi. Gospodje in gospe, mi ne bi smeli na
               ta način prodajati to državno srebrnino ali pa zlatnino - kakorkoli hočete. No, v
               vsem tem je najbolj zanimivo ali pa niti ne najbolj zanimivo, da so, vsaj kar se tiče
               prodaje Nove Ljubljanske Banke, pred časom v trenutkih prodaje z belgijskim KBC-jem
               in kasneje z EBRD-jem pristali na nakup 33%. Zakaj? Zaradi tega, ker je bilo
               dogovorjeno, da bodo v oktobru 2005 leta pridobili pravico do nadaljnjega lastniškega
               razmerja. Tudi na to smo opozorili tedanjega predsednika Vlade in ministra za
               finance. Ampak, omenjena strategija prodaje, kot nam jo danes ponuja Vlada Republike
               Slovenije, je škodljiva za naš nadaljnji razvoj. Nič kolikokrat smo se vsi po prsih
               tepli in govorili, kako je smiselno obdržati te giga finančne inštrumente ali pa
               nosilce monetarne politike v slovenskih rokah. Države, ki nas obkrožajo ali pa so
               članice Evropske unije, ne dopuščajo tovrstne razprodaje ali tovrstne prodaje. Naj
               vam ob tem samo povem, da je zgodba iz Španije v povezavi s Francijo, ko so močno
               komercialno banko, špansko komercialno banko, ne državno, kupili Portugalci, je
               kasneje tri mesec za tem tedanja oblast v Španiji razveljavila akt, ker so rekli, da
               je prevelika škoda bila storjena Španiji, ker so komercialno banko prodali, dali
               tujcem v upravljanje. Pri nas ne govorimo o komercialni banki ali pa, recimo, o
               privatni banki. V primeru Nove Kreditne Banke Maribor govorimo o banki, ki je bila
               sanirana iz denarja vsakega slehernega Slovenca ali Slovenke; govorimo o banki, ki je
               v lasti vseh nas. Nihče, razen nekaterih lobijev, pa od tega ne bo imel nobene
               koristi. V Nacionalni stranki akta ne bomo podprli, še enkrat pa za vse tiste
               poslance, ki jih mogoče zanima, kakšna je zgodba, - imajo dokumente, naj namignejo.
               Hvala.</p>
            </sp>
            <sp xml:id="SDZ4-Izredna-23-2006-11-17.sp155">

               <speaker>PREDSEDNIK FRANCE CUKJATI:</speaker>

               <p>Hvala. Gospod Vili Rezman bo predstavil stališče poslanske skupine Demokratične
               stranke upokojencev. Prosim.</p>
            </sp>
            <sp xml:id="SDZ4-Izredna-23-2006-11-17.sp156">

               <speaker>VILI REZMAN:</speaker>

               <p>Še enkrat hvala lepa, gospod predsednik. Opozorila o tem, da danes govorimo o zelo
               pomembnih stvareh, so upravičena. Govorimo o državnem premoženju, govorimo o
               možnostih prodaje tega premoženja, stvarnega in finančnega, in bežen pogled čez imena
               oziroma čez firme, ki so zapisane v prilogi, pove dovolj o tem, za kako pomembne
               stvari gre. Vendar je prav, da hkrati opozorimo, da mi danes ne bomo ničesar prodali,
               ne velikega ne majhnega, ampak da se danes pogovarjamo o tem, ali bomo omogočili, da
               se nekateri postopki, ki so dolgi in silni in zakomplicirani in o katerih bomo
               verjetno v naslednjih letih še veliko govorili, sploh lahko prično. Drugače bi si to
               pot preprosto zaprli, ampak to ni naš namen, da bi si zapirali procese,
               prestrukturiranje, prestrukturiranje našega gospodarstva, tako vsebinskega kot
               statusnega ali lastniškega. In sprejetje tega odloka ne pomeni neke nujnosti, da bodo
               vsa ta podjetja, vso to finančno ali pa stvarno premoženje, ki je zapisano v tej
               veliki prilogi, na hitro, slabo prodano, po nujnosti.</p>
               <p>Morebiti je prav, če opozorimo na to, da je cilj eden izmed tistih, ki mu verjetno
               vsi sledimo, da spremenimo tisto, kar je še slabega v našem gospodarstvu, da torej
               resnično omogočimo manjši vpliv politike preko države na poslovanje naših podjetij,
               da omogočimo privatizacijo, kar ni, kakor bi nekateri radi prikazali, samo po sebi že
               kar slabo; ampak prav je, da opozorimo, da je lastnik dober, ne oziraje se na to, ali
               je prav domač ali je tuj, ampak z ozirom na to, ali je sposoben pripeljati ustrezno
               vodstvo, ustrezne tehnologije, ustrezne razvojne koncepte, ali ima ustrezne tržne
               deleže in vse ostalo, kar omogoča, da je neko podjetje oziroma družba uspešno. Ni
               nujno, da bi prodajali kar tako počez. Ta točka dnevnega reda, o kateri danes
               govorimo, bi se morebiti lahko tudi drugače imenovala - iščemo dobrega
               gospodarja.</p>
               <p>Ugotavljamo, da so številne firme s tega seznama, ki je pred nami, takšne, da bi jim
               težko predali lastnost dobrih gospodarjev, in da je nujno pri teh kaj spremeniti.
               Morebiti bomo sčasoma ugotovili, da so med njimi tudi mnogi, ki so že sedaj dobro
               vodeni, in ne bo neke nuje, da jih za vsako ceno prodajamo, zlasti pa ne res za vsako
               ceno. Cilj mora biti ne, da poiščemo preprosto privatnega lastnika, cilj naš mora
               biti, da se prodaja odprto, pregledno, da se maksimirajo učinki, ki bodo za nas vse
               dobri, in da se prodaja postopoma in da bodo ti učinki, ki naj bodo maksimirani,
               takšni, da bodo imeli pozitiven vpliv na dolgi rok, ne samo zato, da bi morebiti na
               hitro poravnali kakšen dolg, ki ga imamo. Zato se sprašujem, ali ni morebiti v
               poročilu, ki je bilo priloženo, napačno zapisano, da je eden izmed ciljev
               zagotavljanje prejemkov proračuna. To zagotovo ne more biti pomembnejši cilj, vsaj
               tako ne, da bi zagotavljali sredstva, s katerimi bomo potem neko tekoče poslovanje
               financiranje in sčasoma ugotovili, da tega kapitala, ki ga imamo, morebiti res ne bo
               več. No, Zakonodajno-pravna služba je imela nekaj pomislekov, ti pomisleki so, mislim
               da, korektno odpravljeni, zato bomo v poslanski skupini DeSUS tudi podprli ta
               odlok.</p>
               <p>Sam bi pa mimogrede omenil še to, da je na področju stvarnega premoženja pa država
               res mnogokrat slab gospodar in da je treba poiskati novega in boljšega gospodarja.
               Bodisi da gre za premoženje DSU-ja, Holdinga Slovenskih železnic, agencije, bodisi da
               gre za različne sklade, ki jih imamo, zelo pogosto v praksi naletimo na slabo
               gospodarjenje in to, kar je najslabše pri tem, je to, da ne spoštujemo svojih lastnih
               dogovorov, kako bomo to poslovno nepotrebno in slabo upravljano premoženje prenašali
               tistim, ki imajo pripravljene projekte, ki bi jih s tem premoženjem lahko ustrezno
               tudi izvajali. Upam, da nekatere spremembe, ki smo jih v zadnjem času bili deležni,
               pomenijo, da bo omogočeno, da bodo tudi občine lahko poslovno nepotrebno premoženje
               pridobile in z njim bolje in bolj gospodarno upravljale. V takšnem upanju mi tudi
               podpiramo ta predlog odloka.</p>
            </sp>
            <sp xml:id="SDZ4-Izredna-23-2006-11-17.sp157">

               <speaker>PODPREDSEDNIK SAŠO PEČE:</speaker>

               <p>Hvala. Nadaljujemo s predstavitvami stališč. Besedo ima poslanec Rudi Veršnik v
               smislu predstavitve stališča poslanske skupine SDS. Izvolite.</p>
            </sp>
            <sp xml:id="SDZ4-Izredna-23-2006-11-17.sp158">

               <speaker>RUDI VERŠNIK:</speaker>

               <p>Hvala za besedo. Lep pozdrav vsem prisotnim. S Predlogom odloka o programu prodaje
               finančnega in stvarnega premoženja za leti 2007 in 2008 izpolnjuje Vlada še zadnjo
               zahtevo, ki jo predpisuje Zakon o javnih financah ob predložitvi proračuna. Državno
               finančno premoženje po 76. členu Zakona o javnih financah predstavljajo denarna
               sredstva, terjatve, dolžniški vrednostni papirji in delnice in deleži na kapitalu
               pravnih oseb in druge kapitalske naložbe. Državno stvarno premoženje pa Zakon o
               javnih financah opredeljuje kot premičnine in nepremičnine v lasti države. Kot
               izhodišče za izdelavo programa prodaje kapitalskih naložb je dejstvo, da se je država
               odločila transparentno umakniti iz gospodarstva in usklajeno omogočiti vzporedno
               privatizacijo največjih gospodarskih družb v lasti države. S tem se odpira možnost,
               da se ob ugodni tržni situaciji delež pod najugodnejšimi pogoji odproda. Seveda, pa
               je za vsako kapitalsko naložbo potrebno pripraviti program privatizacije. Metode
               prodaje so natančno opredeljene v določilih Zakona o javnih financah ter v Uredbi o
               prodaji in drugih oblikah razpolaganja s finančnim premoženjem države in občin in
               Uredbi o pridobivanju, razpolaganju in upravljanju s stvarnim premoženjem države in
               občin. Cilj, ki se ga želi s tem doseči, je maksimilizacija proračunskih prejemkov v
               pomenu čim višje prodajne cene. Seveda pa pri nekaterih vrstah kapitalskih naložb
               zaradi makroekonomskih interesov države, povezanih z gospodarskim razvojem,
               maksimilizacija proračunskih prejemkov ne more biti edini ključ in cilj prodaje.</p>
               <p>Vlada nam v predlogu prodaje in drugo razpolaganje kapitalskih naložb Republike
               Slovenije, katerih kupnina je prejemek proračuna, predstavlja 65 pravnih oseb s
               podatki o sedanjem stanju in stanjem, ki je na razpolago. V drugi tabli nam Vlada
               posreduje seznam devetih pravnih oseb za prodajo, v katerih ima država posredne
               naložbe, kupnina pa ni prejemek proračuna.</p>
               <p>V predlogu odloka se predlaga tudi program prodaje stvarnega premoženja države za
               leto 2007 in 2008. Seznam je dopolnjen z oceno vrednosti premoženja, ki naj bi se v
               prihodnjih dveh letih prodalo, niso pa vključena tista sredstva, katerih ocenjena
               vrednost je manjša od treh milijonov tolarjev. Ocenjena vrednost tega premoženja
               znaša prek 7 milijard, kar naj bi v prihodnjih letih priteklo v naš proračun.</p>
               <p>Najavljam, da bomo v poslanski skupini Slovenske demokratske stranke predlog prodaje
               premoženja za leti 2007 in 2008 podprli. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp159">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Mitja Slavinc, da predstavi stališče poslanskega kluba
               Liberalne demokracije Slovenije. Izvolite!</p>
            </sp>
            <sp xml:id="SDZ4-Izredna-23-2006-11-17.sp160">

               <speaker>DR. MITJA SLAVINEC:</speaker>

               <p>Hvala lepa za besedo. Slavinec je moj priimek, mimogrede, ni Slavinec.</p>
               <p>Iztočnice, ki jih v Liberalni demokraciji Slovenije lahko v zvezi s prodajo navedemo,
               so, da privatizacija Nove Kreditne banke, Telekoma, Slovenske industrije jekla ter
               prodaja Peka, prav tako prodaja Termoelektrarne in toplarne Ljubljana in
               Termoelektrarne Trbovlje ter ostalih deležev, za katerih po knjigovodski vrednosti
               lahko pričakujemo 500 milijonov. To bo prav gotovo zmanjšalo javni dolg, kar je namen
               te prodaje. Pa vendar hkrati opozarjamo, da je to knjigovodska vrednost, in
               pričakujemo, da bo dejanska vrednost prodaje večja. Vemo, da je v dosedanjih primerih
               to bil faktor med 2 in 3, in dobro je tako, če dosežemo več, saj Vlada ni pokazala,
               da bi bila ravno najbolj uspešna pri omejevanju javne porabe, zato bodo ta višja
               dobljena sredstva še toliko bolj dobrodošla. Kljub temu pa v poslanski skupini
               Liberalne demokracije Slovenije tega predloga odloka o prodaji državnega premoženja
               ne moremo podpreti. Predlagana prodaja Nove Kreditne banke Maribor in večinskega
               deleža v Slovenski industriji jekla je po knjigovodski vrednosti Nove Kreditne banke
               Maribor 185 milijonov evrov, ampak verjetno bo tržna vrednost dosegla okrog 500
               milijonov, prav gotovo bi morala toliko doseči. Zato je prav, da najprej razčistimo
               to. Ne govorimo o 185 milijonih, ampak govorimo o 2 in pol- ali 3-krat večjem znesku.
               In na primer teh 500 milijonov, ki jih lahko pričakujemo iz prodaje Nove Kreditne
               banke Maribor, glede na vzorec, ki smo ga lahko videli pri prodaji NLB, je pomembno,
               po kakšnem modelu se bo ta delež prodajal.</p>
               <p>Kar se tiče torej tiste bistvene točke, ki govori o Novi kreditni banki Maribor, pa
               vas želimo zaradi tega, spoštovane poslanke in poslanci, opozoriti na dejstvo, da v
               Državnem zboru nikoli nismo razpravljali o modelu privatizacije NKBM. Danes imamo
               ponovno na mizi odlok o prodaji premoženja. V bistvu ta odlok vsebuje tudi model
               privatizacije Nove Kreditne banke Maribor, mi pa v tem Državnem zboru še nismo niti
               besede rekli o teh zadevah, niti na Odboru za gospodarstvo, niti na Odboru za finance
               in monetarno politiko. V vednost smo dobili, kakšen je načrt, samo v vednost - smo
               informirani, in to je to. Danes lahko ta model posredno potrdimo ali ne potrdimo.
               Sprašujem se, ali je res pravi način in ali ne bi bilo korektno, minimalna korektnost
               do Državnega zbora bi to zahtevala, da bi ta ista komisija, ki je pripravila model
               privatizacije Nove Kreditne banke Maribor, prišla na prej omenjena odbora in
               pojasnila razloge za uporabljeni model. V tem primeru bi se danes tudi lažje
               odločali, ampak te razprave enostavno ni bilo in se jo poskuša pomesti pod preprogo.
               Celo nekateri eminentni finančni strokovnjaki opozarjajo na slabosti uporabljenega
               modela. Na primer, dr. France Arhar opozarja, da predlagani model ni dober, opozarja
               na slabosti, še več, opozarja na zgodbo Nove Ljubljanske banke, kjer se je z umikom
               KBC postavila dilema za vse potencialne vlagatelje v prihodnje, v kolikšni meri je
               slovenska država sploh še verodostojna, ko govori o nekaterih privatizacijskih
               načrtih finančnih institucij. To bo besede, kot sem dejal, nekdanjega guvernerja
               Banke Republike Slovenije, ki so bile povzete v eno izmed poslovnih dnevnikov.</p>
               <p>Skratka, v poslanski skupini Liberalne demokracije Slovenije vas želim opozoriti na
               nekatere pasti tega pristopa, ki se ga danes gremo. Danes bomo enostavno, boste,
               verjetno predstavniki koalicije, potrdili Odlok odprodaje državnega premoženja, ne da
               bi predhodno razpravljali o modelu privatizacije ali ne da bi bili predhodno vsaj
               korektno seznanjeni s tem, kakšen ta model bo. Mi pa moramo brskati v Odloku o
               odprodaji državnega premoženja, da najdemo, kakšen je predvideni model prodaje tega
               premoženja. Kakšen pristop je to, kaj se gre Vlada na ta način, bi se lahko vprašali.
               Kakšen je odnos do Državnega zbora, do delovnih teles? Tudi o tem se sprašujemo v
               poslanski skupini Liberalne demokracije Slovenije.</p>
               <p>Na koncu bi želeli poudariti tudi ključno dejstvo, zakaj ne moremo podpreti tega
               načina posredne privatizacije Nove Kreditne banke Maribor skozi ta odlok odprodaje
               državnega premoženja. Preprosto, zato ker nikjer ni bilo govora o prav gotovo
               najboljšem možnem modelu privatizacije, ki bil z dokapitalizacijo. Na ta način bi
               banka pridobila svež kapital. Na ta način bi se Nova Kreditna banka Maribor lahko
               preoblikovala v pomembnejšega igralca na kapitalskem in bančnem trgu. V lanskem letu
               je imela 10% tržni delež v Sloveniji in ta tržni delež upada, upadal je tudi na račun
               drugih tujih bank, o katerih je tukaj govora, in njeno konkurenčnost, konkurenčnost
               naše banke je možno izboljšati predvsem ali, če hočete, samo s tem, da jo
               dokapitaliziramo. Banka za svojo širitev nujno potrebuje nov kapital. Hkrati se je
               tudi treba zavedati, da v skupini Nove Kreditne banke Maribor spada tudi
               Zavarovalnica Maribor in da gre za eno najpomembnejših finančnih skupin.</p>
               <p>V odloku nikjer ni govora o kakršnikoli dokapitalizaciji, seveda saj gre za Odlok o
               prodaji ne o dokapitalizaciji, ampak tudi v modelu, ki je predviden, kot lahko
               izberemo iz teh gradiv, to ni predvideno in to je slabo. To je tudi v nasprotju s
               pristopi, ki se v zadnjem času uporabljajo v zvezi s privatizacijo na področju
               finančnih institucij. Najustreznejši način, kot sem že poudaril, je preko
               dokapitalizacije, ker se na ta način poveča tudi davčna konkurenčnost in banka se
               potem seveda lahko dražje odproda in vsi od tega imajo največ koristi. Zakaj ne bi
               nek potencialni vlagatelj, domači ali tuj, vseeno, prišel do nekega svojega lastniška
               deleža z dokapitalizacijo, hkrati bi pa tudi država, ker bi njen lastniški delež na
               ta način postal več vreden, na ta način največ profitirala.</p>
               <p>Podobna vprašanja se porajajo tudi v primeru prodaje Telekoma Slovenije in pri
               prodajah ostalih kapitalskih naložb. To so nekatera pomembna vprašanja, na katera smo
               želeli opozoriti, na katera do sedaj nismo dobili odgovora in zato na takšen način ne
               moremo podpreti tega odloka o prodaji državnega premoženja. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp161">

               <speaker>PODPREDSEDNIK SAŠO PEČE:</speaker>

               <p>Hvala vam. Stališče poslanske skupine Socialnih demokratov bo predstavil poslanec
               Dušan Kumer. Izvolite.</p>
            </sp>
            <sp xml:id="SDZ4-Izredna-23-2006-11-17.sp162">

               <speaker>DUŠAN KUMER:</speaker>

               <p>Hvala za besedo. Spoštovani predstavniki vlade, spoštovane kolegice in kolegi! Tako
               poročilo kot ta odlok, ki ga danes imamo pred seboj, definitivno nista in ne morete
               dobiti tako laskavih ocen, kot sem jih prej slišal od poslancev vladajoče koalicije
               za proračun, katerega ste ocenili kot izredno kvaliteten izdelek in mu boste po vsej
               verjetnosti v bližnji prihodnosti tudi podelili znak za kakovost Q-2023.</p>
               <p>Toda kljub temu moram izpostaviti in podeliti plus predlagatelju, da je Vlada oziroma
               ministrstvo upoštevalo predlog, dan ob zadnji obravnavi podobnega odloka, da se v
               programu predvidene odprodaje premoženja poda tudi poročilo o realizaciji prodaj
               državnega finančnega in stvarnega premoženja, ki je bilo vključeno v predhodnih
               odlokih, in se na ta način razprši meglo, ki ustvarja vrsto dvomov in sumov, ali
               odprodaja zares poteka po za to določeni proceduri. Toda sam obseg realizacije, ki je
               zapisan v poročilu le na borih 15-ih straneh, govori o tem, da so bili argumenti o
               nujnosti in časovni stiski za odprodajo s strani predlagatelja bolj iz trte izviti
               kot pa realni in racionalni. Nič ni bilo potrebno hiteti tako ob koncu lanskega leta
               in tako že spomladi letošnjega leta, kajti pregled poročila pokaže, da je bilo
               odprodanega le nekaj več kot za 4% premoženja. 95% vsega premoženja, ki se odprodajo
               iz prejšnjih odlokov, je še vedno na odprodajni polici; ali povedano drugače, bilo je
               planirano, da se bo z odprodajo pridobilo minimalno vsaj nekaj več kot 15 milijard
               tolarjev, pri tem niso upoštevane tržne cene temveč knjigovodske, ki so bile
               zabeležene v odloku oziroma v programu odprodaje državnega premoženja. Dejansko pa je
               bilo odprodanega za nekaj več kot 700 milijonov tolarjev. Zakaj je temu tako, zakaj
               takšna počasnost v poročilu, ni pojasnjeno. Prav tako v tabelaričnem pregledu
               realizacije, predvsem v rubrikah o prodaji finančnega premoženja v letu 2004 in 2005,
               je moč zaslediti celo vrsto nerealiziranih odprodaj z obrazložitvijo, da je v fazi
               nov program odprodaje, ali da jo pripravi nov koncept odprodaje, ali da je prišlo do
               spremembe v sestavi komisije in podobno in tako dalje.</p>
               <p>To niso dobri argumenti in bolj govorijo v prid mnenju tistih, da se z odprodajo
               namenoma zavlačuje; ali povedano drugače: glavna značilnost privatizacije v Slovenije
               je vsekakor njena dolgotrajnost, ki se nadaljuje tudi pod taktirko te Vlade, čeprav
               zadnje dve leti večina njenih protagonistov zatrjuje in to le verbalno, da bo
               drugače. Praksa govori o povsem nasprotnem. Izkušnje iz drugih tranzicijskih držav
               potrjujejo, da je večja hitrost umika države iz gospodarstva minimalizirala tudi
               možnost politične korupcije in poročilo o realizaciji odprodanega oziroma prodaje
               finančnega premoženja le potrjuje te dvome in sume. Pri tem pa je očitno tej isti
               politiki malo mar, da se bodo vse napačne odločitve upravljavcev državnega premoženja
               in skladov v prihodnosti pokazale v obliki višjih davkov in prispevkov.</p>
               <p>Zato je sam nov odlok oziroma program odprodaje državnega finančnega in stvarnega
               premoženja za leti 2007 in 2008 narejen že po znanem starem vzorcu, ko bo koalicijska
               večina v tem državnem zboru ponovno sprejela odlok s konkretnimi številkami, ki pa
               niso prave in so knjigovodske in le približki. Tudi v tem odloku govorimo o precej
               visokih zneskih premoženja in zapisane številke v odloku so res zavajajoče, predvsem
               pri prodaji tistih kapitalskih deležev, ki niso preverjeni tekoče, sproti na trgu.
               Tukaj mislim predvsem na, kot je danes že bila omenjena, Nova Kreditna banka Maribor,
               Telekom, Peko, da ne govorim o energetskih družbah, kot je Termoelektrarna Trbovlje
               pa Toplarna Ljubljana, pa Dravske elektrarne itd., kjer so v posameznih primerih
               vrednosti prav smešne. Zato bi bilo prav, da bi pri prodaji nekaterih večjih
               finančnih naložb, kot sem jih omenil, dobili v državni zbor program odprodaje v
               presojo tudi poslanci, saj smo ne nazadnje mi poslanci tisti, ki dajemo bianco menico
               za zakonsko podlago procedure prodaje tega deleža s tem, ko bomo potrdili danes ta
               predlagan odlok.</p>
               <p>Zato v poslanski skupini Socialnih demokratov že tretjič zahtevamo in ponovno menimo,
               da prodajo državnega premoženja mora potekati bolj na transparenten način, z
               definiranimi pogoji prodaje, z vnaprej znanim plasmajem sredstev odprodaje, s
               katerimi ne moremo biti samo seznanjeni ali pa še seznanjeni ne, ampak da damo svojo
               presojo tudi mi. Kajti, najslabše bi bilo, če bi jim "kaso" od prodaje državnega
               premoženja polnil le mošnjo za zmanjševanje javnega dolga, ostanek ali pa le
               simbolične vsote pa bi bile namenjene novim programom in odpiranju novih delovnih
               mest. Vlada je tista, ki ima vse instrumente, da prepreči oškodovanje državnega
               premoženja in oškodovanje delničarjev, predvsem malih - le voljo in željo mora imeti.
               In zato ker skozi ta odlok te želje in volje ne izkazuje, v poslanski skupini
               Socialnih demokratov tega odloka ne bomo podprli.</p>
            </sp>
            <sp xml:id="SDZ4-Izredna-23-2006-11-17.sp163">

               <speaker>PODPREDSEDNIK SAŠO PEČE:</speaker>

               <p>Hvala. Predstavitev stališča poslanske skupine Nova Slovenija bo opravil poslanec
               Ciril Testen. Izvolite.</p>
            </sp>
            <sp xml:id="SDZ4-Izredna-23-2006-11-17.sp164">

               <speaker>CIRIL TESTEN:</speaker>

               <p>Hvala za besedo, gospod predsedujoči. Predstavniki Vlade, poslanke in poslanci! V
               Novi Sloveniji smo se in se bomo zavzemali za umik države iz gospodarstva, če to
               pomeni večjo učinkovitost podjetij, izboljšanje kakovosti storitev, znižanje cen za
               potrošnike oziroma uporabnike storitev in če s tem povečujemo konkurenčnost
               gospodarstva. Študije kažejo, da so podjetja v državni lasti manj učinkovita in s tem
               preprečujejo gospodarsko rast. S prodajo kapitalskih naložb Republike Slovenije
               sledimo zastavljenim ciljem, da se država postopno umakne iz gospodarstva. V Novi
               Sloveniji podpiramo dolgoročne cilje privatizacije, ki bodo tako Slovenski industriji
               jekla kot Novi Kreditni banki Maribor, kot tudi Telekomu in drugim gospodarskim
               družbam zagotavljali učinkovito upravljanje, konkurenčnost in uspešen razvoj.</p>
               <p>V odlok je Vlada uvrstila tudi stvarno premoženje, za katerega državni upravni organi
               ocenjujejo, da je poslovno nepotrebno in ga je racionalneje odprodati, ter finančno
               premoženje, ki nastane med letom zaradi tega, ker Republika Slovenija pridobiva na
               podlagi Zakona o dedovanju po zapustnikih, katerih dediči so se zaradi obremenjenosti
               dediščini odpovedali. To premoženje je smotrno čim prej prodati in z izkupičkom
               poplačati upnike.</p>
               <p>V Novi Sloveniji menimo, da je Odlok o programu prodaje državnega finančnega in
               stvarnega premoženja za leti 2007 in 2008 dobro pripravljen, da je realno izvedljiv
               in povečuje konkurenčnost gospodarstva, zato bomo v poslanski skupini Nove Slovenije
               omenjeni odlok podprli.</p>
            </sp>
            <sp xml:id="SDZ4-Izredna-23-2006-11-17.sp165">

               <speaker>PODPREDSEDNIK SAŠO PEČE:</speaker>

               <p>Hvala. Končali smo s predstavitvijo stališč poslanskih skupin. Pred splošno razpravo
               poslank in poslancev o predlogu zakona pa vidim, da želi proceduralno kolega Boštjan
               Zagorac. Izvolite.</p>
            </sp>
            <sp xml:id="SDZ4-Izredna-23-2006-11-17.sp166">

               <speaker>BOŠTJAN ZAGORAC:</speaker>

               <p>Hvala za besedo, spoštovani predsedujoči. Spoštovani prisotni! En odgovor bi pa le
               terjal od Vlade Republike Slovenije, in sicer, povejte nam, ali je Vlada Republike
               Slovenije pri pripravi gradiva za to točko dnevnega reda upoštevala ustavni sklep
               tega Državnega zbora <stage>(mislim, da ste ga dobili)</stage> z dne 27.7.1994, ki pravi: "Pri
               pripravi privatizacijskega zakona bank se bo upoštevala udeležba državljanov v
               lastninjenju saniranih bank." Če tega sklepa ni, spoštovani gospodje - najprej moram
               obžalovati, da pri tako pomembni točki ni prisoten minister, ker se mi zdi zelo
               pomembno, da bi sedaj tu sedel in nam on to povedal -, lahko v končni fazi rečemo, da
               niste upoštevali ustavnega sklepa te države oziroma ustavnega sklepa, ki ga je
               sprejel Državni zbor, sicer nekaj let nazaj, ampak še vedno veljavnega ustavnega
               sklepa. In potemtakem se lahko v končni fazi smatra, da je gradivo, ki je pred nami,
               lahko celo neustavno. Mislim pa, da si Vlada tega ne bi dovolila, zato bom z veseljem
               slišal vaš odgovor. Hvala.</p>
            </sp>
            <sp xml:id="SDZ4-Izredna-23-2006-11-17.sp167">

               <speaker>PODPREDSEDNIK SAŠO PEČE:</speaker>

               <p>Hvala vam za proceduralno vprašanje. Sprašujem predstavnike Vlade, kdo bo odgovoril?
            </p>
            </sp>
            <sp xml:id="SDZ4-Izredna-23-2006-11-17.sp168">

               <speaker>DR. ŽIGA ANDOLJŠEK:</speaker>

               <p>Hvala lepa, predsedujoči, za besedo. Poskušal bom odgovorili na zastavljeno
               vprašanje, in sicer pomembno je, da opozorimo, da je odlok, ki je pred vami,
               pravzaprav v skladu z 80c. členom, prvi proceduralni korak k temu, da se pravzaprav
               finančno premoženje proda. Torej, sama finančna naložba, mora biti vključena v odlok,
               da se sploh začne, torej da se lahko imenuje komisija, nadalje komisija izvede
               ustrezne aktivnosti, med katerimi je tudi skrben finančni in pravni pregled in ne
               nazadnje tudi pripravi program oddaje, po katerem se sama prodaja izvrši. Ne glede na
               to, da odlok sledi nekim usmeritvam socialnim, gospodarskim reformam, je pomembno, da
               se zavedamo, da program prodaje še ni zapisan in da je kot tak odprt. In v tem je
               možno predvideti različne rešitve s ciljem večje konkurenčnosti posameznih naložb,
               večje gospodarske rasti in podobno. Ne nazadnje je zelo pomembno tudi to, da v
               obdobju, ko je bil sprejet sklep, pravzaprav ni bilo pravne podlage, ki bi urejala
               transparentno prodajo finančnega premoženja. Ta je pravzaprav nastala z letom 1999,
               ko je bil sprejet Zakon o javnih financah v Državnem zboru in nadalje tudi regulirana
               tudi z Uredbo o prodaji in drugem razpolaganju s stvarnim in finančnim premoženjem.
               To pomeni, da pravzaprav pravna podlaga je zaveza, da jo spoštujemo in to bosta
               ministrstvo in tudi Vlada storila, da bo prodaja transparentna, javna in s cilji, ki
               smo jih dokaj natančno predvideli v prilogi k temu odloku.</p>
               <p>Mogoče še nekaj besed še izkoristimo za druga vprašanja, ki so bila zastavljena.
               Torej, omenimo; glede na to, da je bila večkrat omenjena naložba Nove Ljubljanske
               banke, je prodaja prav te naložbe potekala na podlagi enake regulative, kot jo imamo
               sedaj. In pravzaprav, če se vrnemo nazaj na naložbo Nove Kreditne banke Maribor, bi
               omenil, tega se verjetno spominjamo, da je bila obsežna razprava o tej naložbi
               pravzaprav že v tem Državnem zboru pred dvema mesecema. Takrat ste poslanci z
               glasovanjem dali soglasje k umestitvi te naložbe v program prodaje leta 2006 - 2007.
               Tako je tudi takrat minister za finance odgovoril na vrsto vprašanj, ki so bila
               zastavljena takrat kot tudi danes. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp169">

               <speaker>PODPREDSEDNIK SAŠO PEČE:</speaker>

               <p>Hvala vam za vaš odgovor, s tem da vas samo seznanjam, da sta uredba in pa odlok pod
               zakonom. Hierarhijo pravnih aktov verjetno poznate. Nadaljujemo z razpravo.
               Proceduralno ponovno, izvolite.</p>
            </sp>
            <sp xml:id="SDZ4-Izredna-23-2006-11-17.sp170">

               <speaker>BOŠTJAN ZAGORAC:</speaker>

               <p>Hvala še enkrat. Moje vprašanje je bilo zelo eksaktno. Verjamem, da ste si ga
               zapomnili, v kolikor si ga niste, bom še enkrat ponovil: Ali je Vlada pri pripravi
               odloka upoštevala ustavni sklep, ki govori, da ko gre za privatizacijo bank, mora
               biti za to pripravljen poseben zakon, ki bo upošteval participacijo državljanov pri
               lastninjenju bank? Zelo enostavno vprašanje, na katerega verjamem, da mi boste zelo
               enostavno odgovorili z besedami: da ali ne. V kolikor je ne, predlagam celo, da se ta
               točka prekine, ker je gradivo neustavno. Hvala.</p>
            </sp>
            <sp xml:id="SDZ4-Izredna-23-2006-11-17.sp171">

               <speaker>PODPREDSEDNIK SAŠO PEČE:</speaker>

               <p>Hvala. Prosim za odgovor, potem pa nadaljujemo s splošno razpravo.</p>
            </sp>
            <sp xml:id="SDZ4-Izredna-23-2006-11-17.sp172">

               <speaker>DR. ŽIGA ANDOLJŠEK:</speaker>

               <p>Hvala lepa še enkrat. Samo, če dopolnim odgovor od prej. Govorili smo o Zakonu o
               javnih financah, dodatno poleg uredbe in odloka.</p>
               <p>Kar se tiče ponovno zastavljenega vprašanja, enostavno težko odgovorim z odgovorom:
               da ali ne. Lahko pa povem še enkrat, da odlok ne vključuje programa prodaje in
               program prodaje lahko med drugim predvideva tudi udeležbo, bom rekel, državljanov
               Republike Slovenije. V kolikor nadalje pojasnimo, vemo, da je kupnina v skladu z
               Zakonom o javnih financah v členu 74 jasna, kjer pravi, da je kupnina namenjena za
               pokrivanje oziroma za plačevanje dolgov iz računa financiranja. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp173">

               <speaker>PODPREDSEDNIK SAŠO PEČE:</speaker>

               <p>Hvala. Verjamem, da se bomo k temu še vrnili tekom razprave, mi pa prehajamo na
               splošno razpravo. Besedo ima poslanec Vili Rezman. <stage>(Se odpoveduje.)</stage> Besedo dajem
               poslancu Srečku Hvaucu.</p>
            </sp>
            <sp xml:id="SDZ4-Izredna-23-2006-11-17.sp174">

               <speaker>SREČKO HVAUC:</speaker>

               <p>Hvala lepa, gospod podpredsednik. Sam bi se mogoče bolj osredotočil na prodajo
               kapitalskih naložb. Zakaj država prodaja te naložbe - razlogov za to je več. Vlada se
               je prava gotovo odločila, da se bo postopno umaknila iz gospodarstva. In s tem
               odlokom, ki ga danes obravnavamo, stopamo naprej po tej poti. Glede na to, da
               poslušamo mnoge kritike, da se politika preveč vmešava v poslovanje podjetij, kjer
               ima svoje deleže, da vpliva na kadrovske odločitve, na poslovne odločitve, je prodaja
               teh deležev, seveda, prispevek k temu, da se te stvari eventualno več ne bi dogajale
               oziroma da ti očitki več ne bi mogli držati.</p>
               <p>Ko govorimo o prodajah teh naložb, vsaj če pogledamo spisek, seznam teh, ki so v tej
               prilogi, bi na grobo lahko uvrstil v dve skupini: ena skupina je taka, kjer ima
               država zanemarljiv delež v odstotku relativno in tudi v absolutnem znesku. Okoli teh
               mislim, da ni potrebno posebej razmišljati. Država, ne vem, zakaj bi imela interes
               držati delež 0,0, ne vem, 1% ali pa še manjši, zato ker nima nobenih upravljavskih
               pravic in dejansko tudi nobenih zaznavnih finančnih efektov. Povsem drugače pa je pri
               tistih podjetjih, kjer ima država velik, večinski ali celo 100% delež, kjer gre za
               podjetja, ki imajo velik kapital, in kjer gre za podjetja, ki so kot na trgu zelo
               pomembna. Tu pa se postavlja več vprašanj. Najprej, kaj je strateški interes države
               pri takem podjetju? Kaj država od takega podjetja pridobiva, država, regija, mesto -
               kakorkoli? Na drugi strani pa ne smemo pozabiti na to, kaj pa podjetje dobiva od
               takega lastnika. Ali lahko lastnik pomaga pri tem, da se bo to podjetje razvijalo, da
               bo povečalo tržni delež, svoj kapital in tako naprej? V mnogih primerih se pokaže, da
               država ni dovolj dobra ali dovolj usposobljen lastnik, da bi lahko temu podjetju
               omogočala neko perspektivo, nek razvoj. Pri takih je seveda logično, da se država
               postopoma umika. Sam osebno nisem za neke radikalne poteze, kar se tega tiče, ampak
               nek postopen, pregleden, transparenten umik in umik do te mere, da država še kljub
               vsemu ohrani nek kontrolni delež, da lahko eventualno zaščiti svoje strateške
               interese.</p>
               <p>Lastništvo samo po sebi za tiste, ki zagovarjajo lastništvo nekaterih podjetij, ni
               nujno, da pomeni samo dobro. Ko tisti, ki pač ščitijo to lastništvo, imajo v mislih
               tista podjetja, ki imajo dobre poslovne rezultate, ki so perspektivna in tako naprej;
               ampak država ima lastništvo tudi v podjetjih, kjer poslovanje ni dobro, kjer je
               potrebno za to, da se ta podjetja obdržijo, tudi vlagati določena sredstva, določene
               pomoči in to je breme lastnika. Tako je obe plati potrebno imeti pred očmi, ko
               govorimo o teh lastniških deležih v podjetjih. In kjer država enostavno ne uspeva,
               nima poslovnih povezav, nima programov, nima ne resursov za to, da bi tem podjetjem
               omogočila neko prihodnost, potem je po moje logično povsem, da se država tam čim prej
               umakne in da se najdejo taki lastniki, ki bodo iz tega podjetja znali nekaj narediti
               in če bo podjetje uspešno poslovalo, bomo tudi vsi posredno preko davkov in še česa
               drugega, delovnih mest, dobili nekaj nazaj v izkupnino, seveda.</p>
               <p>Strah pred tujci. Kolega Rezman je že omenil, v bistvu tujci vedno neki bavbav. V
               Sloveniji imamo kar nekaj primerov, kjer je tuji lastnik dejansko razvil podjetje, ga
               posodobil, pripeljal nove programe in tako naprej. In to vnaprej govoriti, strah pred
               tujci - jaz tega ne bi govoril. Je pa res, da se moramo zaščititi pred nekimi
               sovražnimi prevzemi, pred tistimi potencialnimi lastniki, ki imajo neke druge namere,
               da bi, ne vem, s prevzemom prišli na naš trg in še kaj drugega.</p>
               <p>Bi pa posebej opomnil na to, da neke popolne zaščite pred tujci ni. Banka Koper.
               Banko Koper smo prodali domačim lastnikom; ampak kaj se je pa zgodilo potem v
               naslednji fazi? Mi živimo v Evropi, mi več ne živimo v neki zaprti državi. Pojavijo
               se trgovci z novci in domači, slovenski lastniki so pač prodali tisto in pri tem še
               mastno zaslužili, ampak to je že drugi del te zgodbe.</p>
               <p>Prej v razpravah sem poslušal problem, da je vrednost, ki je v teh tabelah, vrednost
               teh podjetij, prenizka. Jaz tu ne vidim problema. Hvala bogu, če bomo iztržili
               dvakrat, trikrat ali pa petkrat več, fino bi bilo, če bi še. Ni naš cilj, da bomo
               iztržili toliko, kot je tukaj navedena knjigovodska vrednost, ampak maksimalno, pač
               to, kar trg ponuja. Čim več, čim več!</p>
               <p>Glede same hitrosti te prodaje. Sam akt, sam odlok, ki ga sprejemamo ni dokončen
               program prodaje, ampak je dejansko prvi korak za to, da bomo te postopke lahko
               sprožili. Tudi ne pomeni, da se bodo vsa podjetja, ki so na tem seznamu tudi prodala.
               Tudi v prejšnjih letih se niso. Zakaj se niso? Ja, vsak normalen gospodar ne bo
               prodajal, če ni pravi trenutek, če ni pravega kupca in bo pač počakal. Ampak nekje
               ali pa nekoč v nekem trenutku se ti postopki morajo začeti in s tem odlokom dejansko
               samo odpiramo možnosti za to, da za vsako podjetje, ki je na tem seznamu, pripravimo
               nek program. Mogoče tudi takega, kot je bilo prej omenjeno, za Novo Kreditno banko
               Maribor oziroma sploh za prodajo bank, da bodo, tako kot je tukaj zapisano, v tem
               sklepu Državnega zbora, da se bo upoštevala udeležba državljanov v lastninjenju
               saniranju bank.</p>
               <p>Seveda bom zato iz tega razloga ta odlok podprl in pričakujem, da bo država iz tega
               iztržila maksimalno. Je pa, kar je bilo še prej vprašanje, kaj pa bo s temi
               kupninami; te kupnine, piše tudi v odloku, bodo šle direktno v proračun Republike
               Slovenije. Hvala.</p>
            </sp>
            <sp xml:id="SDZ4-Izredna-23-2006-11-17.sp175">

               <speaker>PODPREDSEDNIK SAŠO PEČE:</speaker>

               <p>Hvala. Kolega Srečko Hvauc. Dividende, dividende ima država iz naslova lastništva, pa
               čeprav majhnega, v določenih podjetjih.</p>
               <p>Besedo pa ima kolega Bojan Starman. Izvolite. Se odpovedujete. Besedo ima dr. Matej
               Lahovnik. Ga ni. Besedo ima dr. Pavel Gantar. Ga ni. Besedo ima mag. Milan M. Cvikl.
               Ga ni. Besedo ima poslanec Alojz Posedel. Besedo ima poslanec Dušan Kumer. Izvolite.
            </p>
            </sp>
            <sp xml:id="SDZ4-Izredna-23-2006-11-17.sp176">

               <speaker>DUŠAN KUMER:</speaker>

               <p>Hvala lepa za besedo. Ker sem namenil v svojem uvodu velik del tudi poročilu, ki je
               pripravljeno - ker moram priznati in vsi ostali vam priznamo, da smo prvič dobili
               poročilo tako narejeno, in ker je bilo danes večkrat rečeno, tudi sedaj v razpravi,
               da gre za čim večje iztržke, bom, recimo, na strani 12, kjer gre za stvarno
               premoženje nepremičnine, gre za poslovni prostor, pritličen na Nazorjevi v Ljubljani,
               128 kvadratnih metrov, je bilo prodano na javni dražbi za 25 milijonov SIT. Če boste
               pogledali nazaj, marec 2005, je knjigovodska ali kakršnakoli približna vrednost
               popolnoma ista in pomeni kvadratni meter sredi Ljubljane 800 evrov. Da gre za isto to
               maksimiranje, v primerjavi, ker gre za Ljubljano, bom pa dal garsonjero, ki jo je
               kulturno ministrstvo prodalo, 27 kvadratnih metrov za 14 milijonov, kjer je bila cena
               kvadratnega metra 2000 evrov.</p>
               <p>Sedaj pa prosim, tisti, ki govorite, da se v teh postopkih in vseh teh zadevah
               potrudijo, da se maksimalne cene iz tega iztržijo; Kako je možno sredi Ljubljane, v
               centru dobiti lokal za ceno 800 evrov po kvadratnem metru? Garaža ob istem lokalu je
               bila prodaja za 200 evrov dražje. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp177">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Rudi Veršnik. Izvolite, prosim.</p>
            </sp>
            <sp xml:id="SDZ4-Izredna-23-2006-11-17.sp178">

               <speaker>RUDI VERŠNIK:</speaker>

               <p>Hvala za besedo. No, na Odboru za finance smo imeli velike razprave okrog te
               vrednosti. V prvih tabelah, ki smo jih dobili, je bilo dejansko napisano, da so ocene
               knjigovodske, sedaj v teh novih tabelah pa to niso več knjigovodske, ampak so
               ocenjene vrednosti. Kako je možno, da se take stvari dogajajo - tako na pamet bi
               rekel, se mi ne moremo pogovarjati. Zelo je odvisno od tega, kje je lokal, na kakšnem
               mestu, v kakšnem stanju, skratka, tu je cel kup nekih faktorjev, ki vplivajo na to
               ceno. In v tem parlamentu se pogovarjati o dejanskih stvareh, mislim, da je malo
               pretirano. Jasno, že zakon narekuje tistim, ki so zadolženi za to prodajo, da iz tega
               iztržijo maksimalno kupnino, in verjetno odgovorno opravljajo svoj posel. Če ga v
               preteklosti niso, jaz ne morem ocenjevati, upam pa, da zdaj ga.</p>
               <p>Naslednja stvar, ki jo hočem povedati, je pa naslednje. Glede samih deležev v
               podjetjih je pa postopek, in taki postopki se pač morajo opraviti, od vseh možnih
               analiz do ugotovitve vrednosti - skratka, do vseh teh ocen in rezultat mora biti neka
               poštena cena, ki ni vedno nujno, da je najvišja, če je tu še nek makroekonomski
               interes poleg tega, ki ga moramo, jasno, upoštevati.</p>
               <p>Mislim, da je gradivo pripravljeno korektno, transparentno, vsebuje tudi prikaz
               dosedanjih prodaj, in mislim, da ga je treba podpreti. Hvala lepa.</p>
            </sp>
            <sp xml:id="SDZ4-Izredna-23-2006-11-17.sp179">

               <speaker>PODPREDSEDNIK SAŠO PEČE:</speaker>

               <p>Hvala tudi vam. K besedi vabim še predstavnika Vlade. Izvolite, prosim. Želi Vlada
               besedo? <stage>(Ne želi.)</stage></p>
               <p>Prehajamo na razpravo o vloženem amandmaju, in sicer v razpravo dajem 4. člen in
               amandma poslanskih skupin SDS, NSi, SLS in DeSUS. Želi kdo besedo? Odpiram postopek
               prijav za razpravo. Izvolite, prosim. Besedo ima poslanec Dušan Kumer. Izvolite.</p>
            </sp>
            <sp xml:id="SDZ4-Izredna-23-2006-11-17.sp180">

               <speaker>DUŠAN KUMER:</speaker>

               <p>Hvala za besedo. Glede na mojo prejšnjo diskusijo, ker gre za del poročila, ki
               opisuje že realizirano, in ker se ta amandma nanaša na to, da se določene stvari
               prolongirajo vnaprej, bi predlagal, če je možno, da se ob tem sprejme dodaten sklep,
               da se še enkrat preveri postopek prodaje tega poslovnega prostora. Ker še enkrat
               poudarjam, ni možno, da je na isti lokaciji garaža dražja kot poslovni prostor. To je
               nesprejemljivo in me nihče ne bo prepričal - in piše, javna dražba, oboje je prodano
               na javni dražbi, in je nemogoče, da na javni dražbi pride do takega razkoraka.</p>
            </sp>
            <sp xml:id="SDZ4-Izredna-23-2006-11-17.sp181">

               <speaker>PODPREDSEDNIK SAŠO PEČE:</speaker>

               <p>Hvala. S tega mesta sem vas dolžan opozoriti, da na podlagi novega Poslovnika Državni
               zbor ne sprejema več sklepov; to je bila tema matičnega delovnega telesa. Želi še kdo
               razpravljati? <stage>(Ne.)</stage> Potemtakem zaključujem razpravo. O amandmaju bomo v skladu s
               časovnim potekom seje zbora odločali danes v okviru glasovanj čez pol ure, to je
               17.25 uri. Do takrat pa prekinjam sejo zbora. Hvala.</p>
               <stage>(Seja je bila prekinjena ob 16.56 in se je nadaljevala ob 17.26.)</stage>
            </sp>
            <sp xml:id="SDZ4-Izredna-23-2006-11-17.sp182">

               <speaker>PREDSEDNIK FRANCE CUKJATI:</speaker>

               <p>Spoštovane poslanke, spoštovani poslanci! Prehajamo na glasovanja zbora o predlogih
               odločitev. Prosim vas, da preverite delovanje glasovalne naprave.</p>
               <p>Nadaljujemo s <title>prekinjeno 5. točko dnevnega reda - to je s tretjo obravnavo
                  Predloga zakona o financiranju občin.</title> Prehajamo na tretjo obravnavo predloga
               zakona. Prehajamo na razpravo in odločanje o posameznih amandmajih in členih. V
               razpravo dajem 8. člen in amandma poslanske skupine Liberalne demokracije ter amandma
               poslanskih skupin SDS, NSi, SLS in DeSUS. Želi kdo razpravljati? Ne. Potem
               zaključujem razpravo in prehajamo na odločanje o amandmajih. Prehajamo najprej na
               odločanje o amandmaju poslanske skupine Liberalne demokracije Slovenije k 8. členu.
               Glasujemo. Navzočih je 52 poslank in poslancev, za jih je glasovalo 10, proti 42.</p>
               <p><stage>(Za je glasovalo 10.)</stage> <stage>(Proti 42.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju poslanskih skupin SDS, NSi, SLS in DeSUS k 8.
               členu. Glasujemo. Navzočih je 56 poslank in poslancev, za jih je glasovalo 43, proti
               6.</p>
               <p><stage>(Za je glasovalo 43.)</stage> <stage>(Proti 6.)</stage></p>
               <p>Ugotavljam, da je amandma sprejet.</p>
               <p>Končali smo z odločanjem o amandmajih. Na podlagi petega odstavka 140. člena
               Poslovnika zbora vas obveščam, da me Zakonodajno-pravna služba oziroma Vlada nista
               obvestili, da bi bil zaradi sprejetih amandmajev zakon neusklajen. Prehajamo na
               odločanje o zakonu v celoti. Glasujemo. Navzočih je 60 poslank in poslancev, za jih
               je glasovalo 45, proti 12.</p>
               <p><stage>(Za je glasovalo 45.)</stage> <stage>(Proti 12.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 1. točko dnevnega reda - to je z obravnavo Predloga
                  sprememb proračuna Republike Slovenje za leto 2007.</title> V zvezi s to točko
               dnevnega reda vas obveščam, da so poslanske skupine LDS, SD in SNS napovedale
               obstrukcijo do zaključka te točke. Prehajamo na odločanje o načrtu razvojnih
               programov Predloga sprememb proračuna Republike Slovenije za leto 2007. Proceduralno,
               gospod Cvikl, ne morete, ker ste že dali proceduralno obrazložitev, glede
               obstrukcije. Glasujemo. Glasovanje o razvojnih programih predloga sprememb proračuna
               za 2007 teče. Navzočih je 44 poslank in poslancev, torej je glasovanje je neuspelo.
               Poskusili bomo še enkrat v skladu s Poslovnikom. Glasujemo drugič. Še vedno smo
               nesklepčni. Prekinjam sejo, nadaljevali bomo ob 17.40.</p>
               <stage>(Seja je bila prekinjena ob 17.31 in se je nadaljevala ob 17.40.)</stage>
            </sp>
            <sp xml:id="SDZ4-Izredna-23-2006-11-17.sp183">

               <speaker>PREDSEDNIK FRANCE CUKJATI:</speaker>

               <p>Spoštovane poslanke, spoštovan poslanci! Prosim, da zasedete svoja mesta! Prehajamo
               na tretji poskus glasovanja o načrtu razvojnih programov za leto 2007. Glasujemo. Še
               vedno smo nesklepčni, zato predlagam, v kolikor ne nasprotujete temu, da sejo
               prekinemo in jo nadaljujemo v ponedeljek ob 10. uri zaradi nesklepčnosti. Gospod
               Tanko, prosim.</p>
            </sp>
            <sp xml:id="SDZ4-Izredna-23-2006-11-17.sp184">

               <speaker>JOŽE TANKO:</speaker>

               <p>Hvala. Gospod predsednik jaz bi predlagal, da gremo vsaj z nekaterimi točkami naprej,
               za tiste, za katere se bo ugotovil kvorum in da pač proračun za leto 2007 in 2008
               opravimo v ponedeljek. Ostale točke, ki so vezane na ZIPRO, in ostale stvari pa lahko
               nadaljujemo.</p>
            </sp>
            <sp xml:id="SDZ4-Izredna-23-2006-11-17.sp185">

               <speaker>PREDSEDNIK FRANCE CUKJATI:</speaker>

               <p>Opravimo lahko samo glasovanje o proračunu 2008. Gospod Cvikl, izvolite. Imate
               proceduralni predlog?</p>
            </sp>
            <sp xml:id="SDZ4-Izredna-23-2006-11-17.sp186">

               <speaker>MAG. MILAN M. CVIKL:</speaker>

               <p>Ja, proceduralni predlog in proceduralno zadevo glede na to, kar je bilo ravnokar
               povedano, ker ste se odločili, da boste seveda nadaljevali s sprejemanjem proračuna
               za leto 2008. V imenu Liberalne demokracije napovedujem, da ne bomo sodelovali pri
               sprejemanju predloga proračuna 2008 zato, ker ocenjujemo, da je tako današnja
               razprava kot včerajšnje glasovanje o amandmajih k proračunu 2007 pokazala, da ni
               nobene volje v Državnem zboru sprejemati predloge opozicije. Najboljše bi bilo, če bi
               opravili kar korespondenčno sejo Državnega zbora in bi potrdili tiste amandmaje, s
               katerimi se strinja Vlada Republike Slovenije. Imeti diskusijo, razpravo, potem pa ob
               glasovanju zavračati tudi vsebinsko ustrezne amandmaje, je za nas nesprejemljivo.
               Zato, tako kot za proračun 2007, napovedujemo obstrukcijo ob sprejemanju proračuna za
               2008 in s tem povezanega Zakona o izvrševanju proračuna in Odloka o prodaji
               finančnega in stvarnega premoženja. Lep večer!</p>
            </sp>
            <sp xml:id="SDZ4-Izredna-23-2006-11-17.sp187">

               <speaker>PREDSEDNIK FRANCE CUKJATI:</speaker>

               <p>Hvala. Gospod Potrč, imate proceduralni predlog?</p>
            </sp>
            <sp xml:id="SDZ4-Izredna-23-2006-11-17.sp188">

               <speaker>MIRAN POTRČ:</speaker>

               <p>Ja. Hvala lepa, gospod predsednik. Spoštovane kolegice in kolegi! Interno sem vam že
               napovedal, da bo tudi poslanska skupina Socialnih demokratov obstruirala odločanje o
               državnem proračunu za leto 2008.</p>
               <p>K temu proračunu smo vložili smiselne, enake amandmaje kot k proračunu za leto 2007.
               Stališča Vlade in Odbora za finance so bila enaka, koalicija je imela negativen odnos
               na matičnem delovnem telesu do vseh predlogov. Ne verjamemo, da bi se tokrat na seji
               Državnega zbora po temeljitih razpravah dogodilo kaj drugega, ker imamo še od danes
               zjutraj in včeraj pozno zvečer spomin, kakšna je ta seja včeraj v zvezi s proračunom
               za leto 2007 bila. Posebej smo zaskrbljeni nad načinom ravnanja koalicijskih
               poslancev pri amandmajih, pri katerih se je res brez vsakih kriterijev delilo
               politične bonitete posameznim poslankam in poslancem. To je res skrajno
               nesprejemljivo in mislim, da si koalicija, ki zagovarja pravno državo, koalicija, ki
               zagovarja poštenje, kaj takšnega ne bi smela privoščiti. Mi, gospod predsednik, pri
               tej točki dnevnega reda, pri proračunu za leto 2008, ne bomo sodelovali. Hvala.</p>
            </sp>
            <sp xml:id="SDZ4-Izredna-23-2006-11-17.sp189">

               <speaker>PREDSEDNIK FRANCE CUKJATI:</speaker>

               <p>Hvala. Še smo torej pri 1. točki. Tretje glasovanje je bilo neuspešno, vendar pa smo
               že včeraj glasovali o vseh amandmajih. Končali smo glasovanje o posameznih delih
               oziroma o amandmajih. Sprašujem, ali lahko preidemo na vprašanje o usklajenosti.</p>
               <p>Ker smo bili pri tretjem glasovanju nesklepčni, ne moremo nadaljevati s 1. točko,
               zato jo prekinjam.</p>
               <p>Prekinjam tudi sejo zbora. Nadaljevali jo bomo v ponedeljek, ob 10.00 uri.</p>
               <p>Poslanke in poslance prosim, da se za trenutek vrnejo v dvorano, koalicijske poslance
               oziroma vse tiste, ki niste napovedali obstrukcije. Ravnokar sem bil obveščen, da je
               bil predlog, da bi nadaljevali s proračunom 2008, utemeljen in da bi bilo možno
               obravnavati, sprejemati in glasovati o amandmajih k proračunu 2008. Če je to možno,
               lahko nadaljujemo sejo.</p>
               <p>Prekinjam sejo za pet minut in sklicujem sestanek vodij poslanskih skupin, vseh
               tistih, ki so prisotni v dvorani.</p>
               <stage>(Seja je bila prekinjena ob 17.46 in se je nadaljevala ob 17.57.)</stage>
            </sp>
            <sp xml:id="SDZ4-Izredna-23-2006-11-17.sp190">

               <speaker>PREDSEDNIK FRANCE CUKJATI:</speaker>

               <p>Spoštovane poslanke, spoštovani poslanci! Prosim, da pridete v dvorano in zasedete
               svoja mesta. Prekinili smo torej 1. točko.</p>
               <p>Nadaljujemo s <title>prekinjeno 2. točko dnevnega reda - obravnava Dopolnjenega predloga
                  proračuna Republike Slovenije za leto 2008.</title> Prehajamo na odločanje o splošnem
               delu Dopolnjenega predloga proračuna Republike Slovenije za leto 2008. Glasovanje o
               splošnem delu 2008 teče. Bili smo nesklepčni, zato bomo glasovali drugič. Prosim, da
               ste nekoliko pozorni na glasovanje. Glasujemo. Glasovanje teče. Zopet smo nesklepčni.
               Prekinjam torej sejo, nadaljevali jo bomo ob 18.10.</p>
               <stage>(Seja je bila prekinjena ob 18.00 in se je nadaljevala ob 18.10 uri.)</stage>
            </sp>
            <sp xml:id="SDZ4-Izredna-23-2006-11-17.sp191">

               <speaker>PREDSEDNIK FRANCE CUKJATI:</speaker>

               <p>Spoštovane kolegice, spoštovani kolegi! Prosim, da zasedete svoje mesta. Poskusili
               bomo glasovanje v tretjič. Glasovanje o splošnem delu Dopolnjenega predloga proračuna
               Republike Slovenije za leto 2008.</p>
               <p>Prehajamo na tretji poizkus glasovanja o predlogu. Glasujemo. Glasovanje o splošnem
               delu 2008. Navzočih je 48 poslank in poslancev, za je glasovalo 42, proti 4.</p>
               <p><stage>(Za je glasovalo 42.)</stage> <stage>(Proti 4.)</stage></p>
               <p>Ugotavljam, da je splošni del Dopolnjenega predloga proračuna Republike Slovenije za
               leto 2008 sprejet.</p>
               <p>Prehajamo na odločanje o amandmajih k posebnemu delu Dopolnjenega predloga proračuna
               za leto 2008, in sicer glasovanje bomo vodili po posameznih proračunskih uporabnikih
               h katerim so vloženi amandmaji.</p>
               <p>Prehajam na prvega uporabnika, Varuh človekovih pravic, in sicer na glasovanje o
               predlogu amandmaja Slovenske nacionalne stranke. Obrazložitev glasu. Samo ena roka.
               Izvolite, gospod Peče.</p>
            </sp>
            <sp xml:id="SDZ4-Izredna-23-2006-11-17.sp192">

               <speaker>SAŠO PEČE:</speaker>

               <p>Spoštovani prisotni! V imenu poslanske skupine Slovenske nacionalne stranke
               napovedujemo obstrukcijo. Hvala.</p>
            </sp>
            <sp xml:id="SDZ4-Izredna-23-2006-11-17.sp193">

               <speaker>PREDSEDNIK FRANCE CUKJATI:</speaker>

               <p>Razloga ni. Nisem niti razumel, ali je šlo za napoved obstrukcije glasovanja. Žal ni
               bilo obrazložitve.</p>
               <p>Glede na dosedanje izkušnje pri glasovanju, prekinjam sejo in jo bomo nadaljevali v
               ponedeljek ob 10 uri.</p>
               <p>Hvala lepa, lahko noč in prijeten vikend! <stage>(SEJA JE BILA PREKINJENA 17. NOVEMBRA
                  2006 OB 18.13.)</stage>
               </p>
            </sp>
         </div>
      </body>
   </text>
</TEI>
