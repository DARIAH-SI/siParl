<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ4-Redna-20-2006-09-29">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|1603CCE7C447C081C12571FE0041C6D0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=1603CCE7C447C081C12571FE0041C6D0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Redna-20-2006-09-29.DZ" n="20">
               <name>Redna</name>
               <date when="2006-09-29"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Redna-20-2006-09-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 20. seje</stage>
            <stage type="date">(29. september 2006)</stage>
            <stage type="chairman">Sejo je vodil Sašo Peče, podpredsednik državnega zbora.</stage>
            <stage type="time">Seja se je pričela ob 9.01 uri. </stage>


            <sp xml:id="SDZ4-Redna-20-2006-09-29.sp1">

               <speaker>PODPREDSEDNIK SAŠO PEČE:</speaker>

               <p>Dobro jutro, dober dan, spoštovane kolegice poslanke, kolegi poslanci, gospe in
               gospodje! Pričenjam nadaljevanje 20. seje državnega zbora Republike Slovenije.
               Obveščen sem, da se današnje seje ne morejo udeležiti naslednje poslanke in poslanci:
               Roberto Battelli, Samo Bevk, mag. Milan M. Cvikl, Geza Džuban, dr. Slavko Gaber, Feri
               Horvat, mag. Janez Kramberger, Jožef Školč, Aurelio Juri od 12. ure dalje, Franc
               Kangler, Bojan Kontič, Drago Koren, Breda Pečan, Rudolf Petan, Milan Petek, Jakob
               Presečnik od 13.30 ure naprej, Vili Rezman, Dr. Mitja Slavinec, Majda Širca in
               Davorin Terčon.</p>
               <p>Prehajamo na <title>13. TOČKO DNEVNEGA REDA - OBRAVNAVA PREDLOGA RESOLUCIJE O
                  NACIONALNEM PROGRAMU ZA KEMIJSKO VARNOST Z AKCIJSKIMI NAČRTI ZA PREDNOSTNA
                  PODROČJA V OBDOBJU 2006-2010.</title> Za skupen čas razprave je predvidenih eno uro
               in dvajset minut. Predlog resolucije je v obravnavo zboru predložila vlada Republike
               Slovenije, zato besedo dajem predstavniku vlade za dodatno obrazložitev predloga
               resolucije. Izvolite, prosim. Hvala.</p>
            </sp>
            <sp xml:id="SDZ4-Redna-20-2006-09-29.sp2">

               <speaker>DORJAN MARUŠIČ:</speaker>

               <p>Spoštovani podpredsednik, cenjene poslanke in poslanci. Naj na hitro rečem, predlog
               resolucije o nacionalnem programu za kemijsko varnost z akcijskimi načrti za
               prednostna področja v obdobju 2006-2010. Nacionalni program za kemijsko varnost je
               strateški dokument, ki obravnava nacionalno politiko razvoja kemijske varnosti v
               Sloveniji v obdobju od leta 2006-2010. Zakonsko podlago za pripravo nacionalnega
               programa predstavlja 56a. člen zakona o kemikalijah, ki določa, da za učinkovito in
               usklajeno izvajanje nacionalne politike na področju kemijske varnosti državni zbor
               Republike Slovenije na predlog vlade Republike Slovenije sprejme nacionalni program
               kemijske varnosti. Nacionalni program, ki je pred vami, temelji na predhodni celoviti
               medresorski oceni stanja, na podlagi katere so vsi pomembnejši udeleženci, tako na
               strani vlade kot na strani nevladnih resorjev, na nacionalni delavnici izbrali tista
               prednostna področja, ki so jih vključili tudi v program. Tako program poleg splošni
               ciljev in ukrepov za razvoj kemijske varnosti v Sloveniji podaja tudi vizijo, ukrepe
               in dejavnosti, ki jih morajo za učinkovitejše varovanje zdravja človeka in okolja
               pred negativnimi učniki kemikalij resorji skupaj izvesti na prednostnih področjih. Ta
               pa so: celovita medresorska zakonodaja s področja kemijske varnost, celovita kemijska
               inšpekcija, varnosti in zdravje pri delu s kemikalijami, odpadki kemikalij, kemijske
               nesreče, celoviti monitoring onesnaženja s kemikalijami.</p>
               <p>Sprejetja in izvajanje nacionalnega programa bo hkrati pomenilo tudi prispevek k
               izvajanju mednarodne strategije za ravnanje s kemikalijami, ki je bil sprejet
               februarja letos v Dubaju in zavezuje tudi Slovenijo. Program je pripravljen s pomočjo
               projektov Phare, ki jo je financirala Evropska komisija, ker tovrstnih programov v
               svetu še, ni je bila priprava programa vključena v mednarodni pilotni projekt z
               inštitutom Združenih narodov za izobraževanje in raziskave in medorganizacijskim
               programom za varno ravnanje s kemikalijami. Pri pripravi so poleg tujih strokovnjakov
               sodelovali številni predstavniki pristojnih vladnih in zainteresiranih nevladnih
               resorjev, ti so glede na stanje v Sloveniji in prakso v drugih primerljivih državah
               Evropske unije pretehtali možnosti in zbrali primerne ukrepe, ki bi jih bilo smiselno
               izvesti v Sloveniji. Nacionalni program kemijske varnosti horizontalno zajema
               področja, kjer se resorji v pristojnosti delijo, zato je eden izmed njegovih
               pomembnih vzporednih ciljev uskladiti njihove delovanje in izboljšati sodelovanje. S
               tem predstavlja nacionalni program skupno zavezo slediti skupni viziji. Hvala, za te
               uvodne minute, upam da bo nacionalni program tudi podprt. Hvala.</p>
            </sp>
            <sp xml:id="SDZ4-Redna-20-2006-09-29.sp3">

               <speaker>PODPREDSEDNIK SAŠO PEČE:</speaker>

               <p>Hvala, vam. Predlog resolucije je obravnaval odbor za zdravstvo kot matično delovno
               telo, prosim podpredsednika odbora, gospoda Franca Jazbeca, da predstavi poročilo
               odbora. Izvolite.</p>
            </sp>
            <sp xml:id="SDZ4-Redna-20-2006-09-29.sp4">

               <speaker>FRANC JAZBEC:</speaker>

               <p>Hvala lepa. Spoštovani. Odbor državnega zbora Republike Slovenije za zdravstvo je na
               svoji 18. redni seji dne 14.9.2006 obravnaval predlog resolucije o nacionalnem
               programu za kemijsko varnost v obdobju 2006-2010, ki ga je državnemu zboru Republike
               Slovenije v obravnavo in sprejem predložila vlada Republike Slovenije. Členi odbora
               so za odločanje na seji odbora poleg besedila predloga resolucije o nacionalnem
               programu za kemijsko varnost v obdobju 2006-2010, ki je objavljen v Poročevalcu
               številka 61/2006, prejeli še mnenje zakonodajno-pravne službe z dne 28.8.2006 in
               mnenje državnega sveta Republike Slovenije, komisije za družbene dejavnosti z dne
               11.9.2006.</p>
               <p>Uvodno obrazložitev k predlogu resolucije je v imenu predlagatelja podal minister za
               zdravje, gospod Andrej Bručan. Poudaril je, da se s programski cilji resolucije želi
               zagotavljanje kemijske varnosti, izboljšati zdravje prebivalstva in kakovost okolja.
               Zagotoviti pogoje za izvajanje in nadzor ukrepov in aktivnosti za izboljšanje
               kemijske varnosti ter ukrep krepiti vlogo Sloveniji pri zagotavljanju kemijske
               varnosti na mednarodni ravni. V nadaljevanju so člani odbora prešli na odločanje o
               posameznih poglavjih predloga resolucije. V roku, ki ga določa 129. člen poslovnika,
               so bili k predlogu resolucije vloženi amandmaji poslanskih skupin SDS, NSi in DeSUS.
               Člani odbora so amandmaje podprli poslanskih skupin SDS, NSi in DeSUS k poglavju 1,
               poglavju 2, poglavju 3, prvemu poglavju priloge in drugemu poglavju priloge. Razprave
               k predlogu resolucije ni bilo.</p>
               <p>Na podlagi prvega odstavka 133. člena poslovnika je glede na sprejete amandmaje na
               seji odbora pripravljen dopolnjen predlog resolucije o nacionalnem programu za
               kemijsko varnost z akcijskimi načrti za prednostna področja v obdobju 2006-2010.
               Člani odbora so sprejeli naslednji sklep: "Odbor za zdravstvo predlaga državnemu
               zboru Republike Slovenije, da dopolnjeni predlog resolucije o nacionalnem programu za
               kemijsko varnost z akcijskimi načrti za prednostna področja v obdobju 2006-2010
               obravnava in sprejme." Hvala lepa.</p>
            </sp>
            <sp xml:id="SDZ4-Redna-20-2006-09-29.sp5">

               <speaker>PODPREDSEDNIK SAŠO PEČE:</speaker>

               <p>Hvala vam. O predlogu resolucije dajem besedo predstavnikom poslanskih skupin za
               predstavitev stališč. Poslanka Mojca Kucler Dolinar bo predstavila stališče v imenu
               Nove Slovenije. Izvolite.</p>
            </sp>
            <sp xml:id="SDZ4-Redna-20-2006-09-29.sp6">

               <speaker>MOJCA KUCLER DOLINAR:</speaker>

               <p>Hvala, predsedujoči. Lep pozdrav predstavnikom ministrstva, kolegom poslancem in
               kolegicama poslankama. Pri Novi Sloveniji podpiramo cilje resolucije, s katerim se
               želi zagotoviti kemijsko varnost in s tem posledično tudi izboljšati zdravje
               prebivalstva in kakovost okolja; seveda pa tudi zagotoviti pogoje za izvajanje,
               predvsem pa tudi učinkovit nadzor ukrepov in aktivnosti za izboljšanje kemijske
               varnosti ter krepiti vlogo Slovenije pri zagotavljanju kemijske varnosti na
               mednarodni ravni. Resolucija tako vsebuje program splošnih ukrepov do leta 2010, za
               katere menimo pri Novi Sloveniji, da so ustrezni. Predvideni ukrepi so v prvi vrsti
               namenjeni prav varovanju zdravja človeka in okolja, zato pri NSi pričakujemo, da naj
               bi se z njihovo uvedbo tveganje zaradi kemikalij v programskem obdobju postopno
               zmanjševalo. Seveda pa je ta trend potrebno nadaljevati tudi po koncu tega
               programskega obdobja in s tem še naprej prispevati k uresničevanju mednarodne
               strategije ravnanja s kemikalijami, ki jo je podpisala tudi naša država in katere
               cilj je predvsem v svetovnem merilu do leta 2020 doseči, da bi se kemikalije varno
               uporabljale in da ne bi predstavljale pomembnih negativnih učinkov na zdravje človeka
               in pa na naše okolje. Ključno pri tem pa, kot je bilo že poudarjeno, je medresorsko
               sodelovanje vseh pristojnih organov. Tudi če bi se po oceni nekaterih lahko posamezne
               cene izdelkov podražile, pri Novi Sloveniji ocenjujemo, da je to daleč manj pomembno
               kot tisti pozitivni vidik, ko bi se zaradi zamenjave bolj nevarnih kemikalij z manj
               nevarnimi ta pozitiven učinek bil tako na varovanje zdravja kakor tudi na varovanje
               okolja. Tako bomo v poslanski skupini Nove Slovenije navedeno, akcijski načrt in pa
               program, resolucijo brez zadržkov tudi podprli.</p>
            </sp>
            <sp xml:id="SDZ4-Redna-20-2006-09-29.sp7">

               <speaker>PODPREDSEDNIK SAŠO PEČE:</speaker>

               <p>Hvala. Poslanski kolega Mihael Prevc bo predstavil stališče poslanske skupine
               Slovenske ljudske stranke.</p>
            </sp>
            <sp xml:id="SDZ4-Redna-20-2006-09-29.sp8">

               <speaker>MIHAEL PREVC:</speaker>

               <p>Hvala lepa, gospod podpredsednik. Spoštovani predstavniki vlade, spoštovane kolegice
               in kolegi. V poslanski skupini Slovenske ljudske stranke podpiramo sprejem
               nacionalnega programa za kemijsko varnost in predvsem njegov namen, to je izboljšati
               zdravje prebivalstva in kakovost okolja, v katerem živimo, ter ga ohraniti tudi našim
               potomcem. Zato se nam zdi zelo pomembno, da je treba natančno določiti pogoje za
               izvajanje in nadzor ukrepov. Predlog resolucije je sicer pripravljen zelo pregledno,
               mogoče malo nenavadno je, da so razlogi in izvajanje, namen in cilji obrazloženi le v
               prilogi in ne v sami resoluciji.</p>
               <p>Podpiramo splošne cilje nacionalnega programa, ki so: izboljšati zdravje prebivalstva
               in kakovost okolja, zagotoviti pogoje in izboljšanje kemijske varnosti in okrepiti
               vlogo Slovenije pri zagotavljanju le-te na mednarodni ravni. Pozdravljamo način
               izbire in sam izbor prioritet, ki jih obravnava nacionalni program, saj je s tem
               zagotovljen dovolj širok pristop k najbolj občutljivim in pomembnim temam za vse
               prebivalce, kot so: varna prehrana brez škodljivih kemikalij, varnost pri delu s
               kemikalijami in varovanje okolja v katerem živimo. V največji možni meri je potrebno
               uporabiti sredstva evropskih skladov ter drugih mednarodnih in domačih finančnih
               virov, kot so: projekti dvostranska ali večstranska pomoč in podobno za uvajanje
               varnejših zamenjav za nevarne kemikalije, čistejše in varnejše tehnologije ter za
               nakup opreme za kemijsko varnost.</p>
               <p>V poslanski skupini Slovenske ljudske stranke menimo, da moramo v Sloveniji s
               pravočasnimi ukrepi ohraniti okolje, ki je v primerjavi z nekaterimi državami ostalo
               bolj ohranjeno, in preprečiti, da bi zaradi uvoza poceni, vendar slabe, nekvalitetne
               hrane in tehnologije ogrozili zdravje naših prebivalcev. Zato je nujno: Prvič,
               pravočasno uskladiti medresorsko zakonodajo, nadalje, ozaveščati prebivalce in
               proizvajalce in določiti omejitve in pogoje za ravnanje z nevarnimi kemikalijami,
               zagotoviti ustrezen nadzor in kaznovanje kršiteljev, zahtevati dosledno navedbo
               opozorila na neprimerne in nevarne sestavine hrane, kot na primer raznih emulgatorjev
               v otroški hrani in podobno. Treba je natančno urediti in dosledno kontrolirati
               proizvodnjo in prodajo živil, ki vsebujejo zdravju nevarne snovi. Potrebno je
               obveščati javnost o uporabi in o delu z nevarnimi kemijskimi snovmi. Prav tako je
               potrebno usposobiti inšpekcijske službe, da bodo pravočasno in strokovno nadzorovale
               ter sankcionirale neustrezno uporabo nevarnih kemijskih snovi.</p>
               <p>Zdi se nam smiselno in celo nujno preučiti in po potrebi izboljšati medsebojno
               horizontalno skladnost oziroma celovitost predpisov, nastalih v obdobju uspešnega
               prilagajanja slovenske zakonodaje pravnemu redu Evropske unije. Prav tako je potrebno
               uskladiti delovanje analitskih laboratorijev, ki jih je po uradnih ocenah Evropske
               komisije v Sloveniji preveč. Njihovo delo se podvaja, aparature niso racionalno
               izkoriščene, zato morajo laboratoriji izdelati načrt reorganizacije in se odločiti za
               spekter analiz, za katere menijo, da bo dovolj povpraševanje, temu pa prilagoditi
               svoje človeške in tehnične zmogljivosti, poskrbeti za zagotavljanje kakovosti in pa
               pridobiti akreditacije.</p>
               <p>Nacionalni program za kemijsko varnost določa torej prednostna področja kemijske
               varnosti, čeprav opredelitev tega pojma v mednarodnem merilu še ni poenotena in v
               celoti izdelana. Zavedamo se, da je kemijska industrija eden od stebrov svetovnega
               gospodarstva, saj predstavlja 9% letne svetovne trgovine in kar 7% svetovnega
               prihodka. Zato se nam zdi zelo ambiciozen cilj oziroma ukrep, ki v programu splošnih
               ukrepov določa do leta 2010 uvrstiti pravico do kemijske varnosti med osnovne
               človekove pravice. Seveda je popolnoma jasno, da za poslance Slovenske ljudske
               stranke pomeni zdravje in zdravo okolje osnovno pravico vsakogar, zdi pa se nam
               potrebno obrazložiti tak ukrep, da ne bo postal samo črka na papirju.</p>
               <p>V poslanski skupini Slovenske ljudske stranke menimo, da je nacionalni program nujno
               sprejeti in ga pričeti izvajati, zato ga bomo seveda tudi podprli. Hvala lepa.</p>
            </sp>
            <sp xml:id="SDZ4-Redna-20-2006-09-29.sp9">

               <speaker>PODPREDSEDNIK SAŠO PEČE:</speaker>

               <p>Hvala, vam. Sledi predstavitev stališča poslanske skupine SDS. Kolega Franc Jazbec.
            </p>
            </sp>
            <sp xml:id="SDZ4-Redna-20-2006-09-29.sp10">

               <speaker>FRANC JAZBEC:</speaker>

               <p>Hvala lepa. Spoštovani. Predlog resolucije o nacionalnem programu za kemijsko varnost
               je strateški dokument, ki obravnava nacionalno politiko razvoja kemijske varnosti v
               obdobju 2006-2010 in ga bomo poslanci Slovenske demokratske stranke podprli.</p>
               <p>V letošnjem letu smo že obravnavali in sprejeli zakon o biocidnih proizvodih, ki se
               navezuje na področje kemijske varnosti. Resolucije, ki je pred nami, je predlog
               nacionalnega programa, temelji na predhodni celoviti medresorski oceni stanja, na
               podlagi katere so vsi najpomembnejši deležniki vladni in nevladni, na nacionalni
               delavnici izbrali 6 nacionalnih prednostnih področij. Ta so: celoviti medresorska
               zakonodaja s področja kemijske varnosti, celovita kemijska inšpekcija, varnost in
               zdravje pri delu s kemikalijami, odpadki kemikalij, kemijske nesreče, celovit
               monitoring. Sam nacionalni program kemijska varnosti podaja vizijo in cilje, za
               prednostna področja pa določa tudi ukrepe in dejavnost, ki jih je treba izvesti za
               učinkovitejše varovanja zdravja človeka in okolja pred negativnimi učinki kemikalij v
               različnih fazah njihovega življenjskega kroga.</p>
               <p>Pri pripravi programa so poleg tujih strokovnjakov sodelovali številni predstavniki
               pristojnih vladnih in zainteresiranih nevladnih resorjev, ki so glede na stanje v
               Sloveniji in prakso v drugih primerljivih državah Evropske unije pretehtali možnosti
               in izbrali primerne ukrepe, ki bi jih bilo smiselno izvesti v Sloveniji. Nacionalni
               program kemijske varnosti horizontalno zajema področja, kjer se pristojni resorji
               delijo, zato je eden izmed njegovih pomembnih vzporednih ciljev uskladiti njihovo
               delovanja in izboljšati sodelovanje. Projekta Phare, kemijska varnosti 1 in Phare,
               nadaljnji razvoj kemijske varnosti, ki jo je financirala komisija Evropske unije sta
               bila temelj za pripravo programa. Ker tovrstnih programov v svetu še ni je bila
               njegova priprava vključena v mednarodni pilotni projekt z institutom Združenih
               narodov za izobraževanje in raziskave med organizacijskim programom za varno ravnanje
               s kemikalijami. Sprejem nacionalnega programa je bistven tudi zaradi njegovih učinkov
               na naslednjih segmentih.</p>
               <p>Gospodarstvo. Gre za pomoč pravnim in fizičnim osebam, ki kemikalije proizvajajo in
               uporabijo ali z njimi kako drugače poklicno ravnajo.</p>
               <p>Okolje. Gre za varovanje zdravja človeka in okolja, zato se pričakuje, da bi se s
               predvidenimi ukrepi tveganje zaradi kemikalij v programskem obdobju postopno
               zmanjševalo. Cilj resolucije je svetovno merilo do leta 2020 doseči, da bi se
               kemikalije varno uporabljale in da ne bi predstavljale pomembnih negativnih učinkov
               na zdravje človeka in okolja.</p>
               <p>Socialni položaj posameznikov. Sama zamenjava nekaterih nevarnih kemikalij z manj
               nevarnimi in uvajanje varnejših ter čistejših tehnologij bo na primer predhodno lahko
               vplivalo na ceno izdelkov. Kot že rečeno, poslanci Slovenske demokratske stranke bomo
               predlagano resolucijo podprli. Hvala.</p>
            </sp>
            <sp xml:id="SDZ4-Redna-20-2006-09-29.sp11">

               <speaker>PODPREDSEDNIK SAŠO PEČE:</speaker>

               <p>Hvala vam. Končali smo s predstavitvami stališč poslanskih skupin. Prehajamo na
               razpravo poslank in poslancev o predlogu resolucije. Besedo dajem poslancu dr. Pavlu
               Gantarju. Ga ni. Besedo ima poslanec Franc Jazbec. Se odpovedujete. Besedo ima
               poslanec Martin Mikolič. Ga ni. Besedo ima poslanka Mojca Kucler Dolinar. Je ni. In
               besedo dajem predstavniku vlade. Se odpovedujte. Glede na to, da so vsi
               razpravljavci, ki so hoteli besedo, to tudi dobili, čas pa nam je še zmeraj ostal,
               sprašujem, ali želi na podlagi 71. člena poslovnika še kdo razpravljati. Jaz sem
               dolžan odpreti začetek preverjanja. Začenjamo. Ni želje po razpravi, zato tudi
               zaključujem razpravo. Ker k dopolnjenemu predlogu resolucije ni bilo vloženih
               amandmajev, bo zbor odločanje o resoluciji v skladu s časovnim potekom seje opravil
               danes v okviru točke glasovanj pol ure po prekinjeni 18. točki dnevnega reda oziroma
               najkasneje ob 17. uri in pet minut. S tem prekinjam to točko dnevnega reda.
               Predstavnikom vlade se zahvaljujem z udeležbo.</p>
               <p>Prehajamo na <title>14. TOČKO DNEVNEGA REDA - OBRAVNAVA PREDLOGA ODLOKA O SPREMEMBAH IN
                  DOPOLNITVAH ODLOKA O PROGRAMU PRODAJE DRŽAVNEGA FINANČNEGA IN STVARNEGA PREMOŽENJA
                  ZA LETO 2006 IN 2007.</title> Seznanjam vas, da je za skupen čas razprave predvidenih
               štiri ure in deset minut. Predlog odloka je v obravnavo zboru predložila vlada
               Republike Slovenije, zato besedo dajem predstavniku vlade ministru za finance dr.
               Andreju Bajuku. Izvolite.</p>
            </sp>
            <sp xml:id="SDZ4-Redna-20-2006-09-29.sp12">

               <speaker>DR. ANDREJ BAJUK:</speaker>

               <p>Spoštovane poslanke in poslanci! Vlada Republike Slovenije je skladno z določili
               zakona o javnih financah pripravila predlog dopolnitev programa prodaje finančnega in
               stvarnega premoženja države. O tej dopolnitvi v skladu s tem zakonom mora odločati
               državni zbor.</p>
               <p>Po razpoložljivih podatkih je bila kapitalska naložba, ki jo ima Republika Slovenija
               v NKBM uvrščena v program prodaje že za leto 2001. V ta namen je vlada 31. maja 2001
               sprejela program prodaje, v juliju 2001 pa imenovala komisijo za nadzor in izvedbo
               postopka prodaje. Zaradi neustreznih ponudb je vlada s sklepom dne 25.4.2002 postopek
               prodaje ustavila in zadolžila ministrstvo za finance in nadzorni svet in upravo
               banke, da pripravijo nov program prodaje za izvajanje strategije razvoja banke s
               poudarkom na zagotavljanju doseganja strateških ciljev z dokapitalizacijo in delno
               privatizacijo državnega deleža. Program naj bi poleg privatizacije vseboval tudi vse
               možne oblike dokapitalizacije banke, in sicer v obliki vlaganj ali združitev
               gospodarskih družb, ki so v večinski lasti države. NKBM d.d. je bila uvrščena za leti
               2003 in 2004 ter v program prodaje za leti 2004 in 2005, vendar postopek prodaje ni
               bil začet, saj novi program prodaje ni bil sprejet, niti ni bila imenovana komisija.
               Ministrstvo za finance je v letu 2003 imenovalo delavno skupino za vodenje in nadzor
               nad postopkom združevanja NKBM d.d. in Poštne banke Slovenije ter Pozavarovalnice
               Sava in Zavarovalnice Maribor d.d. Vlada Republike Slovenije je s sklepom z dne
               15.7.2004 vložila delnice Poštne banke Slovenije v NKBM in v ta namen prejela 119
               tisoč 748 SIT.</p>
               <p>Program prodaje državnega finančnega in stvarnega premoženja za leti 2006 in 2007 je
               vlada Republike Slovenije sprejela na seji 30.9.2005 in še istega dne kot prilogo
               proračuna za leti 2006 in 2007 posredovala državnemu zboru. Ker do takrat še ni bila
               znana nadaljnja strategija prodaje, ministrstvo za finance le-te ni moglo uvrstiti v
               program prodaje. Vlada je namreč kasneje, in sicer 10.11. sprejela sklep o
               ustanovitvi in sestavi organizacije in nalogah svetovalnih in privatizacijskih skupin
               ter imenovala svetovalno skupino za Novo kreditno banko Maribor.</p>
               <p>Kot sem že omenil, zakon o javnih financah v 80.č. členu omogoča, da se program
               prodaje državnega premoženja tudi med izvrševanjem proračuna lahko dopolni ali
               spremeni, zato se je ministrstvo za finance odločilo, da bo program dopolnilo, ko bo
               znan model privatizacije. Vlada Republike Slovenije je 11.5.2006 sprejela predlog
               strateških usmeritev glede privatizacije NKBM, ministrstvo za finance pa je
               pripravilo predlog sprememb in dopolnitev programa prodaje za leti 2006 in 2007, ki
               ga je vlada sprejela 6. julija tega leta in ga posredovala državnemu zboru v sprejem.
               Kot ste verjetno seznanjeni, je vlada v ta okvir gospodarskih in socialnih reform za
               povečanje blaginje Slovenije vključila tudi privatizacijo te ustanove.</p>
               <p>V sklopu ukrepov za razvoj finančnega sistema je predvidena usklajena privatizacija
               največjih gospodarskih družb v lasti države. Cilja privatizacije te banke sta
               maksimiranje prodajne cene in vzpostavitev lastniške strukture, ki bo dolgoročno
               zagotavljala učinkovito upravljanje, konkurenčnost ter uspešen razvoj banke na
               pregleden način. Ob pripravi osnovnega prodaja prodaje, kot sem že omenil, strategija
               prodaje Nove Kreditne banke še ni mogla biti znana, zato takrat banka ni bila
               uvrščena v ta program, vendar je pomembno, da se postopek prodaje banke začne
               izvajati že v letu 2006. Sama izvedba prodaje je predvidena v letu 2007, ko naj bi se
               zaključila prva faza. Poleg banke se v program dodatno uvrščajo še druge kapitalske
               naložbe. Gre za naložbe, ki jih država tekoče pridobiva na podlagi zakona o dedovanju
               po zapustnikih brez dedičev ali ko so zapuščine obremenjene in se dediči taki
               zapuščini odpovedo. V takih primerih je treba poplačati upnike, zato je treba čim
               prej tudi pristopiti k prodaji zapuščine.</p>
               <p>Spoštovane poslanke in poslanci! Vlada Republike Slovenije predlaga, da se v skladu z
               80. členom zakona o javnih financah ta predlog dopolnitve programa dejansko tudi
               sprejme. Hvala lepa.</p>
            </sp>
            <sp xml:id="SDZ4-Redna-20-2006-09-29.sp13">

               <speaker>PODPREDSEDNIK SAŠO PEČE:</speaker>

               <p>Predlog odloka je obravnaval odbor za finance in monetarno politiko kot matično
               delovno telo. Prosim predsednika odbora, gospoda Bojana Starmana, da predstavi
               poročilo odbora. Izvolite, prosim.</p>
            </sp>
            <sp xml:id="SDZ4-Redna-20-2006-09-29.sp14">

               <speaker>BOJAN STARMAN:</speaker>

               <p>Hvala lepa, gospod podpredsednik. Vse skupaj prav lepo pozdravljam. Odbor za finance
               in monetarno politiko je na svoji 20. seji dne 14.9. obravnaval tudi predlog o
               spremembah in dopolnitvah odloka o prodaji državnega finančnega in stvarnega
               premoženja za leti 2006 in 2007. Predlog je pripravila vlada Republike Slovenije.</p>
               <p>Na seji je prisostvovala tudi zakonodajno-pravna služba, kot ponavadi. Dala je
               nekatere pripombe, nekatere so bile upoštevane že v fazi priprave gradiva, pripombe k
               4. in 5. členu pa je potem pripravil oziroma so bili oblikovani tudi predlogi za
               amandmaje, ki so bili kasneje tudi sprejeti. Veliko je bilo razprave na temo predvsem
               vrednotenja tega stvarnega premoženja, vendar je v vseh primerih, tudi v primerih,
               kjer je bila cena vrednosti nula, z odgovori, da je to pripravljeno za zamenjavo.
               Skratka, ugotovilo se je na sami seji, da te cene take ali ocene take ali drugačne,
               niso bistvene, ker postopek zagotavlja, sam način prodaje zagotavlja, da vedno država
               iztrži optimalen znesek oziroma toliko, kolikor so kupci pripravljeni za to zadevo
               plačati. Precej smo razpravljali tudi o prodaji Kreditne banke Maribor, ki je tudi na
               spisku, sprejeli tudi dodaten sklep, da se program posreduje tudi na odbor oziroma
               državni zbor. Na nek način se iz razprave in iz obrazložitve vlade da ugotoviti, da
               je praktično to le spisek tistega, kar država želi prodati oziroma če je ta spisek
               potrjen, potem se za posamezni del tega spiska lahko začne postopek odprodaje. Kaj
               drugega pa ni, tako da smo potem ugotovili, da bi lahko veliko in neskončno
               razpravljali o samih vrednostih, ocenjenih vrednostnih, takih pa takih.</p>
               <p>Je dejstvo, da so predstavniki vlade povedali, da želijo to premoženje prodati
               stvarno ali finančno še v letošnjem letu, zato je prav, da potrdimo ta predlog in ta
               spisek. Smatrali smo, da je pač tisto, kar država želi odprodati in ne potrebuje, več
               potrebno čim prej to realizirati in s tem zapolniti proračunske postavke. Sprejeli
               smo sklep, sprejete amandmaje smo vključili v predlog zakona in predlagamo, da se
               predlog tudi sprejme v državnem zboru. Predlagali smo seveda posebej sklep, da se
               tudi ta točka uvrsti v predlog dnevnega reda 20. seje državne zbora, ker bi bila
               drugače ta sprememba zakona nesmiselna, ker ne bi bilo možno v tem letu realizirati
               nobene odprodaje. Vemo pa, da je že v pripravljanju, nekje že v izdelavi oziroma že
               prihaja predlog predloga o programu prodaje državnega finančne in stvarnega
               premoženja za leto 2007 in 2008, ki ga bomo obravnavali v naslednjih dneh. Hvala
               lepa.</p>
            </sp>
            <sp xml:id="SDZ4-Redna-20-2006-09-29.sp15">

               <speaker>PODPREDSEDNIK SAŠO PEČE:</speaker>

               <p>Hvala, vam. O predlogu odloku dajem besedo predstavnikom poslanskih skupin za
               predstavitev stališče. Kolega Mihael Prevc bo predstavil stališče poslanske skupine
               Slovenske ljudske stranke.</p>
            </sp>
            <sp xml:id="SDZ4-Redna-20-2006-09-29.sp16">

               <speaker>MIHAEL PREVC:</speaker>

               <p>Hvala lepa, gospod podpredsednik. Spoštovane kolegice in kolegi. O predlogu odloka o
               spremembah in dopolnitvah odloka o programu prodaje državnega finančnega in stvarnega
               premoženja je med drugim vključena tudi Nova Kreditna banka Maribor. Ker gre za
               posebej pomembno problematiko, se bom v tej predstavitvi stališča posvetil zlasti
               privatizaciji te banke.</p>
               <p>Menimo, da je vlada Republike Slovenije, ki sprejema odločitev o privatizaciji v
               imenu največjega lastnika, državljanov Republike Slovenije, dolžna upoštevati
               naslednja dejstva. Prvič. Z vzornega kota izboljšanje konkurenčne sposobnosti ni
               nobenega dvoma, da je za izboljšanje konkurenčne sposobnosti banke delna
               privatizacija banke smiselna. Pri tej trditvi izhajam iz argumentov strokovne
               javnosti in iz temeljnih konceptov ekonomskih in socialnih reform, ki so napovedane
               za naslednja obdobja.</p>
               <p>Drugič. Postavlja se nam vprašanje o obsegu privatizacije in o dinamiki. Prepričani
               smo, da ni smiselno preveč hiteti s prodajo prevelikega deleža. Smo zagovorniki
               postopne privatizacije, pri tem pa izhajamo iz naslednjih argumentov.</p>
               <p>Banka je bila v obdobju tranzicije uspešno sanirana. Lastnica Banke Republike
               Slovenije je finančno breme sanacije pokrila s sredstvi proračuna, zbranimi od
               državljanov in slovenskega gospodarstva. Kot dober gospodar bo največji delež
               prodajala takrat, ko bodo doseženi cilji na področju konkurenčnosti in povečanja
               učinkovitosti bančnega sistema. Ocenjujemo, da banko na tem področju čaka še veliko
               neuresničenih ciljev. Obseg vseh produktov, ki jih ponuja skupina Nove Kreditne banke
               Maribor, bo potrebno povečati, njihovo kakovost pa izboljšati. Banka bo morala čim
               prej odpraviti težave, ki jih ima na področju informacijske tehnologije. Za
               uresničitev teh ciljev bo potrebno še precej truda in energije, vendar bistveno manj
               kot v času sanacije in v času do danes, ko začenjamo privatizacijo. Dober gospodar
               prodaja premoženje zato, da doseže čim večje donose. Prodajmo ali povabimo strateške
               partnerje s svežimi kapitalom in se odpovejmo samo tolikšnemu deležu, kot je potreben
               za vstop novih idej, nove organizacije in pa novega nadzora. In šele ko se bo z
               uresničenimi strateškimi cilji povečala cena delnice, prodajmo pomembnejši delež.
               Prihodke od prodaje državnega premoženja bo Republika Slovenija za uspešno izvedbo
               reform in za plačilo dolgov v prihodnjih letih po oceni Slovenske ljudske stranke
               zelo potrebovala. Dober gospodar mora razmišljati dolgoročno, zato od vlade Republike
               Slovenije pričakujemo premišljene in postopne korake.</p>
               <p>Vlada Republike Slovenije in predvsem finančni minister so pred odgovorno in zahtevno
               nalogo. Pričakujemo, da bodo pri odločitvah upoštevani predvsem strokovni argumenti
               za to, da bodo doseženi politični cilji, ki smo jih obljubili našim državljanom; da
               bodo pri sprejemanju odločitev tankočutni in odgovorni do njih in da bodo s prodajo
               srebrnine iz naše skupne blagajne vsaj nekoliko razbremenili z uspešno izvedbo reform
               in zmanjšanjem davčnih bremen. Da bodo pri odločanju previdni in ne bodo tako kot
               prejšnje vlade ponavljali napak pri privatizaciji.</p>
               <p>V Slovenski ljudski stranki podpiramo premišljeno postopno privatizacijo, izvedeno v
               skladu s predpisi, pravili stroke in izkušnjami dobrih strokovnjakov. Če se že
               prodaja 50% Nove Kreditne banke Maribor, se to ne sme izvesti nikakor ne na tak
               način, da bi to prodali samo enemu kupcu. Prodajo je treba izvesti razpršeno in
               nikakor ne tujcem. Hvala lepa.</p>
            </sp>
            <sp xml:id="SDZ4-Redna-20-2006-09-29.sp17">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Sašo Peče v imenu poslanske skupine SNS. Prosim.</p>
            </sp>
            <sp xml:id="SDZ4-Redna-20-2006-09-29.sp18">

               <speaker>SAŠO PEČE:</speaker>

               <p>Spoštovani prisotni! Po oceni poslanske skupine Slovenske nacionalne stranke odlok,
               ki je danes pred nami, nakazuje na nepremišljeno in dokaj netransparentno delo vlade
               Republike Slovenije, predvsem pa še enkrat poudarjam na nepremišljeno delo.</p>
               <p>Dovolite, da se z besedami vrnem v obdobje izpred nekaj let. Bilo je leto 1994, ko so
               v tem državnem zboru sprejemali akt z dvotretjinsko večino, šlo je za ustavno
               listino, akt, ki je najpomembnejši v naši državi, in akt skozi, katerega se je
               preoblikovala nekdanja banka v Mariboru in nekdanja banka v Ljubljani. Ob sprejemanju
               tega akta, sprejemanje pa je potekalo za zaprtimi vrati brez navzočnosti javnosti, se
               je tedanji guverner narodne banke odločil, da podpre predlog sklepa, ki je prišel z
               naslova enega od poslancev, to je, da bo potekala privatizacija bank v naši državi,
               predvsem Nove Ljubljanske Banke in Nove Kreditne banke Maribor, na podlagi zakona.
               Prav tako je bil sprejet drugi sklep, drugi sklep z zelo kvalitetno vsebino, in ta
               sklep je predlagala tedaj Slovenska ljudska stranka. Sklep, ki je govoril, da bodo
               pri privatizaciji morali biti udeleženi državljanke in državljani. Zakaj? Zaradi
               tega, ker se je potem tri oziroma štiri leta odvijala sanacija bančnega sistema v
               naši državi. Sanacija, ki je to državo stala nekaj 100 milijard slovenskih tolarjev,
               in skozi višino te sanacije se je v Sloveniji dejansko začel povečevati javni dolg.
               Kje pa smo danes? Ne duha ne sluha o privatizacijskem zakonu, pa ne krivim samo te
               vlade, v prejšnjem mandatu sem osebno predlagal zakon o privatizaciji. Ni ga podprla
               ne prejšnja vlada ne nobena stranka v prejšnji vladi. V tem mandatu smo prav tako
               predlagali isti zakon in prav tako ni bil podprt s strani nobene stranke. Hočem samo
               to, da veste, da namenoma, namerno kršite slovenske predpise, sprejete v tem državnem
               zboru. Državni zbor Republike Slovenije ne bi smel sprejeti omenjenega odloka danes
               in tukaj. Ne bi smel. S tem delamo nepopravljivo škodo, kot je bila storjena v
               obdobju izpred nekaj let, ko smo prodajali belgijskemu KBC-ju Novo Ljubljansko banko.
               Te napake so se danes pokazale, da so bile storjene. Ne smemo narediti iste zadeve.
               Ker pa sem, žal, o tovrstnem početju vlade, te in prejšnje, že prevečkrat govoril in
               verjamem, da vsi tisti, ki ste hoteli o tem slišati, zgodbo poznate, je danes samo
               odločitev. Državni zbor po moji oceni ne bi smel pristati na tovrstno vladno
               strategijo. Državni zbor bi morali sprejeti zakon o privatizaciji bank, zakon, ki bi
               vsebinsko določal korake, postopke in bodočega lastnika. Ne manjka nam dosti, zelo
               malo truda je potrebno za kaj takega. Potem bi vedeli, na čem smo in zakaj se sploh
               prodaja. Kakor pa rečeno, v Nacionalni stranki omenjenega predloga oddaje, prodaje,
               ne bomo podprli. Hvala.</p>
            </sp>
            <sp xml:id="SDZ4-Redna-20-2006-09-29.sp19">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod mag. France Žnidaršič, v imenu poslanske skupine DeSUS.
               Prosim.</p>
            </sp>
            <sp xml:id="SDZ4-Redna-20-2006-09-29.sp20">

               <speaker>MAG. FRANC ŽNIDARŠIČ:</speaker>

               <p>Spoštovani gospod podpredsednik, spoštovani minister s sodelavci, kolegice in kolegi!
               Pri oblikovanju stališča poslanske skupine DeSUS izhajamo iz naslednjih dejstev. Že
               pred podpisom koalicijske pogodbe je DeSUS vztrajal pri pospeševanju regionalnega
               razvoja, postopnem umiku države iz gospodarstva, postopni premišljeni privatizaciji,
               povečanju tržne konkurenčne sposobnosti, oblikovanju zemljiških fondov, ki se bodo
               oblikovali v lokalnih skupnostih za izvajanje razvojnih projektov. S tem v zvezi smo
               podpirali tudi sprejem ustrezne zakonodaje. Tako zakon o spodbujanju regionalnega
               razvoja v svojem 36. in 37. členu govori o prenosu državnega premoženja v last,
               posest in upravljanje občin z namenom uporabe premoženja v razvojne namene. O tem, da
               se lahko to premoženje prenese lokalnim skupnostim brezplačno in z namenom vlaganj v
               razvojne programe. Odlok o programu prodaje državnega premoženja je eden od pomembnih
               inštrumentov za doseganje tega cilja, predvideva tako prodajo kot brezplačne prenose.
               Nekateri predlogi za brezplačne prenose pa niso bili sprejeti.</p>
               <p>Tako so bili zavrnjeni nekateri predlogi s področja občine Ruše, češ da se bodo
               upoštevali pri naslednjih odlokih, na ta način pa se odlagajo rešitve problemov,
               povečuje propadanje in škoda na objektih, po nepotrebnem zavira razvojne ambicije
               občini. Tako v primeru koče Šumnik, ki je bila pomembna turistična točka, pa je po
               krivdi zavoda za gozdove že več let zaprta, propada zaradi več neuspelih razpisov za
               oddajo v najem, občini Ruše pa je bila zavrnjena ponudba, da jo brezplačno prevzame
               in vrne v funkcijo s potrebno investicijo in vložkom. Po mnogih protestih in dopisih
               se je šele pred kratkim začela obnova, zahteva prenos v upravljanje ali last občine
               pa ponovno zavrnila. Podobno je tudi v primeru zahteve po brezplačnem prenosu dela
               zapuščenih, poslovno nepotrebnih zemljišč Slovenskih železnic in agencije za
               železniški promet. Ta zemljišča so v razvojnih načrtih občine namenjena javnim
               interesom in gradnji stanovanjskih ter poslovnih objektov, tudi ta zahteva je bila
               zavrnjena, čeprav so bila o njej informirana tako pristojna ministrstva in tamkajšnji
               sodelavci.</p>
               <p>Bolj racionalno se obnašajo nekatere druge paradržavne institucije, ki se
               razbremenjujejo poslovno nepotrebnega premoženja ali so se vsaj pripravljene
               vključiti v razvojne projekte občin, na primer: družba za svetovanje in upravljanje,
               sklad kmetijskih zemljišč in gozdov.</p>
               <p>Poslanska skupina DeSUS bo kljub tem slabostim podprla odlok, ker je kljub naštetim
               pomanjkljivostim sledil koalicijski pogodbi, programu reform in kaže na
               pripravljenost umikanja vpliva države iz gospodarstva ter gospodarnejšega ravnanja z
               državnim premoženjem. Hvala.</p>
            </sp>
            <sp xml:id="SDZ4-Redna-20-2006-09-29.sp21">

               <speaker>PODPREDSEDNIK SAŠO PEČE:</speaker>

               <p>Hvala. Poslanka Maria Pozsonec naj bi predstavila stališče poslanske skupine narodne
               skupnosti oziroma narodne skupnosti, je ni. Poslanec Bojan Starman bo predstavil
               stališče poslanske skupine SDS. Izvolite.</p>
            </sp>
            <sp xml:id="SDZ4-Redna-20-2006-09-29.sp22">

               <speaker>BOJAN STARMAN:</speaker>

               <p>Še enkrat hvala za besedo, gospod podpredsednik. Spoštovani! Poslanci Slovenske
               demokratske stranke, bomo predlog zakona podprli. Podprli ga bomo, ker smatramo in
               mislimo, da so pač ustrezni vladni organi se pravilno odločili glede premoženja,
               stvarnega in finančnega, ki je potreben za prodajo. Mislimo, da je to praktično neka
               nujnost, birokratska ovira, da se sploh postopek prodaje začne, če ni na spisku
               odprodaje, potem se to ne more odrealizirati. Mislim pa, da smo vsaj štirikrat že v
               kratkem času obravnavali ta predlog, predlog zakona o prodaji državnega finančnega in
               stvarnega premoženja, da je tukaj nujno potrebno nekaj doreči sistemskega, na kakšen
               način naj se prodaja državno-finančno premoženje, verjetno malo drugače kot po
               postopkih, drugačnih kot stvarno premoženje in tukaj dejansko potrebujemo sistemski
               pristop, ki bo to uredil in tudi način, kako se dopolnjuje ta spisek oziroma predlog.
               To bi moralo biti na nek način usklajeno. Vidimo, da se v določenih lokalnih
               skupnostih, ki bi želele pridobiti določena državna premoženja - nekatere niti ne
               poznajo postopkov, nekatere se niti ne lotevajo teh postopkov, to bi moralo biti zelo
               transparentno in jasno.</p>
               <p>Če govorimo o prodaji Nove Kreditne banke tudi odbor je potrdil, da naj se pripravi
               program. V primeru prodaje večjih, kjer bi bilo potrebno tudi določiti, kakšne so te
               vrednosti, bi bilo potrebno dejansko za vsakega posebej pripraviti poseben program in
               tudi strategijo, kako bo država ravnala s svojim premoženjem, ker če bi pa vso svojo
               zlatnino in srebrnino po hitrem postopku prodali, to ne bi bilo dobro. Mislim, da je
               tukaj treba ravnati razsodno in nekje to naj bi urejal nek zakon, ki bi to področje
               celovito sistemsko obdelal, da bi potem s posameznimi dejanji se lahko usmerjali k
               enemu in jasnemu cilju, ki ga želimo s tem doseči.</p>
               <p>Dejstvo je, da je nepotrebno, vsak dober gospodar se nepotrebnega premoženja mora čim
               hitreje znebiti, ga odprodati, ker vemo, da je premoženje, posebno pa nepotrebno
               premoženje tudi nepotreben strošek naših proračunov in države. Še enkrat, poslanci
               Slovenske demokratske stranke bomo ta predlog kot spisek premoženja, ki ga želimo
               prodati, podprli. Hvala lepa.</p>
            </sp>
            <sp xml:id="SDZ4-Redna-20-2006-09-29.sp23">

               <speaker>PODPREDSEDNIK SAŠO PEČE:</speaker>

               <p>Hvala, vam. Poslanec, dr. Matej Lahovnik bo predstavil stališče poslanskega kluba
               Liberalne demokracije Slovenije. Izvolite.</p>
            </sp>
            <sp xml:id="SDZ4-Redna-20-2006-09-29.sp24">

               <speaker>DR. MATEJ LAHOVNIK:</speaker>

               <p>Hvala lepa, gospod predsedujoči. Spoštovani poslanci, poslanke ne vidim nobene v
               državnem zboru v tem trenutku.</p>
               <p>V poslanski skupini Liberalne demokracije Slovenije tega odloka o prodaji državnega
               premoženja ne moremo podpreti. Mi smo že na odboru za finance in monetarno politiko
               opozorili na celo vrsto slabosti, tudi kar se tiče pripisanih vrednosti, ki jih imamo
               v tej prilogi. Ne govorim tukaj samo o Novi Kreditni banki Maribor, kjer je vrednost
               navedena po knjigovodski vrednosti, in imam odtis, da danes govorimo o 33-ih oziroma
               34-ih milijardah slovenskih tolarjev. To ne drži. Knjigovodska vrednost je res nekaj
               več kot 33 milijard slovenskih tolarjev, ampak verjetno dejanska tržna vrednost bo
               tja do trikrat višja in bomo nazadnje govorili o 100 milijardah slovenskih tolarjev.
               Tako da je prav, da najprej razčistimo, da danes ne govorimo o teh 33-ih milijardah,
               ampak je verjetni izplen tja do trikrat višji, 100 milijard slovenskih tolarjev. To
               je prva ugotovitev, ker je popolnoma jasno, da tudi dosedanja praksa kaže, izkušnje
               iz NLB in prodaj drugih bank, da dejanska tržna vrednost doseže tja do trikratnik
               knjigovodske vrednosti, v primeru NLB-ja je bilo to, Nove Ljubljanske banke
               2,7-kratnik. Druga stvar, na katero bi v povezavi s tem želel opozoriti je, da bi
               bilo prav - jaz se zavedam, da je možnost vlade, da lahko na ta način pristopi, da
               poda knjigovodske vrednosti in neke pripisane vrednosti. Ampak, menim, da ni
               odgovorno, da ta državni zbor vsaj v prilogi ne dobi nekih drugih cenitev, ki so
               bistveno bližje tržni vrednosti. Omenil sem Novo Kreditno banko Maribor, kjer zdaj
               nimamo pravega občutka, za kakšno dejansko vrednost gre. In drugič, tudi ostale
               vrednosti, ki jih imamo v prilogah. Poglejte samo na strani 12, stavbno zemljišče na
               Dobu pri Domžalah je ocenjeno kot 4,2 milijona tolarjev, v Tacnu stavbno zemljišče
               5,9 milijonov tolarjev in tudi na odboru smo poslanci Liberalne demokracije Slovenije
               opozorili, da je to neresno. Jaz ne vem, kdo je takšne vrednosti določal, kdo lahko
               reče, da je neko zazidljivo stavbno zemljišče v Tacnu pri Ljubljani, ki je na trgu
               vredno 30 do 40 milijonov tolarjev, tukaj v tej prilogi je pa navedena vrednost, ki
               je pet ali šestkrat nižja. Kaj se gremo? Kdo lahko takšne vrednosti zapiše notri, kdo
               je tisti državni uradnik, ki jih je lahko zapisal? Res me zanima! Vsaka državljanka
               ali državljan, ki kupi nepremičninski oglasnik, zna bolje oceniti vrednost tega
               premoženja. Argument, češ, saj bo prišlo še do ponovne cenitve, pa bodo dražbe, lahko
               do neke mere drži. Se pa bojim, kakšna bo kasnejša cenitev, če so že te cenitve ali
               ocene vrednosti tako slabo pripravljene. Menimo, da to ni dobro, da to kaže nek
               neresen odnos in da bi bilo vendarle prav, da se zavedamo, da gre za bistveno višje
               vrednosti v praksi, kot pa so navedene v teh prilogah. Toliko glede teh blago rečeno
               tehničnih detajlov, s katerimi pojasnjujem, zakaj tega odloka ne moremo podpreti.</p>
               <p>Kar se tiče tiste bistvene točke, ki govorimo o Novi Kreditni banki Maribor, pa vas
               želimo, spoštovane poslanke in poslanci, opozoriti na dejstvo, da v tem državnem
               zboru nikoli nismo razpravljali o modelu privatizacije Nove Kreditne banke Maribor,
               nikoli. Danes imamo na mizi odlok o prodaji premoženja, v bistvu ta odlok vsebuje
               tudi model privatizacije Nove Kreditne banke Maribor, mi pa v tem državnem zboru niti
               besedice nismo rekli o teh zadevah niti na odboru za gospodarstvo niti na odboru za
               monetarno politiko in finance. Dobili smo v vednost kakšen je načrt. Samo v vednost
               smo informirani - in to je to! In danes lahko potrdimo ali ne potrdimo ta model,
               posredno.</p>
               <p>Sprašujem se, ali je to res pravi način, ali ne bi bilo korektno, minimalna
               korektnost do državnega zbora, da bi tista komisija, ki je pripravila model
               privatizacije Nove Kreditne banke Maribor, prišla na odbor za gospodarstvo ali na
               odbor za monetarno politiko in finance in pojasnila razloge za tako uporabljen model.
               V tem primeru bi se danes tudi lažje odločali, ampak te razprave enostavno ni bilo in
               se jo poskuša pomesti pod preprogo. Celo nekateri eminentni finančni strokovnjaki
               opozarjajo na slabosti uporabljenega modela. Dr. France Arhar, tako imenovani
               neodvisni kandidat, tako imenovanih pomladnih strank opozarja, da predlagani model ni
               dober. Opozarja na slabosti, še več, opozarja na zgodbo Nove Ljubljanske banke, kjer
               se je z umikom KBC-ja sedaj postavila dilema za vse potencialne vlagatelje. V
               kolikšni meri je slovenska država sploh še verodostojna, ko govori o nekih
               privatizacijskih načrtih finančnih institucij? To so besede, kot sem dejal,
               nekdanjega guvernerja Banke Slovenije, ki so povzete v enem izmed poslovnih dnevnikov
               bile pred časom, še preden je najavil to, kar je najavil v Ljubljani.</p>
               <p>Skratka, v poslanski skupini Liberalne demokracije Slovenije vas želimo opozoriti na
               nekatere pasti tega pristopa, ki se ga gremo danes. Danes bomo enostavno, boste
               verjetno predstavniki koalicije potrdili odlok o prodaji državnega premoženja, ne da
               bi predhodno razpravljali o modelu privatizacije ali ne da bi bili predhodno vsaj
               korektno seznanjeni z modelom privatizacije. Mi moramo v odloku o prodaji državnega
               premoženja brskati notri, da najdemo potem, kakšen je dejanski model privatizacije.
               Kakšen pristop je to, kaj se gre slovenska vlada na takšen način!? Kakšen je odnos do
               državnega zbora, do delovnih teles?! Tudi o tem se sprašujemo v poslanski skupini
               Liberalne demokracije.</p>
               <p>In ob koncu bi želel poudariti tudi ključno dejstvo, zakaj ne moremo podpreti tega
               načina posredne privatizacije Nove kreditne banke Maribor skozi ta odlok o prodaji
               državnega premoženja. Preprosto zato, ker nikjer ni govora o najboljšem možnem modelu
               privatizacije, ki bi bil z dokapitalizacijo. Na ta način bi banka pridobila svež
               kapital, na ta način bi se Nova Kreditna banka Maribor lahko preoblikovala v
               pomembnega regionalnega igralca. V lanskem letu je imela 10% tržni delež v Sloveniji
               in ta tržni delež izgublja. Na njen račun pridobivajo tudi tuje banke, o katerih je
               tukaj govora, in njeno konkurenčno sposobnost je mogoče izboljšati predvsem ali, če
               hočete, samo z dokapitalizacije banke. Svež kapital nujno potrebuje za svojo širitev
               in treba se je zavedati, da v skupino Nove kreditne banke Maribor spada tudi
               zavarovalnica Maribor in da gre za eno najpomembnejših slovenskih finančnih skupin.
               Nikjer ni govora o kakršnikoli dokapitalizaciji! Seveda ne more biti, ker je to odlok
               o prodaji državnega premoženja! Ampak tudi v modelu, ki je predviden, kot lahko
               razberemo iz teh gradiv, to ni predvideno. In to je zelo slabo, to je v nasprotju s
               pristopi, ki se v zadnjem času uporabljajo v zvezi s privatizacijo na področju
               finančnih institucij. Najustreznejši način je preko dokapitalizacije, ker na ta način
               se poveča tudi konkurenčna sposobnost banke. In zakaj ne bi nek potencialni
               vlagatelj, domači ali tuji, prišel do nekega svojega lastniškega deleža z
               dokapitalizacijo, v kateri bi pridobili vsi, tudi država, ker bi njen lastniški delež
               na ta način postal več vreden. To so nekatera pomembna vprašanja, na katere smo
               želeli opozoriti, na katere nismo dobili odgovora in zato seveda na takšen način ne
               moremo podpreti tega odloka o prodaji državnega premoženja. Hvala lepa.</p>
            </sp>
            <sp xml:id="SDZ4-Redna-20-2006-09-29.sp25">

               <speaker>PODPREDSEDNIK SAŠO PEČE:</speaker>

               <p>Hvala. Stališče poslanske skupine Socialnih demokratov bo predstavil poslanec Dušan
               Kumer. Izvolite.</p>
            </sp>
            <sp xml:id="SDZ4-Redna-20-2006-09-29.sp26">

               <speaker>DUŠAN KUMER:</speaker>

               <p>Hvala za besedo! Spoštovani minister, sodelavci! Da ne bi bil občutek, da je v tem
               odloku samo Nova kreditna banka Maribor, je še cela vrsta drugih, predvsem
               nepremičninskih postavk, ki so ravno tako pomembni kot Nova kreditna banka Maribor.
               Zato moram najprej ponovno v imenu poslanske skupine Socialnih demokratov izraziti
               nezadovoljstvo s pristopom in načinom priprave odloka oziroma dopolnitve odprodaje
               državnega premoženja. Tega ne počnemo prvič, temveč tretjič v tem zadnjem letu.
               Predvsem je neresno in nedopustno, da odlok ponovno spreminjamo v zadnjem četrtletju
               leta in ponovno se v njem zavezujemo, da bomo nekatere stvari odprodali še do konca
               letošnjega leta - ista zgodba kot ob koncu lanskega leta! Namreč, procedure niso tako
               časovno kratke, kot izgledajo na prvi pogled, če seveda držijo, kot nas prepričujejo
               državni uradniki.</p>
               <p>Prav tako je bilo v razpravah v preteklosti izrečeno veliko stvari, danih predlogov
               in prav toliko danih obljub s strani predlagatelja, da se bodo stvari izboljšale. Nič
               od tega se ni zgodilo, dobili smo podoben papir kot vedno do sedaj. Zato bomo kot
               izhodišče in napotek predlagatelju v zvezi z odlokom o prodaji stvarnega in
               finančnega državnega premoženja izkoristil popravek, ki je bil včeraj objavljen v
               enem od slovenskih časopisov. Namreč, novinarka se je javno opravičila enemu od
               ministrov slovenske vlade, ki poleg plače prejme tudi pokojnino, ki je v lanskem letu
               znašala 25 milijonov in ne 25,6 milijona, kot je napačno navedla novinarka v svojem
               prispevku. In na podoben način, na podoben način in korekten način bi moral
               predlagatelj te dopolnitve odloka pripraviti s posebno prilogo, s pregledom in
               realizacijo že prodanega državnega premoženja iz odloka, ki smo ga sprejemali
               nazadnje. Torej, da bi danes imeli na mizi dejanske številke že odprodanega
               premoženje, kajti številke v odloku, ki ga poslanci sprejemamo, niso prave, so le po
               večini knjigovodstev, tako kot nam zatrjujete.</p>
               <p>Naj spomnim, kaj je državni sekretar dejal na mojo pripombo, da poslanci dajemo
               soglasje na smešno nizke cene ob zadnji podobni razpravi. Citiram: "Torej ta ocenjena
               vrednost v odloku je samo približek. To ni tista vrednost, za katero bi vi poslanci
               dajali soglasje, da se premoženje proda, ampak se bo ta ugotovila na javni dražbi."
               Torej, človek bi upravičeno pričakoval, da imamo ob tej dopolnitvi odloka tudi
               poročilo o rezultatih teh pesimističnih približkov. Konkretne številke o doseženih
               cenah na javnih dražbah. In prav zaradi teh in še drugih pripomb je bilo tudi s
               strani predlagatelja povedano, da se bo spremenila zakonodaja, da se bodo spremenile
               zakonske osnove, ko poslanci sprejemamo odloke s konkretnimi številkami, ki niso
               prave. Tudi v tem odloku govorimo o precej visokih zneskih premoženja in zapisane
               številke v odloku so res zavajajoče, predvsem pri prodaji tistih kapitalskih deležev,
               ki niso preverjeni tekoče, sproti, na trgu. V konkretnem primeru, tako kot je že bilo
               danes večkrat izpostavljeno, izstopa prodaja deleža Nove Kreditne banke Maribor, pa
               tudi na drugi strani gre za cel spisek nepremičnin, kjer se v posameznih primerih
               vrednosti prav smešne. Prav bi bilo, da bi poslanci skupaj s tem novim odlokom dobili
               na pogled realizacijo in konkreten finančen izplen o prodaji premoženja iz prejšnjega
               odloka. Ker tega ni, se ustvarja vrsta dvomom in sumom, ali prodaja zares poteka po
               za to določeni proceduri, kot nas verbalno, ustno prepričujejo predstavniki vlade.
               Večji poznavalci stvari od blizu znajo povedati, da predvsem pri odprodaji državnega
               premoženja, ki je vezano na nepremičninske postavke, je vpleten tudi tako imenovan -
               večkrat govorimo v državnem zboru - klientelizem. Skratka, popravek v tem primeru bi
               bilo poročilo o realizaciji za nazaj. Še boljši popravek pa bi seveda bil, če bi
               predlagatelj ob navedbi knjigovodske vrednosti že o tem predlogu, ki ga imamo danes,
               zapisal tudi približek predvidene tržne cene, toda to je očitno preveč zahtevno
               opravilo. Zato argument, ki ga predlagatelj ponavlja od odloka do odloka, da je vedno
               lahko navedena le knjigovodska vrednost na določen dan in da bo natančnejša vrednost,
               mogoče - ne veste, šele takrat, ko bo narejeno vrednotenje, ko bo imenovana komisija,
               ki bo pripravila program odprodaje, ki ga bo potrdila vlada, in nato sama odprodaja,
               je nezadovoljiv. Zato v poslanski skupini Socialnih demokratov predlagamo, da
               razpršimo to meglo, da ob vsakokratnem sprejemanju ali dopolnjevanju odloka vlada
               pripravi natančno poročilo in pregled realizacije odprodaje za nazaj oziroma da vlada
               polletno obvešča državni zbor oziroma odbor za finance o poteku in iztržku odprodaje
               državnega premoženja.</p>
               <p>Pri prodaji večjih finančnih nalog, kot je na primer v tem odloku odprodaja
               večinskega deleža pri Novi Kreditni banki Maribor, pa bi bilo smotrno, pošteno in
               korektno, da program odprodaje dobi v presojo tudi državni zbor, saj nenazadnje smo
               mi poslanci oziroma državni zbor tisti, ki bo dal bianco menico za zakonsko podlago
               prodaje tega deleža s tem, ko bo sprejel ta odlok. In nenazadnje, v poslanski skupini
               Socialnih demokratov ponovno izpostavljamo nujnost sprememb zakonodaje. Prav tako
               predlagatelj še vedno noče upoštevati jasno zapisanih določil v zakonu o javnih
               financah, ki določajo, da se kupnina, najemnina in odškodnina za državno oziroma
               občinsko stvarno premoženje uporabi le za izgradnjo, nakup in vzdrževanje stvarnega
               premoženja države. Torej manjka ponovno širša obrazložitev porabe teh sredstev, ki se
               bodo pridobila s prodajo državnega premoženja. To je še posebej pomembno, ker
               predloženi akt in postopek poteka izven postopkov sprejemanja državnega proračuna. Še
               najbolje bi seveda bilo, da bi mogoče osvojili prakso, da podobne odloke sprejemamo
               ob proračunski razpravi. Skratka, da zaključim, na podlagi teh pripomb in pripomb, ki
               smo jih v poslanski skupini Socialnih demokratov dali že v preteklosti in ni nobena
               od teh bila upoštevana in uresničena, tudi tega odloka ne bomo podprli.</p>
            </sp>
            <sp xml:id="SDZ4-Redna-20-2006-09-29.sp27">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Poslanec Ciril Testen bo predstavil stališče poslanske skupine Nove Slovenije.
               Izvolite.</p>
            </sp>
            <sp xml:id="SDZ4-Redna-20-2006-09-29.sp28">

               <speaker>CIRIL TESTEN:</speaker>

               <p>Hvala za besedo, spoštovani predsedujoči. Poslanke, spoštovani gospod minister s
               sodelavci! V Novi Sloveniji smo se in se bomo zavzemali za umik države iz
               gospodarstva, če to pomeni večjo učinkovitost podjetij, izboljšanje kakovost
               storitev, znižanje cen za potrošnike oziroma uporabnike storitev in če s tem rečemo
               konkurenčnost gospodarstva. Študije kažejo, da so podjetja v državni lasti manj
               učinkovita in s tem preprečujejo višjo gospodarsko rast. Privatizacija Nove Kreditne
               banke Maribor d.d. je v sklopu ukrepov za privatizacijo, ki ga je v okviru
               gospodarskih in socialnih reform za povečanje blaginje Slovenije sprejela vlada
               Republike Slovenije. S spremembo odloka o spremembah in dopolnitvah odloka o programu
               prodaje državnega finančnega premoženja za leti 2006 in 2007 tako sledi ciljem, ki si
               jih je zadala. V Novi Sloveniji podpiramo dolgoročne cilje privatizacije, ki bodo
               Novi Kreditni banki Maribor zagotavljali učinkovito upravljanje, konkurenčnost in
               uspešen razvoj. Vlada je konec prejšnjega leto imenovala svetovalno skupino za Novo
               Kreditno banko Maribor, ki je pripravila predlog strateških usmeritev glede
               privatizacije, ki se kaže v postopni prodaji deleža države.</p>
               <p>V prvi fazi gre za prodajo 50% lastniškega deleža minus 1 delnica, v drugi fazi pa se
               proda še preostali delež tako, da ohrani država 25% delež, povečan za eno delnico,
               kar ji še omogoča vpliv na ključne strateške odločitve Nove Kreditne banke Maribor. V
               predlog odloka je vlada uvrstila tudi stvarno premoženje, za katerega državni upravni
               organi ocenjujejo, da je poslovno nepotrebno in da ga je racionalno odprodati, in
               finančno premoženje, ki nastane med letom zaradi tega, ker Republika Slovenija
               pridobiva na podlagi zakona o dedovanju po zapustnikih, katerih dediči so se zaradi
               obremenjenosti dediščini odpovedali. To premoženje je smotrno čim prej prodati in z
               izkupičkom poplačati upnike. Zato je poleg prodaje Nove Kreditne banke Maribor v
               predlogu odloka o spremembah in dopolnitvah odloka o programu prodaje državnega
               finančnega premoženja za leti 2006 in 2007 uvrščeno tudi stvarno premoženje, ki je
               poslovno nepotrebno, in finančno premoženje, s prodajo katerega se želi začeti
               izvajati že v letu 2006. Ker je za državo in za njene državljane koristno, da se
               odlok dopolni z navedenimi spremembami in da se nepotrebno premoženje čim prej
               odproda, Nova Slovenija podpira predlog odloka o spremembah in dopolnitvah odloka o
               programu prodaje državnega finančnega in stvarnega premoženja za leto 2006 in 2007.
            </p>
            </sp>
            <sp xml:id="SDZ4-Redna-20-2006-09-29.sp29">

               <speaker>PODPREDSEDNIK SAŠO PEČE:</speaker>

               <p>Hvala. Končali smo s predstavitvijo stališč poslanskih skupin. Prehajamo na razpravo
               poslank in poslancev. Prvi bo dobil besedo poslanec Vili Rezman. Ga ni. Besedo ima
               poslanec Srečko Hvauc. Izvolite.</p>
            </sp>
            <sp xml:id="SDZ4-Redna-20-2006-09-29.sp30">

               <speaker>SREČKO HVAUC:</speaker>

               <p>Hvala lepa. To pa res gre hitro. Ko razpravljamo na nekem splošnem nivoju, poslušamo
               kritike, da država se preveč vmešava v gospodarstvo, v javno upravo, sodstvo in tako
               naprej, medije, da politika preveč vpliva na to sfero in s tem tudi ta vladajoča
               koalicija. Država je slab gospodar, zavira razvoj in tako naprej. Ko pa pridemo do
               nekih konkretnih primerov, ko se začnemo pogovarjati o konkretnih podjetjih, deležih
               in tako naprej, potem pa ta logika pri nekaterih odpove, potem bi pa vsi branili, ne
               vem, deleže države v teh organizacijah in vse je narobe, kar ta vlada pripravi. Taka
               dvojna merila mene osebno kar precej motijo. Kar se pa tiče konkretno tega programa,
               pa smo že na obravnavi na odboru za finance, tudi danes se je že pokazalo, največ
               besed namenili ravno Novi Kreditni banki Maribor. Okrog tega je tudi precej nekega
               čustvenega naboja. Res je sicer, da je banka nastala tudi s sredstvi gospodarstva in
               lokalnega okolja, zato jo mi iz Maribora ali pa iz bližine jemljemo nekako kot svojo,
               svojo po sedežu, po imenu, po neki tradiciji, po načinu nastanka. Če razmišljamo
               racionalno, je seveda potrebno poudariti, da je bila banka v 90-ih letih, v prvi
               polovici, v zelo slabem stanju in da je bila kasneje uspešno sanirana, seveda z
               državnimi sredstvi, z državnimi vložki oziroma to pomeni tudi s sredstvi
               davkoplačevalcev. V ta namen je bila v banko vložena kar lepa številka milijard
               slovenskih tolarjev. Kljub zagotovilu vlade oziroma finančnega ministrstva, da bo v
               primeru privatizacije Nove Kreditne banke Maribor šlo za neko postopno, premišljeno
               privatizacijo, ki bo banko naredila še bolj konkurenčno, bolj močno, pa vseeno
               obstaja nek strah, da bo Maribor izgubil še eno pomembno inštitucijo. Spomnimo se
               samo elektrogospodarstva, ko so pač tisti, ki so takrat o tem odločali, nam iz
               Maribora enostavno ta sedež prenesli in danes je v Ljubljani. Poleg tega pa se kaže
               še to, da bo se nekaj podobnega začelo dogajati tudi z Dravskimi elektrarnami in tako
               naprej, jaz pač kot poslanec iz tistega področja takih pristopov enostavno ne morem
               podpirati in imam okrog tega velike pomisleke.</p>
               <p>Bi pa povedal še nekaj okrog knjigovodske vrednosti oziroma vrednosti, ki je v tem
               dokumentu, ki ga danes sprejemamo, tudi navedena kot neka izhodiščna vrednost. Jaz
               druge možnosti kot to, da se tukaj navede knjigovodska vrednost, enostavno ne vidim,
               ker ne gre za program prodaje, ampak dejansko neki spisek tistih deležev, ki bi se
               naj prodajali, in edina prava osnova je, dokler se ne naredi neka strokovna ocenitev
               dejanske tržne vrednosti, da operiramo s knjigovodsko vrednostjo.</p>
               <p>Drugo vprašanje pa je seveda, zakaj je knjigovodska vrednost tako nizka. Ko smo mi
               prevzeli v upravljanje tudi državno premoženje, smo pač dobili neko zatečeno stanje
               in tako zatečeno stanje je tudi knjigovodska vrednost. Možnosti sta seveda dve, da
               tisti, ki so prej skrbeli za to premoženje, niso poskrbeli, da bi v računovodskih
               izkazih imeli pravo vrednost, ali pa druga, da se je v teh dveh letih, odkar mi
               skrbimo za državno premoženje, to premoženje toliko povečalo, da smo tako dobro
               gospodarili, da je dejansko tržna vrednost te banke 100 milijard in ne 32, kot je v
               računovodskih izkazih. Hvala.</p>
            </sp>
            <sp xml:id="SDZ4-Redna-20-2006-09-29.sp31">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Janko Veber.</p>
            </sp>
            <sp xml:id="SDZ4-Redna-20-2006-09-29.sp32">

               <speaker>JANKO VEBER:</speaker>

               <p>Hvala. Glede prodaje državnega premoženja lahko vedno govorimo o tem, da je to neke
               vrste mehanizem za zapiranje lukenj, tudi v proračunu, ko poskušaš zagotoviti
               določene vire s prodajo, in kot smo že opozorili v imenu poslanske skupine, je pa
               zelo malo informacij, kaj se potem v končni fazi s to prodajo dejansko tudi zgodi.
               Samo prodajo državnega premoženja zagotovo bi morali spremljati na bolj učinkovit
               način in tudi na bolj transparenten način med .../nerazumljivo/... vse postopke in
               pravzaprav ocene, ali gre resnično za to, da se proračun nekako lažje zapre,
               spremljaš neko prodajo in jo potem izvedeš ali jo ne izvedeš in med letom se potem
               prilagajaš nekim trenutnim situacijam, položajem, ki nastanejo. Seveda je zadeva
               nekoliko bolj vprašljiva pri tistih prodajah, kot je Nova Kreditna banka Maribor, ko
               vendarle, kot smo slišali, lahko tudi neka regija, neko območje ugotavlja, da lahko
               ostane brez pomembnega vpliva na razvoj tega območja, kajti interes lastnikov je
               lahko povsem drugačen, kot pa recimo je bil namen same ustanovitve neke družbe v
               tistem okolju. Tudi po tej plati je prodaja državnega premoženja izjemno pomembna za
               tako imenovani regionalni razvoj, ne samo za to, da nekdo kupuje, prihaja v neko
               okolje, ampak dejansko ni teh informacij, kako in na kakšen način se je najbolj v tem
               regionalnem okolju taka prodaja odrazila. Gre pa za zelo velike, tudi cenovne razlike
               v posameznih regijah. Ni vseeno, ali imaš premoženje v Mariboru, Ljubljani, Kopru,
               ali ga imaš nekje ob meji. In tudi to je eden od pokazateljev, da bi v vladi
               pravzaprav morali razmišljati o tem, da določene programe, ki se lahko izvajajo v
               objektih, ki so v državni lasti ali na zemljiščih, ki so v državni lasti, na
               območjih, kjer imajo ti objekti manjšo tržno vrednost, bi potem s prodajo objektov,
               ki pa so recimo zopet v Ljubljani, Mariboru ali Kopru, država iztržila s tem
               premoženjem bistveno več, sama dejavnost in sama naloga, ki se izvaja v tem
               premoženju, pa bi seveda lahko po mojem mnenju na enaki kvalitetni ravni potekala
               tudi na teh območjih, ker pa to premoženje ni toliko vredno. Mislim, da bi te odloke
               in vse te postopke dejansko morali nadgraditi tudi še s tem vplivom na regionalni
               razvoj, in mislim, da bi potem dobili učinkovitejši način in program prodaje
               državnega premoženja, ki bi bil sprejemljivejši dejansko za vse. Tako pa je izjemno
               težko povedati, da je to tisti program, ki ga želiš podpreti, ker pravzaprav ni
               predstavljenih nekih učinkov na posledice v proračunu ali tudi na sam enakomernejši
               regionalni razvoj. Hvala.</p>
            </sp>
            <sp xml:id="SDZ4-Redna-20-2006-09-29.sp33">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Vili Trofenik. Ga ni. Besedo ima poslanec dr. Pavel
               Gantar.</p>
            </sp>
            <sp xml:id="SDZ4-Redna-20-2006-09-29.sp34">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Spoštovane kolegice in kolegi. Jaz sem pogledal ta
               dopolnjeni predlog odloka o sprejemu in dopolnitvah o programu prodaje državnega
               finančnega in stvarnega premoženja.</p>
               <p>Jaz moram povedati, da sam normativni del tega odloka je kot običajno kratek in
               ustaven. S tem jaz pravzaprav nimam težav, težave pa imam s prilogo. Namreč, pri
               nekaterih zadevah so informacije skrajno skope in pravzaprav ne vemo, kaj država
               zares prodaja oziroma vemo, kaj prodaja, ne vemo pa, pod kakšnimi pogoji, kako
               prodaja in kaj pravzaprav gre. Pri tem imam predvsem v mislih na strani 12, delno
               tudi še na strani 13, pod postavko ministrstvo za okolje in prostor, celo vrsto
               prodaje stavbnih zemljišč, praviloma stavbnih zemljišč, ki so nastala iz zapuščenega
               vodnega zemljišča. Ker vemo, da pri takih zadevah lahko gre za številne špekulacije
               in okoriščanje tako javnih kot tudi zasebnih, privatnih subjektov. Bi potreboval za
               te postavke malo podrobnejšo obrazložitev. Kdaj in zakaj je prišlo do opustitve
               vodnega zemljišča, kako je prišlo do spremembe v stavbno zemljišče in pravzaprav pod
               kakšnimi pogoji in kako se ta stavbna zemljišča potem tudi prodajajo, ali so "kupci"
               vnaprej znani ali ne, skratka potrebovali bi nekaj več. Recimo pri ministru za promet
               imate prodajo tudi določenih zemljišč ob cestah, kjer je po načelu "copy/paste" ena
               obrazložitev potem navedena za vse ostale, tudi tu so možne nepravilnosti, pa
               vendarle bi pričakoval, da bi tisti, ki so to predlagali, predvsem pri ministru za
               okolje in prostor znali nekoliko bolj pojasniti, za kaj gre. Če zna to minister, mu
               bom hvaležen, vendar ne pričakujem, da bo to lahko on povedal ali kdorkoli drugi, ki
               je tu prisoten. Če teh pojasnil ne bo, potem jaz za ta odlok seveda ne bom mogel
               glasovati. Hvala lepa.</p>
            </sp>
            <sp xml:id="SDZ4-Redna-20-2006-09-29.sp35">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec mag. Borut Sajovic. Besedo ima poslanec Milan Petek. Ga
               ni. Besedo ima poslanec Martin Mikolič.</p>
            </sp>
            <sp xml:id="SDZ4-Redna-20-2006-09-29.sp36">

               <speaker>MARTIN MIKOLIČ:</speaker>

               <p>Hvala, predsedujoči. Lepo pozdravljeni. Spoštovani minister s sodelavci, kolegice in
               kolegi. Sam bom predlog odloka podprl. Ker je pa res na matičnem telesu bilo največ
               razprave glede privatizacije oziroma prodaje Nove Kreditne banke Maribor, bi tudi sam
               dodal, da podpiram cilj privatizacije predvsem z namenom vzpostavitve lastniške
               strukture, ki bo dolgoročno zagotavljala učinkovito upravljanje, konkurenčnost ter
               uspešen razvoj. O tem smo veliko govorili, seveda smo veliko govorili tudi o še enem
               cilju, ki je bil vnešen, maksimirane prodajne cene. Meni je popolnoma logično, da se
               to mora doseči, in imam popolno zaupanje v vlado, da bo to tudi dosegla. Vemo, da je
               res, da so se pred desetletjem sanirale banke, kjer je bilo, kot smo že prej slišali,
               vloženega res veliko davkoplačevalskega denarja, če govorimo o nekih sto milijardah,
               in vsekakor bi ta denar lahko namenili za druge projekte. Poglejte, jaz si tudi
               predstavljam tako kot dober gospodar lokalnih skupnosti, tako bo vsekakor tudi država
               ta sredstva namensko porabila, ker to pa je področje za namensko porabo sredstev in
               pravzaprav so to neke obveznosti, ki - morda lahko danes rečemo - so še posledica teh
               zadev iz preteklosti; in nekako smatram, da bodo namensko porabljena za poplačilo
               kreditov ali pa zmanjšanje primanjkljaja. In če bo tako tudi to izpeljano, potem je
               ta odločitev v tem trenutku prava, predvsem pa iz vidika umika države iz
               gospodarstva, da ta projekt speljemo.</p>
               <p>Kar se tiče prodaje ostalega premoženja, bi rad opozoril na to, kar je bilo tudi
               povedano na odboru glede ocenjenih vrednosti in dejanskih vrednosti. Vsi poznamo
               uredbo, ki predpisuje, koliko je lahko stara cenitev, in cenitev se izvede na osnovi
               sodno zapriseženega cenilca, ki jo izvede, jaz sem prepričan, da bodo te cenitve tudi
               narejene in da bo na osnovi teh cenitev vse ostalo premoženje prodano. Tako da je
               res, da v tistih tabelah so samo ocenjene vrednosti. Jaz bom vesel, če bo res tako,
               kot je bilo rečeno, vse tisto aktualno premoženje prodano v planiranem roku. Kot sem
               že uvodoma povedal, predlagan odlok bom podprl. Hvala.</p>
            </sp>
            <sp xml:id="SDZ4-Redna-20-2006-09-29.sp37">

               <speaker>PODPREDSEDNIK SAŠO PEČE:</speaker>

               <p>Besedo ima poslanec Jožef Školč. Besedo ima poslanec Zvonko Černač. Ga ni. Besedo
               dajem poslancu Dušanu Kumru. Izvolite.</p>
            </sp>
            <sp xml:id="SDZ4-Redna-20-2006-09-29.sp38">

               <speaker>DUŠAN KUMER:</speaker>

               <p>Hvala za besedo. Imam še samo dva stavka, tisto, kar sem prej, še enkrat bom ponovil.
               Mislim na tisti del, moje uvodne besede, ko sem govoril o tem, da je predlagatelj
               oziroma vlada že pred letom dni obljubila, da bo spremenila zakonodajo na tem
               področju, in sicer v tej smeri, da bo odnos do poslancev in poslank in tega državnega
               zbora bolj korekten, da ne bomo mi odločali, obravnavali odprodajo državnega
               premoženja v vrednosti nekaj 100.000 SIT za avtomobile in tako dalje, na drugi strani
               pa ne samo, da ne odločamo, ampak da tudi nimamo niti vpogleda, niti nismo
               informirani, niti ne dobimo informacije o milijardnih transakcijah odprodaje
               državnega premoženja, ki se seveda vrši preko dveh paradržavnih skladov, to je KAD-a
               in SOD-a. Mislim, da bi bilo korektno, da v tej smeri kljub temu se na zakonodaji
               nekaj naredi, če zares mislimo, tudi tako kot danes govorite, z umikom države iz
               gospodarstva. In druga zadeva, ki je vezana na poročila o realizaciji odprodanega
               nazaj, za natančne številke, za koliko so stvari bile odprodane. Upravičeni so sumi
               in dvomi in bom samo na enem primeru dal, da je pri teh odprodajah prisoten
               klientalizem. Še danes na moje vprašanje izpred leta pa pol nikjer ne morem
               zaslediti, v nobenih vladnih gradivih, informacije, ali sta dve počitniški kapaciteti
               v Umagu bili dejansko prodani za 6 milijonov, tako kot sem takrat opozarjal. Tudi
               danes je ena počitniška kapaciteta v tem odloku, ki je ocenjena na 8 milijonov, to je
               vrednost garaže, ne pa hiše ali stanovanja. In preprosto si zaslužimo poslanci, če
               smo že sprejeli ta odlok, da dobimo, ali ni bilo prodano do sedaj, če pa je bilo, za
               koliko denarja je bilo prodano.</p>
            </sp>
            <sp xml:id="SDZ4-Redna-20-2006-09-29.sp39">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Ciril Testen. Izvolite.</p>
            </sp>
            <sp xml:id="SDZ4-Redna-20-2006-09-29.sp40">

               <speaker>CIRIL TESTEN:</speaker>

               <p>Hvala za besedo. Lep pozdrav še enkrat. Jaz bi samo par besed dodal v zvezi z debato,
               ki smo jo imeli na odboru za finance. Na načelnem nivoju se vsi strinjamo, da se mora
               država čim prej umakniti iz gospodarstva in s tem omogočiti boljše poslovanje
               gospodarskim subjektom. Tu smo si enotni, ko pridemo pa do konkretnih primerov, kot
               smo zdaj prišli do Nove Kreditne banke Maribor, pa mislim, da te enotnosti ni več in
               da s figo v žepu poskušamo na vse mogoče načine spremembe onemogočiti. Drugače si jaz
               ne morem razlagati debate in tudi predlogov, ki so bili na odboru za finance, od
               tega, da se priloži sklepanje o prodaji, do tega, da se pridobi pravo ceno, ki da ta
               ni, pa do vse mogočih drugih izgovorov. Jaz mislim, da je tukaj neko drugo ozadje.
               Jaz pravega odgovora ne poznam, bi pa rad vedel razlog, da zlasti opozicija močno
               nasprotuje vsem velikim ali večjim prodajam in da nastane iz vsake take prodaje
               velika politična zgodba. Mislim, da je to temeljno vprašanje, na katerega direktno
               noče nobeden odgovoriti. Hvala lepa.</p>
            </sp>
            <sp xml:id="SDZ4-Redna-20-2006-09-29.sp41">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec dr. Matej Lahovnik. <stage>(Ga ni.)</stage> Besedo dajem predstavniku
               vlade. Gospod minister, izvolite.</p>
            </sp>
            <sp xml:id="SDZ4-Redna-20-2006-09-29.sp42">

               <speaker>DR. ANDREJ BAJUK:</speaker>

               <p>Hvala lepa, gospod predsedujoči. Rad bi nekaj pojasnil, kar se tiče vprašanj, ki so
               bila danes tukaj podana. Najprej vprašanje, ki se tiče poročila. Mislim, da je to
               legitimno vprašanje, in temu državnemu zboru bi rad zagotovil, da dokumentacijo, ki
               je bila pripravljena in ki je del proračunskega predloga, boste dobili v prihodnjih
               dneh. Če sem pravilno obveščen, je že na spletnih straneh. Poročilo je zelo podrobno
               o izvajanju vseh teh odlokov. Poročilo je veliko bolj podrobno, kot je bilo kadarkoli
               poprej. Gotovo bo tu in tam nastalo še kakšno vprašanje. Možnost, da se bo o teh
               stvareh konkretno vprašalo, pa obstaja, ko bomo razpravljali o celotni dokumentaciji,
               ki je del predloga proračuna za leti 2007 in 2008.</p>
               <p>Potem pa še komentar, ki se tiče, da naj bi pač prodaja premoženja, predvsem
               finančnega, bila tudi podlaga za zapiranje raznoraznih proračunskih lukenj. Bi rad
               opozoril spoštovanega gospoda poslanca, ki je to omenil, da skladno s 74. členom
               zakona o javnih financah, ki je bil sprejet 1999 leta, se kupnina primarno porabi za
               odplačilo dolgov, računov financiranja. In zato tako tudi mora delovati.</p>
               <p>In kar se tiče sedanjega ministra za finance, jaz ne bom nikdar predlagal kakšno
               spremembo, kar se tega tiče.</p>
               <p>Je pa možnost v tem istem zakonu navedena, in to je v 74. členu, da se lahko uporabi
               v skladu s posebnim zakonom, to se pravi posebni zakon mora biti sprejet, da se ta
               sredstva lahko namenijo za kakšen drug cilj ali kakšen drug namen, in to pa je seveda
               odločitev državnega zbora. Kolikor mi je znano, se je to naredilo samo enkrat, in to
               je pri prodaji telekomunikacijskega omrežja, kjer se je po zakonu odločilo, da del
               tega mora iti investitorjem, to se pravi tistim, ki so v te stvari vlagali v
               preteklosti.</p>
               <p>V zakonu za izvrševanje proračuna se to lahko tudi, ni potreben poseben zakon, lahko
               je tudi v vsakoletnem ZIPR-u. Lahko vam tudi zagotovim, da v predlogu zakona za
               izvrševanje proračuna za leto 2006 in 2007 ne predlagamo nikakršne izjeme, kar se
               tega načelnega stališča tiče. Sredstva, ki jih bo država pridobila na tem področju,
               če bodo dejansko tudi izvršena, se bodo namenila za to, kar je v zakonu o javnih
               financah že določeno - in to je, da gre za plačilo dolga.</p>
               <p>Sedaj, kar se tiče procedure. Jaz bi samo rad govoril, kar se tiče mariborske banke.
               V svoji uvodni predstavitvi sem tudi že povedal, da prodaja, takšen odlok je bil
               sprejet v tem državnem zboru že v preteklosti, v letih 2001 in 2003, a sicer do tega
               ni prišlo, do končne uresničitve ni prišlo. V letu 2005 še nismo imeli na vladi
               nekega dokončnega stališča, kakšna naj bi bila ta strategija, veste, da je to bilo
               sprejeto nekje septembra 2005 kot pristop, dokončna odobritev je bila na podlagi dela
               posebne komisije, ki se je sestavila v sklopu strokovnih skupin, ki so delale na
               področju reform; in da šele potem, ko je bil ZIPRO sprejet, nismo mogli predstaviti
               tega odloka. Ko je pa dokončna vlada se odločila, kakšen naj bi bil pristop, kar se
               tiče konkretno Nove Kreditne banke Maribor, smo pa to v skladu z zakonom tudi
               predlagali v državnem zboru, o tem sedaj razpravljamo.</p>
               <p>Kaj razpravljamo? Če državni zbor ta odlok sprejme, potem lahko začnemo s proceduro,
               ki pa je določena v uredbi za prodajo finančnega premoženja. Mi imamo lahko na vladi
               raznorazne delovne skupine, takšne ali drugačne, ko se pa začne resno delo, tako
               imenovana ../Nerazumljivo./.., ko hočemo pregledati, koliko pa dejansko je danes
               vredno, to je pa tudi povezano z določenimi stroški, ki se pa samo lahko izvajajo v
               skladu z uredbo, ki pa je sedaj veljavna. Torej, brez tega dovoljenja komisija se ne
               more sestati, imamo lahko delovne skupine, ne morejo resno delati na tem področju,
               hočemo pa to začeti že v letu 2006 in zato v polni odprtosti, preglednosti prihajamo
               v ta državni zbor in vas prosimo, da ta odlok sprejmete, da bomo lahko začeli
               delati.</p>
               <p>Kako bomo o teh stvareh poročali? Mislim, da bo zgled tega, kakšen je pristop te
               vlade kar se tiče teh poročil, ki jih legitimno lahko pričakujete, to je že v
               dokumentaciji, ki bo prišla v ta državni zbor v skladu skupaj z celotno dokumentacijo
               predloga proračuna za leto 2006 in 2007, v kolikor so tam še določeni popravki,
               določena vprašanja je pa, mislim, da je naša dolžnost, da bomo odgovarjali in pa tudi
               dopolnili ali pa še bolje, še bolj konkretno informirali državni zbor, ker končno to
               je naša dolžnost, seveda je pa tudi vaša pravica, da to sprašujete. Kar pa se tiče
               zadeve, da naj bi v letu 1994, če sem pravilno razumel, da je zakon določil, da se
               mora prodaja finančnih institucij napraviti preko zakona, bi pa rad opozoril, da od
               leta 1999, ko je bil sprejet zakon o javnih financah, je prenehal veljati zakon o
               začasni prepovedi privatizacij pravnih oseb in premoženja v lasti Republike Slovenije
               iz leta 1995. Ta sklep, ne vem, če je sklep, če je ta zakon, kar smo danes slišali,
               potem je bil ta razveljavljen od tistega trenutka, ko je zakon o javnih financah bil
               sprejet. V ZIPR, to se pravi vsakoleten zakon o izvrševanju proračuna, se pa ti
               postopki prodaje dejansko tudi izvajajo ali pa se začenjajo, to je procedura, ki je
               predvidena v zakonu o javnih financah.</p>
               <p>Rad bi pa še nekaj povedal, kar se tiče privatizacije Nove Kreditne banke Maribor.
               Namen vlade je, da gremo v dvofazni postopek v tej fazi, ki naj bi se začela, in
               sicer na podlagi resne analize, koliko je to vredno, gremo do prodaje k nekemu
               ključnemu investitorju, ki ga še ni, ponudb še ni, saj procedura se še sploh ni
               začela, do 20%, potem obstaja tudi domača tranša, to se pravi, namen vlade je, da se
               odpre možnost, da bodo tudi slovenski državljani in državljanke lahko to izvajali, in
               to v višini od 5 do 10%, potem pa tako imenovana institucionalna tranša od 20 do 25%.
               Prva faza bo obdržala v lasti države 50 plus 1 delnico, potem bomo pa šli šele v
               drugo fazo, ko bomo videli, kako bo stvar dejansko se tudi izvajala. Zavestno se je
               vlada odločila, da ne bomo šli, da ne bomo pogojevali začetka te procedure z neko
               konsolidacijo sistema Nove Kreditne banke Maribor. V letu 2004, kot sem tudi že
               omenil v svoji uvodni predstavitvi, je prišlo do pripojitve poštne banke in še prej
               novogoriške banke, dejansko ta proces še ni bil v celoti izveden. Tukaj še nimamo, ne
               stojimo pred neko integrirano ustanovo, to je treba še doseči, a vendar ta procedura,
               kako se bo vse to izvedlo, bo pa potekala istočasno, ko gremo v to prvo fazo. Druga
               faza pa se ne bi smela pričeti, če to ne bo uresničeno, ker samo tako bomo lahko
               optimizirali to, kar imamo. Sicer pa vidimo v Novi Kreditni banki Maribor kot neko
               vseslovensko banko, še vedno s sedežem v Mariboru, ki ima na razpolago zelo dobro
               omrežje po celi Sloveniji s tem, da je pripojena k njej Poštna banka in pa
               novogoriška, da lahko postane neka vseslovenska, banka, ki bo dejansko delovala na
               področju servisiranja na slovenskem teritoriju, ne bomo jim prepovedovali, vsaj v tej
               naši viziji tega ni, lahko delajo kje drugod po svetu, a vendar naj bi to bila to,
               kar se v angleščini reče en dober .../nerazumljivo./ bank, ki ga pa v Sloveniji še
               pogrešamo. V prihodnjih letih, ravno pritisk konkurence v evropskem območju zelo
               močen, kar se tega tiče. Mi moramo s to proceduro nadaljevati, da bomo to tudi čim
               prej izvedli. Dolgoročni cilj pa je, tako kot je bilo sprejeto v dokumentu teh
               ukrepov reform, da bi v mariborski banki slovenska država obdržala 25% plus 1
               delnico, drugo bi pa šlo bodisi k večjemu deležu nekega strateškega, pardon,
               ključnemu investitorju, tako smo ga imenovali, domače tranše in institucionalnim
               investitorjem. Tudi imamo večje upanje kar se tiče institucionalnih investitorjev. V
               prihodnjih tednih, morda par mesecih, na vsak način pa še letos bo državni zbor dobil
               v obravnavo tudi zelo pomemben zakon, v katerem bomo skušali dokončno urediti in
               normalizirati pogoje za razvoj našega domačega kapitalskega trga. To je naša velika
               skrb, da danes varčevanje Slovenk in Slovencev, naših državljank in državljanov
               zaradi neurejenega sistema uhaja v tujino in ne odigra v našem gospodarstvu tisto
               vlogo, ki jo mi vsi pričakujemo. To je velika pomanjkljivost preteklosti. Ne bi sedaj
               rad odpiral zgodbe o raznih PID-ih pa ZIZDU, ker dobre veste, kako je to dalo legalno
               podlago za eno največjih prevar v naši skupni zgodovini. Torej, ko bomo to uredili,
               ko bo državni zbor končno tudi dal svojo besedo in dovoljenje, da bomo uredili
               kapitalski trg v Republiki Sloveniji, potem tudi lahko pričakujemo, da bodo
               institucionalni investitorji, slovenski institucionalni investitorji veliko bolj
               prisotni v teh ustanovah in da ne bo državi, neposredno tej vladi ali pa katerikoli
               drugi vladi treba dejansko ukvarjati z operativnim delom bančnih ustanov. To ni posel
               države, nimamo nič za opraviti na tem področju. Moramo pa zagotoviti, da bodo te
               ustanove dejansko odigrale v službi našega gospodarstva tisto vlogo, ki pa legitimno
               lahko pričakujemo od slovenskih varčevalcev in varčevalk. Hvala.</p>
            </sp>
            <sp xml:id="SDZ4-Redna-20-2006-09-29.sp43">

               <speaker>PODPREDSEDNIK SAŠO PEČE:</speaker>

               <p>Hvala. Ker nam je uspelo ali pa vam bo uspelo banko prodati v 90-ih minutah, nam je
               ostal še čas. Zato sprašujem, kdo želi na podlagi 71. člena še razpravo. Odpiram
               postopek prijave.</p>
               <p>Trije prijavljeni poslanci in predstavnik vlade. Besedo ima poslanec Dušan Kumer.
               Izvolite.</p>
            </sp>
            <sp xml:id="SDZ4-Redna-20-2006-09-29.sp44">

               <speaker>DUŠAN KUMER:</speaker>

               <p>Hvala lepa. Samo v pojasnilo. Mogoče en predlog poslanke skupine, ki smo ga dali za
               odprodajo teh večjih finančnih naložb. Ko smo predlagali, da bi državni zbor bil
               seznanjen, ne na plenarnem zasedanju, vsaj odbor za finance, s programom odprodaje,
               ko ga bo vlada potrdila. Zakaj o tem govorim? Če že državni zbor daje zakonsko
               podlago vladi, ker drugače ni možno, s tem odlokom, da lahko pristopi v proceduro od
               prodaje nekega državnega premoženja, in še enkrat poudarjam, dajemo bianko menice,
               ker ne vemo pravih vrednosti, in potem vlada ustanovi komisijo, ta komisija opravi s
               pooblaščenimi institucijami vrednotenje, pripravi program in potem se gre v prodajo.
               Bi na nek način bilo "fer" in korektno, če že to bianko menico dajemo s tem odlokom
               za to zakonsko podlago vladi, da nam ona vrne to nazaj in da dobimo, preden gre v
               transakcijo, ta program v državni zbor, da vidimo realizacijo tiste bianko menice, ki
               smo jo dali. Še enkrat poudarjam, da gre za nek korekten odnos sodelovanja, takšni
               zakonodaji kot je sedaj, med vlado in državnim zborom. Lahko pa, in to je bil naš
               drugi predlog, predlagamo, da se v tej smeri spremeni zakonodaja in da se stvari
               drugače uredijo, da v državnem zboru več ne dajemo teh bianko menic, če je to seveda
               možno.</p>
            </sp>
            <sp xml:id="SDZ4-Redna-20-2006-09-29.sp45">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Bojan Starman.</p>
            </sp>
            <sp xml:id="SDZ4-Redna-20-2006-09-29.sp46">

               <speaker>BOJAN STARMAN:</speaker>

               <p>Hvala lepa za besedo, gospod podpredsednik. Spoštovani. Mislim, da sem dolžan glede
               na moje prejšnje razprave in razpravo, ki sem jo poslušal, še enkrat poudariti nekaj
               tipičnih značilnosti tega predlaganega zakona. Dejstvo je, da je to le tisti spisek
               stvarnega in finančnega premoženja države, za katerega država smatra, da je primeren
               za odprodajo. To je samo možnost oziroma s tem dajemo začetek postopka, da se sam
               postopek odprodaje izpelje. Bi pa rad poudaril, da za vsako kapitalsko naložbo je
               potrebno pripraviti program privatizacije, ki mora izhajati iz analize panoge in
               potreb podjetja glede nadaljnjega razvoja, ter na osnovi tega predlagati ustrezno
               kombinacijo privatizacijskih metod. To velja sedaj. Metode in postopki prodaje
               kapitalskih naložb države morajo biti določeni tako, da omogočajo hkratno doseganje
               ključnih ciljev prodaje državnega premoženja, ki so poleg maksimiranja prodajne cene
               in s tem proračunskih prihodkov še vzpostavitev lastniške strukture, ki bo dolgoročno
               zagotavljala učinkovito upravljanje, konkurenčnost, ter uspešen razvoj. Metode
               prodaje so natančneje opredeljene v določilih zakona o javnih financah ter uredbi o
               prodaji in drugih oblikah razpolaganja s finančnim premoženjem države in občin,
               Uradni list Republike Slovenije 123/3. Če želimo te postopke spremeniti, moramo
               spremeniti to določbo ter uredbi o pridobivanju, razpolaganju in upravljanju s
               stvarnim premoženjem države in občin; Uradni list Republike Slovenije št. 12/3. Iz
               obrazložitve v letnem programu prodaje posamezni kapitalski naložbi so samo okvirne.
               Z vsako posamezno vrsto kapitalske naložbe pred končno odločitvijo o prodaji mora
               biti izdelan posamezen program prodaje te kapitalske družbe. V posameznem programu
               prodaje kapitalske naložbe, o sprejemu katere odloča vlada to je, gospod Kumer,
               mislim, da se bi moralo določiti, da se nekatere stvari tudi dajo v vednost državnemu
               zboru predvsem večje naložbe - bodo na podlagi ustreznih strokovnih podlag
               opredeljeni konkretni cilji prodaje te kapitalske naložbe, konkretne metode, ki bodo
               uporabljene pri prodaji, ter postopki in roki za izvedbo teh metod. V okviru priprave
               posameznega programa prodaje kapitalske naložbe bodo opredeljena tudi vsa potrebna
               pripravljalna dejanja, skrbni finančni, organizacijski in pravni pregled, ocenitev
               premoženja in tako naprej. Mislim, da sem dolžan to pojasniti, ker je bilo veliko
               razprave namenjeno v drugo smer, v smer, ki ni predmet tega odloka. Tukaj dajemo in
               se odločamo o tem, kaj bomo dali. Kar hočemo spremeniti v sistemski zakonodaji,
               moramo poseči na te zakone, ki to urejajo, oziroma spremeniti. Samo toliko. Hvala
               lepa.</p>
            </sp>
            <sp xml:id="SDZ4-Redna-20-2006-09-29.sp47">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo ima poslanec Rudolf Moge, izvolite.</p>
            </sp>
            <sp xml:id="SDZ4-Redna-20-2006-09-29.sp48">

               <speaker>RUDOLF MOGE:</speaker>

               <p>Predsedujoči, hvala lepa za besedo. Gospod minister, spoštovane kolegice in koleg
               prav lep pozdrav! Mislim, če ne bi imeli denarja, potem bi še teritorija, pa
               lastnino, eno drugega osvajali kot nekdaj v zgodovini - z orožjem. In najmočnejše
               orožje za prisvajanje določenih stvari, od vpliva pa do konkretnih reči, je dandanes
               denar in pri denarju je treba biti zelo previden, sploh če človek živi v tako majhni
               državi, kot je Slovenija. Ljudje, ki upravljajo z denarjem, imajo veliko odgovornost
               pred ljudmi, so nekateri, ki si jih bodo ljudje zapomnili, da so bili odlični, so pa
               drugi, katere bodo ljudje preklinjali celo življenje, da so jih spravili na beraško
               palico. Jaz bi, pa nima z vami, dr. Bajuk, nobene zveze, ampak govorim iz lastnih
               izkušenj, ko sem v 60-ih letih bil prvič v Argentini z motorno ladjo Bohinj, je ta
               cvetela, je bila gospodarsko uspešna, mi smo vozili 3500 ton samo kož od govedi
               nazaj, da o drugih reči ne govorim. Ko sem dve desetletji kasneje prišel tja, so
               imeli pa tako hudo inflacijo, da so imeli dopoldne en tečaj, popoldne pa drug tečaj.
               Ljudje tega niso naredili, bila je politika, ki jo je država vodila, da jo je
               spravila v takšen položaj. In zaradi tega mora biti človek pri teh stvareh izredno,
               izredno previden. Maribor se je opekel pri lastninjenju, recimo tovarne Zlatorog. Kje
               je zdaj? Nikjer je ni, pa je desetletja dajala kruh in mleko ljudem v tem okolju.
               Mislim pa tudi da, dr. Bajuk, ne smete zameriti, tudi vam kot vladi prav nič ne
               verjamem. Bom samo dva primera navedel. Prvi primer je zakon o planinskih poteh, kjer
               ste v januarju obljubili, da boste dali amandmaje na njih, da bomo imeli en zakon, ki
               bo v določeni meri tudi preprečil neštevilne smrti v naših gorah. Meni ljudje
               telefonirajo, ampak do danes, veste, kdaj je januar že, iz tega ni bilo ničesar
               narejeno. Toda ljudje me sprašujejo, ali je tej vladi res vseeno, če ljudje umirajo
               ali ne, ali imajo res toliko dela, da se tega ne more lotiti.</p>
               <p>Druga stvar. Ni konkretno to za vas, ampak leti na vlado v celoti, je zakon o
               skladnem in regionalnem razvoju. Ta zakon o skladnem in regionalnem razvoju je dal
               vladi, da sama uredi z odloki kohezijske regije, ki bodo ta glavni generator razvoja.
               Vas sprašujem, kaj je sedaj s temi kohezijskimi regijami, vi ste takrat obljubili
               drugo kohezijsko regijo, kje je sedaj sedež te, kaj dela, kaj se počenja, nič od tega
               ni. Zaradi tega, ker sem opozicijski poslanec, vam jaz to, kar v prihodnosti
               govorite, da se bo zgodilo, oprostite, ne verjamem in imam raje "vrabca v roki kot
               goloba na strehi".</p>
               <p>Jaz, gospod predsedujoči, ker imamo dovolj časa, se bom v nadaljevanjih pač enkrat
               prijavil, ne morem povedati tega, kar bi rad, saj bo še več krogov. Bo, bo, brez
               skrbi, ker pač imate tak sistem. Rad bi pa nekaj povedal. Da je osamosvojitev bila
               pač v tem, da so imeli lastno državo in v kateri smo solznih oči živeli, živimo in
               nekako poskušamo "na tej svoji zemlji" sami odločati. Pri prodaji take banke, kot je
               Nova Kreditna banka Maribor, v kateri ste zapisali, da bo njena prodaja povečala
               blaginjo, pa jaz mislim, ko poslušam, kaj se bo zgodilo, ne vem pa, če se bo to
               zgodilo oziroma kako se bo zgodilo oziroma kaj je, ne vem pa nič o tem, jaz o tem
               dvomim in se mi zdi tak način prodajanja pa sprejemanja odloka tukaj, tam je menda
               nekako čez 30 milijard, tu je pa za 221 milijard, na tak bianco način se mi zdi
               popolnoma neodgovorno od poslancev, ki danes tukaj sedimo. Zdi se mi, da je to
               popolnoma neodgovorno.</p>
               <p>Ker me pač časa preganja, vam bom povedal argumentirano, zakaj je to neodgovorno, in
               vam bom pač naslikal cel scenarij, ki ga vidim, če ne bo to, kar vi trdite, zares
               izvedeno. Garancij, da bo pa to zares izvedeno, pa iz dela, ki ste ga doslej imeli
               zares še nisem mogel dobiti. Zato je moj dvom in skepsa, da gre v tem primeru za
               velik nacionalni interes, ki ga je Slovenska ljudska stranke vedno podpirala, ampak
               izgleda "tempora mutantur et nos mutamur in illis" danes je čisto nekako drugega
               mnenja, kot je bila takrat, ko je bila še nami.</p>
            </sp>
            <sp xml:id="SDZ4-Redna-20-2006-09-29.sp49">

               <speaker>PODPREDSEDNIK SAŠO PEČE:</speaker>

               <p>Hvala. K besedi je prijavljen tudi predstavnik vlade. Gospod minister, boste vi?
               Izvolite.</p>
            </sp>
            <sp xml:id="SDZ4-Redna-20-2006-09-29.sp50">

               <speaker>DR. ANDREJ BAJUK:</speaker>

               <p>Hvala lepa. Zelo na kratko. Seveda nimamo odgovora, kaj se je zgodilo s temi
               obljubami, ki ste jih sedaj omenili, o gorskih poteh, se bom tudi zanimal in
               zahteval, da dobite umestni odgovor.</p>
               <p>Rad bi samo opozoril na eno stvar, in to je glede predloga s strani spoštovanega
               gospoda poslanca. Rad bi opozoril samo na to, zakon o javnih financah je bil sprejet
               leta 1999, uredba, ki to izvaja, je bila tudi sprejeta takrat, mi delamo v skladu s
               tem zakonom in s to sedaj veljavno uredbo. Res pa je, da bo možno ta vaš predlog dati
               v razpravo, ko bomo še letos v drugi polovici leta prinesli v obravnavo v državni
               zbor spremembo zakona o javnih financah. To, kar vi predlagate, da bi bila večja
               preglednost. Dejstvo je, da zakon ne zahteva in tudi uredba, ki je bila takrat
               sprejeta. Te uredbe si ni izmislila ta vlada, tudi zakona ne. Mi bomo to stvar
               pregledali in zelo resno vzeli na znanje tudi vaš predlog, ker vsaj kar se osebno
               mene tiče, sem prepričan, da ta vlada nima kaj skrivati in bomo delovali odprto.</p>
            </sp>
            <sp xml:id="SDZ4-Redna-20-2006-09-29.sp51">

               <speaker>MAG. ROMAN REP:</speaker>

               <p>Hvala. Spoštovane poslanke, gospodje poslanci! Kratka obrazložitev, kar se tiče
               stvarnega premoženja. Kot je bilo že večkrat povedano, okoli cen bi vseeno želel še
               enkrat opozoriti, da po sprejemu odloka bo vsaka nepremičnina uradno ocenjena s
               strani pooblaščenega cenilca, kar bo šele izhodišče za nadaljnji postopek prodaje,
               kjer pa vlada sledi cilju, da se vsaka taka nepremičnina čim ugodneje proda na javni
               dražbi oziroma po drugih predvidenih postopkih, kot jih zakon tudi sam
               predvideva.</p>
               <p>Zakon jasno opredeljuje, da je treba v samem odloku oziroma v vsebini odloka
               opredeliti vrsto in obseg, če govorim konkretno o nepremičnini, ki se prodaja. Vlada
               je začela takrat, ko je začela pripravljati prvi odlok, se lotila celovitega urejanja
               tega področja in je tudi pripravila ustrezno informacijsko podporo. Danes odloke
               imajo lahko samo tiste nepremičnine, ki so seveda zemljiškoknjižno urejene, ki imajo
               za seboj neko pravno celoto urejeno. Še dodatno, kot ste tudi iz samega odloka
               videli, pri vsaki nepremičnini poskušamo vnesti kratko obrazložitev, kakšno je stanje
               oziroma kaj je razlog za prodajo oziroma dodatno opredelili tudi zemljiškoknjižni
               vložek, parcelno številko in tako naprej. Se pravi, da bi bila zadeva čim bolj
               transparentna. Nenazadnje bi za konec rad opozoril, da pripravljamo tudi zakon o
               stvarnem premoženju, ki bo v naslednjih tednih tudi šel v širšo obravnavo, in seveda
               bomo tudi številne pripombe oziroma predloge tudi pri tej pripravi upoštevali in
               sledili nekim še boljšim rešitvam. Hvala.</p>
            </sp>
            <sp xml:id="SDZ4-Redna-20-2006-09-29.sp52">

               <speaker>PODPREDSEDNIK SAŠO PEČE:</speaker>

               <p>Hvala vam. Kolega Moge, besede vam ne morem dati, dam vam lahko samo proceduralno.
               Izvolite.</p>
            </sp>
            <sp xml:id="SDZ4-Redna-20-2006-09-29.sp53">

               <speaker>RUDOLF MOGE:</speaker>

               <p>Gospod predsedujoči, jaz bi vas poprosil, če lahko glede na odgovore, ki smo jih
               sedaj slišali, pojavila so se dodatna vprašanja, državni zbor odloči o tem, da bi še
               nadaljevali s to razpravo. Lahko pa tudi sami odredite. Mislim, da smo na polovici
               tega. 2 uri 33 minut je še časa, dosti nas ni tu, niti ena tretjina, niti predsednik,
               ki sklicuje državni zbor zjutraj ob 9. uri, ne pride sem. Jaz bi vas lepo prosil v
               interesu te države, gre za 220 milijard tolarjev, da dovolite, da se še enkrat
               prijavimo.</p>
            </sp>
            <sp xml:id="SDZ4-Redna-20-2006-09-29.sp54">

               <speaker>PODPREDSEDNIK SAŠO PEČE:</speaker>

               <p>Tega ne bom dal na glasovanje, ampak bom to naredil. Ker imamo na razpolago 2 uri 32
               minut, toliko je bilo na začetku prijavljenega časa, ki ga nismo izkoristili, bi
               prosil, če lahko posamezne poslanske skupine samo najavijo čas, ki ga bodo imele, da
               ga pravilno razdelimo v dve uri in 32 minut. .../Oglašanje iz klopi./ Predlog, kolega
               Anderlič?</p>
            </sp>
            <sp xml:id="SDZ4-Redna-20-2006-09-29.sp55">

               <speaker>ANTON ANDERLIČ:</speaker>

               <p>.../Ni vključen./ Povprašajte, če želi kdo diskutirati, pa potem se odločite.</p>
            </sp>
            <sp xml:id="SDZ4-Redna-20-2006-09-29.sp56">

               <speaker>PODPREDSEDNIK SAŠO PEČE:</speaker>

               <p>To bo boljše. Bom začel s postopkom za zbiranje prijav. Začenjam. Bo kolega Moge,
               zdaj pa bova midva v zagati, niti en se ni prijavil k razpravi. .../Vmesno
               govorjenje./... Napačno tipko ste pritisnil. Zdaj vas sprašujem, ponovimo vse skupaj?
               Kolega Moge imate besedo, za vami pa bo še minister.</p>
            </sp>
            <sp xml:id="SDZ4-Redna-20-2006-09-29.sp57">

               <speaker>RUDOLF MOGE:</speaker>

               <p>Počasi deluje to, ne vem, kaj je. Torej, če nadaljujem, končal sem pri nacionalnem
               interesu. Druga stvar je, to ni stvar samo ekonomskih odnosov, ampak je prodaja banke
               v takem obsegu tudi prvovrstno politično vprašanje, kar so že nekateri kolegi iz Nove
               Slovenije omenili. Zakaj? Banka kot taka ima v Mariboru samo sedež pa ime, lastnik je
               pa država in država je delegirala vodstvene strukture in vse reči v to banko in tudi
               vodila politiko te banke. In moram reči, da je država vsaj v tem smislu bila še kar
               znosen, če ne rečem skoraj dober lastnik, ker je modro vplivala na odločanje, v
               katere projekte se bo šlo, modro je vplivala na kadrovsko politiko v teh podjetjih,
               ki so bila pri banki zadolžena, in modro je vplivala na življenje v Mariboru, od
               zavarovalnice, Večera, do vsega ostalega. Gre se pa zdaj za naslednje, v kolikor bi
               pa izgubili v tem deležu Slovenci kot takšni velik delež, bi se pa vplivi oziroma
               odločanje in odliv dobička popolnoma po drugih poteh odvijal, kot se zdaj odvija,
               ampak smo v tržnem gospodarstvu, nič ne rečem. Tretja stvar, ki jo je ta banka igrala
               v tem prostoru, je sploh ne gre zanemariti, je pa njena vloga na kulturnem,
               raziskovalnem in na športnem področju. Če ne bi bilo Nove Kreditne banke Maribor, mi
               nikoli ne bi imeli festivala Lent. Glavni sponzor Slovenskega narodnega gledališča v
               Mariboru je Nova Kreditna banka Maribor in tako naprej vam lahko naštevam. Zgubiti
               tako firmo, ne vem, najhujše bi bilo, če bi nazadnje bila ena tretjerazredna,
               Sparkasse, banka, pomeni tudi kar se tiče, v pogledu, ogromna, ogromna škoda. Zato je
               mene strah tako z levo roko, da bi pritisnil na ta gumb in da bi zapravil vse to, kar
               imamo zdaj v svoji lasti. Poglejte, mi bomo tudi verjetno prišli slej ko prej do dveh
               kohezijskih regij. Kajti tudi s političnega in ekonomskega pogleda za črpanje
               kohezijskih sredstev je to nujno. In bi bilo dobro tudi, če nihče ne razmišlja, ko se
               delijo zdaj in se razmišlja o prihodnosti teh bank, tudi povedati, kako bodo banke v
               tem kosu pogače, ki bo sestavljen iz Evropske unije in iz te, udeležene pri delitvi
               tega. Kolegi, mislim, da za takšen zalogaj, kot ga imamo danes, s tako malo
               informacijami oziroma za naprej povedanega, ko bomo glasovali "za", igramo v bistvu
               kot v kakšni "kockarnici" in hazardiramo, ne da bi približno vedeli, kakšen dobiček
               nam bo to na koncu prineslo. Jaz bi še enkrat rad poudaril, da jaz odloka z
               informacijami, ki sem jih dobil, in s tem, da bi nekomu na besedo verjel, ne morem
               podpreti. Mislim pa na to, gospod minister, na koncu, ko bomo umrli, pa bomo imeli
               tisti spomenik, bo na koncu vedno pisalo, .../nerazumljivo/... "naj ti bo lahka
               zemlja". Samo če se bomo tako nepremišljeno lotevali teh projektov, je vprašanje, v
               kateri zemlji bom jaz nazadnje ležal. Ko sem se rodil, mi piše v krstnem listu Josef
               Fimental numer 2, Marburg, leta 44. In zaradi tega morate razumeti to bolečino onega
               dela navzgor in s lepo prosim, če bo pač vaš glasovalni stroj to izglasoval, da tudi
               ta del moje razprave vključite v kasnejše reševanje. Ne bi vam pa priporočal, da na
               tak lahek način to spravite skozi proceduro, kot je to, če se bodo težave pojavile,
               bo to letelo samo na vas. Jaz bi bil zelo vesel, da to, o čemer danes govorimo, ne bi
               bila "uvertura za rekviem" Nove Kreditne banke Maribor.</p>
            </sp>
            <sp xml:id="SDZ4-Redna-20-2006-09-29.sp58">

               <speaker>PODPREDSEDNIK SAŠO PEČE:</speaker>

               <p>Hvala. Gospod minister, izvolite.</p>
            </sp>
            <sp xml:id="SDZ4-Redna-20-2006-09-29.sp59">

               <speaker>DR. ANDREJ BAJUK:</speaker>

               <p>Rad bi začel tudi z neko osebno noto, še kako vas razumem, ker jaz sicer se nisem
               rodil v "Marburg", ampak v "eibach". In se dobro zavedam, da živimo v enem svetu, v
               katerem sicer zdaj gremo v bolj človeško smer, kot pa je bila ta naša zemlja in naši
               predniki navajeni. Ponosen sem in hvaležen, da lahko v takem času živim, ko mi ni
               treba se skrivati in izpovedati svojo pripadnost Sloveniji. Razumem te dvome in vem,
               da se pač te stvari tudi dogajajo. In ravno zato je predvideno v programu, ki ga je
               vlada sprejela, da bo država obdržala 25 plus eno delnico, z to da bo lahko branila
               in preprečila tiste spremembe, ki so lahko usodnega značaja za obstoj neke
               institucije, ali pa spremembo svojih ključnih pravnih podlag statuta v skladu z
               zakonom o gospodarskih družbah. Sicer pa morda v tem je ta razlika, pa sploh ne vem,
               če razlika je, ko mi govorimo o naših dvomih, kaj se nam lahko zgodi, se vedno
               naslonimo samo na vlogo, ki naj bi jo imela država na tem področju. Jaz mislim, da je
               že prišel čas in predvsem, ko živimo v tržnem gospodarstvu, da takšno odgovornost
               prevzame tudi celotna družba, slovenski investitorji, ne pa samo država, preko
               države. Če je to samo na ramah države, potem imamo vse te težave, s katerimi smo se
               večkrat soočali in se pogovarjamo, ne samo v tem državnem zboru, tudi v širšem
               političnem prostoru, vloga države v upravljanju teh ustanov, tako pa dobro vemo, da
               država kot takšna ni najboljši, še zdaleč pa ne ustrezen upravljavec finančnih
               institucij. Torej, odgovornost celotne družbe, bo treba tudi začeti poudarjati in
               tudi ustvariti to možnost, če resnično hočemo, da neka določena ustanova ostane v
               slovenskih rokah, bo to odvisno tudi od slovenskih odločitev, ne pa samo političnih
               odločitev Slovenije. Torej, zagotoviti, da so ključne odločitve vedno ostale v
               slovenskih rokah, to se doseže s 25 plus 1, a vendar se moramo boriti tudi za to, da
               bomo ustvarili takšne pogoje, da bodo Slovenci lahko zaupali in vlagali v svoje
               lastne ustanove; in to je tisti zakon o razvoju kapitalskega trga, ki ga na žalost še
               nimamo, a vendar bomo v drugi polovici leta ga imeli, vsaj z obravnavo. Upam, da ga
               bomo tudi sprejeli, da bo prišlo do nekega političnega soglasja, da bomo ta del
               uredili. Dokler mi ne bomo zagotovili pravne varnost malim delničarjem v Sloveniji,
               so zaman vsi govori, kako naj bi obdržali določene stvari v slovenskih rokah. Tudi
               jaz bi bil silno, silno žalosten, če bi neka tretjerazredna Sparkasse dejansko
               prevzela to odgovornost, ker vemo, da ne bo nadomestila tudi vloge mecena za kulturne
               in bolj splošne namene kot jo odigravajo takšne ustanove, kot je NKBM. Treba je tudi
               ustvariti zakonsko podlago za to in predlog spremembe davka pravnih oseb, v katerem
               se poveča za 0,2% možnosti olajšave, za kulturne in širše namene. Mislim, da je tudi
               korak v pravo smer. Torej, jaz vam lahko zagotavljam, da v svojem bistvu se
               strinjava, in mislim, da vlada nima drugačnega pristopa, kot ga je razvideti iz
               vašega nastopa, vaše predstavitve, tudi mi imamo te dvome, smo jih imeli in zato, ker
               jih ravno tako imamo, smo tudi za takšen model se odločili, neko postopno
               privatizacijo, ki nam ne bo ustvarjala potem takšnih položajev, od katerih ni več
               prave vrnitve. Preveč je ta družba vložila, da imamo te ustanove, nesmiselno bi bilo,
               če bi jih zapravili brez prave presoje. Hvala.</p>
            </sp>
            <sp xml:id="SDZ4-Redna-20-2006-09-29.sp60">

               <speaker>PODPREDSEDNIK SAŠO PEČE:</speaker>

               <p>Hvala vam. S tem zaključujem razpravo. Ker k dopolnjenemu predlogu odloka ni bilo
               vloženih amandmajev, bo zbor odločanje o odloku v skladu s časovnim potekom seje
               opravil danes v okviru glasovanj, pol ure po prekinjeni 18. točki dnevnega reda
               oziroma najkasneje ob 17.05. S tem prekinjam to točko dnevnega reda.</p>
               <p>Prehajamo na <title>18. TOČKO DNEVNEGA REDA - PRVA OBRAVNAVA PREDLOGA ZAKONA O JAVNEM
                  NAROČANJU NA VODNEM, ENERGETSKEM, TRANSPORTNEM PODROČJU IN PODROČJU POŠTNIH
                  STORITEV.</title> Seznanjam vas, da za skupen čas razprave sta predvideni 2 uri in 35
               minut. Predlog zakona je v obravnavo zboru predložila vlada Republike Slovenije. V
               zvezi s tem zakonom je skupina 10-ih poslank in poslancev s prvopodpisanim dr. Pavlom
               Gantarjem zahtevala, da državni zbor opravi splošno razpravo. Besedo dajem
               predstavniku vlade, ministru Bajuku, za dodatno obrazložitev predloga zakona.
               Izvolite.</p>
            </sp>
            <sp xml:id="SDZ4-Redna-20-2006-09-29.sp61">

               <speaker>DR. ANDREJ BAJUK:</speaker>

               <p>Hvala lepa, gospod predsedujoči. Spoštovane poslanke in poslanci. Pred vami je
               predlog zakona o javnem naročanju na vodnem, energetskem, transportnem področju in
               področju poštnih storitev. Vlada Republike Slovenije ga je sprejela 11. avgusta 2006.
               Ta predlog v slovenski pravni red prinaša direktivo 2004/17 o koordinaciji postopkov
               za oddajo javnih naročil na vodnem, energetskem, transportnem in poštnem področju.
               Zakon upošteva dosedanje izkušnje, ki smo jih pridobili v Sloveniji v zadnjem
               obdobju, ter nekatere novosti, ki bodo prispevale k izboljšanju, vsaj tako upamo
               javnega naročanja, ki ga še kako potrebujemo.</p>
               <p>Specifična narava infrastrukturnega sektorja ter povezave države z njim zahteva
               ureditev javnega naročanja v tem segmentu v posebnem zakonu. Subjekti v tem sektorju
               delujejo na trgih, za katere je značilen obstoj posebnih in izključnih pravic, ki jih
               podeljuje država v zvezi z dobavami v omrežje, njihovo oskrbo ali njihovem
               upravljanjem. To področje ne more biti prepuščeno delovanju tržnih sil, zato je
               konkurenca omejena. Novost zakona je posebna ureditev na področju poštnih storitev,
               ker se pri teh storitvah trg odpira, zato so pravila klasičnega javnega naročanja za
               to področje prenormirana.</p>
               <p>Pravila javnega naročanja se za naročnike, ki delujejo na infrastrukturnem področju,
               na določenih področjih razlikujejo od pravil, ki veljajo za tako imenovana klasična
               javna naročila, določena pravila pa so enaka. O zakonu o javnem naročanju je državni
               zbor razpravljal ravno včeraj. Zakon o javnem naročanju in zakon o javnem naročanju
               na vodnem, energetskem in transportnem področju in področju poštnih storitev enotno
               urejata pridržana naročila, vezana na zaposlovanje invalidnih oseb, uporabo tako
               imenovanih okoljskih meril in tehničnih specifikacij "in house" naročila, to so
               naročila znotraj hiše, elektronska dražba, portal javnih naročil, okvirni sporazum in
               dinamični nabavni sistem kot nova postopka javnega naročanja, ki jih dopušča in
               normira pravni red Evropske unije. Plačilno disciplino, ko ponudnik nastopa s
               podizvajalci, javno naročanje pod evropskimi mejnimi vrednostni. Pri pojmovanju
               naročnika v uporabi postopkov in načinov naročanja, izjemah in podobno. Z razliko
               tako imenovanega klasičnega naročanja je po tem zakonu splošno uporabljiv postopek
               tudi postopek s pogajanji o predhodni objavi. Ta zakon, ki je danes pred vami,
               odpravlja nepotrebne formalizme v postopkih javnega naročanja tako, da dopušča
               najširšo konkurenco, pri javnem naročanju pa je potrebno upoštevati ekonomičnost,
               učinkovitost in gospodarnost. Ob večji transparentnosti porabe javnih sredstev so v
               predlog zakona vključene tudi socialne in okoljevarstvene komponente. Predlog zakona
               spoštuje in vključuje na evropski ravni dogovorjena pravila nad evropskimi mejnimi
               vrednostmi, pod mejnimi vrednostmi so postopki javnega naročanja poenostavljeni in
               zato naročnikom in ponudnikom prijaznejši, vsaj upamo, a kljub temu transparenti, da
               je gospodarnost porabe javnih sredstev tudi pri naročilih manjše vrednosti
               zagotovljena. Tudi s tem zakonom, tako kot z zakonom o javnem naročanju, v slovenski
               pravni red vnašamo nekatere novosti, ki bodo prispevale k izboljšanju javnega
               naročanja, in sicer uvajanje elektronskega naročanja za elektronsko dražbo, zajeti so
               posebni načini naročanja in izdelava tehničnih specifikacij. Zakon jasno razmejuje
               subjekte, ki so naročniki in izvajajo javno naročanje po pravilih zakona o javnem
               naročanju, ter naročniki, ki izvajajo javno naročanje po pravilih zakona o javnem
               naročanju v vodnem, energetskem in transportnem področju poštnih storitev. Če je
               naročnik, ki je po tem zakonu naročnik tudi po zakonu, o javnem naročanju, izvaja
               javno naročanje na področjih iz tega zakona samo v skladu s tem zakonom. Zakon
               skladno z direktivam uvaja postopek za ugotavljanje, ali je določena dejavnost iz
               katerega od sektorja neposredno izpostavljena konkurenci, in so izpolnjeni pogoji, da
               se izključi iz zakona. Neposredno izpostavljenost konkurenci bo potrebno oceniti na
               podlagi objektivnih meril, ob upoštevanju posebnih značilnosti posameznega sektorja
               in sprožiti postopek pred evropsko komisijo.</p>
               <p>Spoštovane poslanke in poslanci! Pred vami je drugi od dveh zakonov o javnem
               naročanju. Upam, da bodo morebitni posegi v zakonsko besedilo v okviru
               parlamentarnega postopka prispevali k izboljšanju pravil za čim bolj učinkovito in
               transparentno javno naročanje in porabo javnih sredstev. Hvala lepa.</p>
            </sp>
            <sp xml:id="SDZ4-Redna-20-2006-09-29.sp62">

               <speaker>PODPREDSEDNIK SAŠO PEČE:</speaker>

               <p>Hvala. Prehajamo na predstavitev stališč poslanskih skupin. Kolega Vili Rezman naj bi
               predstavil stališče poslanske skupine DeSUS. Nadaljujemo. Kolega Bojan Starman bo
               predstavil stališče poslanske skupine SDS. Tudi ne. Kolega Pavle Gantar bo predstavil
               stališče poslanskega kluba Liberalne demokracije Slovenije. Izvolite.</p>
            </sp>
            <sp xml:id="SDZ4-Redna-20-2006-09-29.sp63">

               <speaker>DR. PAVEL GANTAR:</speaker>

               <p>Hvala lepa. Gospod podpredsednik, spoštovane kolegice in kolegi! Predlog zakona o
               javnem naročanju na vodnem, energetskem in transportnem področju in na področju
               poštnih storitev ureja javna naročila na področjih, ki so po svoje specifična in
               zahtevajo drugačno regulacijo postopkov javnega naročanja, kot to velja za dobavo
               blaga in storitev, ki so prosto dostopne na trgu. Katere so te posebnosti? Prvič, kot
               opažamo, so to dejavnosti, ki imajo pretežno oziroma izključno omrežni oziroma mrežni
               značaj izvajanja dejavnosti ali storitev, je torej povezano z izgradnjo in
               upravljanjem omrežij, na katerih je razmeroma težko, v nekaterih primerih pa sploh
               nemogoče zagotavljati konkurenco ponudnikov na istem omrežju. Podvajanje omrežij pa
               je v nekaterih primerih ekonomsko in tehnično nesmiselno. Izjema iz tega pravila so
               elektronske komunikacije, ki so prav zato izvzete iz tega zakona. Drugič, v nekaterih
               primerih gre za dejavnosti in storitve, ki so povezane z "naravnimi monopoli", kot
               recimo pitna voda, ali pa so to dejavnosti, ki jih je pod enakimi pogoji potrebno
               zagotavljati vsem ali pa je upravljanje te dejavnosti obveza, ki je naložena
               uporabnikom in izvajalcem, kot je na primer odvajanje in čiščenje odpadnih voda. Zato
               v teh primerih trg ne more delovati perfektno ali pa sploh ne more delovati. Te
               dejavnosti pri nas običajno opredeljujemo s pojmom gospodarske javne službe, ki bi ga
               prav tako morali spremeniti. Je pa res, da ta zakon že spreminja nekatere
               neživljenjske določbe iz zakona o gospodarskih javnih službah, predvsem kar zadeva
               postopke naročanja. Sam se v predstavitvi stališča poslanskega kluba LDS ne bom
               podrobneje spuščal v prepisovanje in ponavljanje ciljev zakona in poglavitnih
               rešitev, vendar bi želel opozoriti na nekaj stvari ob tem zakonu. Naslov zakona v
               celoti ne ustreza materiji, ki jo obravnava, vodno področje je opredeljeno preširoko,
               saj se zakon nanaša samo na vodooskrbo ter odvajanje in čiščenje odpadnih voda. Na
               vodne inženirske objekte, kot to imenuje direktiva, pa le tedaj, kadar ti objekti
               poleg drugih namenov zagotavljajo tudi pitno vodo. Postavljeno je pravilo, kadar gre
               za več kot 20% celotne vode za vodooskrbo, ki se zagotavlja s temi objekti, gre za
               objekte po tem zakonu. Torej vodnogospodarski objekti, kot jih poznamo pri nas ali
               kot jim pravi direktiva - vodni inženirski objekti, kot so jezovi, protipoplavni
               nasipi, mokri in suhi zadrževalniki, današnji sistemi, ukrepi in objekti za
               zadrževanje voda, ne sodijo med predmet tega zakona, se pa pri nas razume, kot da gre
               za vodno področje. Zato predlagam, da predlagatelj, to je vlada, za drugo branje
               razmisli o spremembi naslova zakona, da ne bo zmede v zvezi s predmetom, ki ga zakon
               zajema. Uvodno besedilo, tu mislim na predhodno obrazložitev, pa tudi samo besedilo
               členov bi potrebovalo temeljito lekturo, saj je razvidno, da so sestavljalci
               prepisovalci iz obrazložitev direktive, pri tem pa niso imeli posebnega posluha za
               jezik, ki je mestoma tudi slabo razumljiv. Sicer pa v poslanskem klubu LDS menimo, da
               je posebna ureditev javnega naročanja na področju, ki ga pokriva zakon, potrebna in
               zakon v načelu podpiramo. Zakon naj bi prispeval k večji transparentnosti,
               učinkovitosti in ekonomičnosti javnih naročil na tem področju in s tem tudi k večji
               kvaliteti storitev. Poleg že znanih postopkov javnega naročanja podpiramo uvedbo
               javnega naročanja po tako imenovanem okvirnem sporazumu za ponavljajoče se dobave
               vnaprej določljivega in opredeljivega blaga ob kriterijih in določbah, kot so zakon,
               bo to gotovo po našem mnenju omejilo možnosti razbijanja naročil na manjše vsote in
               izogibanje poem postopkom javnega naročanja. Podpiramo tudi uvedbo dinamičnega
               nabavnega sistema s pomočjo elektronskega naročanja za ponavljajoče dobave. Upamo, da
               bo ministrstvo ta sistem lahko vzpostavilo v predvidenem roku.</p>
               <p>Seveda podpiramo tudi kriterije, ki so tu običajni in so praviloma že veljali tudi do
               sedaj, se pravi, da se pred naročanjem upošteva predvsem okoljske, pa tudi socialne
               standarde in kriterije. Ob tem bi posebej omenil tudi to, da izražamo podporo tistim
               določbam in ureditvam, ki se nanašajo na javna naročila gradenj in storitev. Ta
               naročila imajo vrsto posebnosti, posebej v primeru gradenj gre za značilno, recimo
               temu sestavljeno dejavnost, torej z več izvajalci in podizvajalci, zajema projektivno
               dejavnost, projektiranje, samo izvedbo del, pri izvedbi del pa številne raznovrstne
               dejavnosti. Ker še ne razpolagamo s seznamom dejavnosti na področju gradenj, kar
               zakon predvideva, ne moremo razbrati, ali bo po uveljavitvi zakona tudi Dars moral
               preiti na javno naročanje po tem zakonu. Po določenih kriterijih iz tega zakona da,
               po določenih pa seveda ne. Zato bi želel odgovor na to vprašanje. Ali bodo tudi ta
               podjetja prešla na ta sistem?</p>
               <p>Dobro je, posebej bi poudaril, da je dobro, da je v 35. členu, ki ureja javno
               naročilo po postopku s pogajanji brez predhodne objave, v 3. točki omogočena oddaja
               naročila po tem postopku zaradi varovanja tehničnih ali umetniških zahtev pri izvedbi
               javnega naročila. Mi smo imeli v preteklosti kar nekaj komičnih situacij, ko je
               izbrani avtor na arhitekturnem natečaju bil že vnaprej izločen iz kandidiranja za
               izdelavo projektne dokumentacije, recimo, za pridobitev gradbenega dovoljenja, saj je
               natečaj za pridobitev te dokumentacije temeljil prav na njegovem projektu in je torej
               prav tisti, ki mu je bila zaupana idejna in konceptualna rešitev objekta, bil potem
               izločen, da ta objekt pripelje tudi do konca. Ta zakon na tem področju to ureja in
               upam, da ureja to tudi zakon o javnih naročilih, ki smo ga včeraj obravnavali. Sicer
               pa od predlagatelja zakona za drugo branje pričakujemo, da bo tudi predlagal osnutek
               uredbe iz sprejetega člena zakona, ki ga izda vlada in navaja seznam naročnikov po
               tem zakonu, da bo predlagal osnutek seznama storitev A in seznama storitev B, ki jih
               navaja 25. člen zakona.</p>
               <p>Predlog zakona v poslanskem klubu podpiramo. Želimo odgovore na vprašanja, ki smo jih
               postavili, in predvsem nas tudi zanima, ali so se sestavljavci zakona, ki jih še
               posebej pozdravljam, ampak so že odšli, posvetovali tudi s tistimi izvajalci in
               naročniki, ki imajo izkušnje na področju naročanja in izvajanja takšnih storitev in
               opravili in del, prav glede praktičnih problemov pri izvajanju zakona. Tega v tem
               trenutku ne znamo dobro presoditi. Hvala lepa.</p>
            </sp>
            <sp xml:id="SDZ4-Redna-20-2006-09-29.sp64">

               <speaker>PODPREDSEDNIK SAŠO PEČE:</speaker>

               <p>Hvala. Nadaljujemo s predstavitvami. Poslanec Janko Veber bo predstavil stališče
               poslanske skupine Socialnih demokratov. Izvolite.</p>
            </sp>
            <sp xml:id="SDZ4-Redna-20-2006-09-29.sp65">

               <speaker>JANKO VEBER:</speaker>

               <p>Hvala za besedo, podpredsednik. Lep pozdrav kolegicam in kolegom! Predlog zakona o
               javnem naročanju na vodnem, energetskem, transportnem področju in področju poštnih
               storitev je zagotovo eden od zakonov, ki ga potrebujemo, saj gre za dejavnosti, ki
               jih ne moremo uvrstiti v enak rang kot vse ostale, ki jih rešujemo skozi klasičen
               zakon o javnem naročanju. Vendar ugotavljamo, da se pri pripravi tega zakona, nekako
               kot vse kaže, ne zavedamo razmer, ki jih imamo v Sloveniji, saj pri oceni stanja in
               razlogov za sprejem zakona lahko ugotovimo, da sta dva razloga sicer jasno zapisana.
               Prvi razlog za sprejem zakona je sama direktiva in prenos teh predpisov v naš pravni
               red, naslednji glavni razlog pa je zagotovo tudi zelo jasen, saj gre za sektor, gre
               za zaprtost trgov, na katerih delujejo ta podjetja, in seveda gre tudi za izključne
               in posebne pravice, ki jih podelijo ali države ali lokalne skupnosti, in nenazadnje
               gre tudi za javnost podatkov, določenih, o stanju omrežja in objektov, ki jih
               potrebujemo za to, da se energetika, vodno gospodarstvo, predvsem to dvoje, opravlja
               na učinkovit in kvaliteten način. Seveda pa ti podatki ne morejo biti vedno javno
               dostopni vsakemu, tako da je potrebno za to predpisati poseben zakon. Manjka pa pri
               opisovanju tega zakona predvsem v prvem poglavju že ocena stanja. Da bi lažje in
               učinkoviteje oblikovali rešitve v tem zakonu, bi nujno potrebovali prikaz stanja
               omrežja in upravljavcev v Sloveniji. Kajti imamo zelo različno urejeno predvsem
               področje pri vodooskrbi in upravljanje z vodovodnim omrežjem, imamo tudi izjemno
               različne oblikovane občine v našem okolju in to prinaša za seboj nujnost analize tega
               stanja in pravzaprav potem tudi pričakovati ukrepe skozi zakon o javnem naročanju na
               tem področju.</p>
               <p>Nekoliko lažje se mi zdi, da bo mogoče ta zakon in direktivo uvajati na področju
               plina in toplote in tudi električne energije. Gre vendarle za omrežje, ki kolikokrat
               poteka kot daljinsko omrežje in je prepredeno po vsej državi ali pa vsaj po kakšni
               regiji. Nimamo pa podatka o tem, koliko dobaviteljev ali toplote ali plina ali vode
               bi se lahko vključevalo v javni razpis za dobavo enega od teh asortimentov, seveda v
               posamezno mesto, v posamezno regijo. Pa predvsem verjetno so zanimiva na tem področju
               mesta, kajti zakon in evropska direktiva tudi omejuje višino oziroma postavlja
               limite, za katere zneske se zakon uporablja in za katere ne, tako da gre recimo tudi
               za zneske, ki so nad 32 milijonov in podobno, ali pa za zneske pri drugem področju
               višji od milijard in 260 milijonov. Skratka, tudi ta kaže samo limitiranje uporabe
               tega zakona na te zneske, da v Sloveniji resnično potrebujemo v okviru tega zakona
               dober opis obstoječega stanja na celotnem omrežju in seveda predvsem možnih
               upravljavcev s temi omrežji oziroma s temi javnimi storitvami. Ko bomo imeli ta
               prikaz narejen, bomo lahko govorili o tem, da zakon ni zgolj prepisovanje direktive,
               ampak je dejansko prenos direktive na slovensko ozemlje in s tem tudi izboljšanje,
               vsaj upajmo tako v naši poslanski skupini, razmer na tem javnem sektorju. Hvala.</p>
            </sp>
            <sp xml:id="SDZ4-Redna-20-2006-09-29.sp66">

               <speaker>PODPREDSEDNIK SAŠO PEČE:</speaker>

               <p>Hvala vam. Poslanec Martin Mikolič bo predstavil stališče poslanske skupine Nove
               Slovenije. Izvolite.</p>
            </sp>
            <sp xml:id="SDZ4-Redna-20-2006-09-29.sp67">

               <speaker>MARTIN MIKOLIČ:</speaker>

               <p>Hvala lepa. Prisrčno pozdravljeni! Zahteva naročnikov in ponudnikov po večji
               preglednosti javnih naročil je v poslanski skupini Nove Slovenije našla podporo.
               Predlog zakona o javnem naročanju na vodnem, energetskem in transportnem področju in
               področju poštnih storitev tej zahtevi še dodatno sledi. Zaradi posebnega razmerja
               države do subjektov teh sektorjev, na primer podeljevanje izključnih pravic in
               posledične zaprtosti tega trga, je ureditev javnih naročanj na infrastrukturnih
               sektorjih izvzeta iz splošnega zakona o javnih naročilih. Predlog zakona natančno
               opredeli, za katere dejavnosti se uporablja, kateri subjekti so ga dolžni uporabljati
               in za katera javna naročila gre. Pri tem velja omeniti postopno liberalizacijo trga
               javnih naročil. Namreč, če je neka dejavnost enkrat izpostavljena konkurenci na trgu,
               do katerih dostop ni omejen, preneha biti predmet urejanja po tem zakonu in če se za
               neko dejavnost izkaže, da zanjo velja ne samo prost vstop, ampak da tudi deluje v
               pogojih učinkovite konkurence, je mogoče omejitve, ki jih določa zakon tudi ukiniti.
               Izhajajoč iz sprejetih direktiv oba predloga zakonov o javnem naročanju uvajata
               uporabo elektronskih sredstev, kar znatno pripomore k skrajšanju postopkov. Tudi v
               tem predlogu zakona v poslanski skupini Nove Slovenije izpostavljamo urejanje
               finančne discipline v primerih, ko ponudniki nastopajo s podizvajalci. Težav, ki jih
               je prinesla praksa, ni mogoče rešiti zgolj z visoko obrestno mero, saj podizvajalci
               nastopajo iz finančno šibkejše pozicije, ko jih nelikvidnost lahko prisili v zaprtje
               dejavnosti, postopki izterjave pa so predragi in predolgotrajni. Naša poslanska
               skupina predlog zakona podpira tudi zaradi poenostavitve togih pravil v okviru
               naročanja, kar odpravlja administrativne ovire. Med njimi še posebej uvedbo
               enostavnega sistema za objavo na portalu javnih naročil. Javna naročila v Republiki
               Sloveniji so v letu 2005 presegla, kot smo že včeraj slišali, 441.3 milijarde
               tolarjev brez DDV-ja oziroma 1,8 milijard evrov letno, kar znaša 25,6% odhodkov
               proračuna Republike Slovenije za preteklo leto. Torej, v lanskem letu je bil delež
               javnih naročil 6,7% točk bruto družbenega proizvoda. Kot smo v poslanski skupini Nove
               Slovenije že poudarili, je prav zaradi takšnega obsega javnih naročil potrebno
               razmisliti o limitih, nad katerimi je potrebno javno naročilo objaviti na portalu.
               Zagotoviti je namreč potrebno ustrezno kakovost zbranih podatkov, da bodo sevali
               realno sliko oddaje javnih naročil. Vsekakor v poslanski skupini predlog zakona
               podpiramo.</p>
            </sp>
            <sp xml:id="SDZ4-Redna-20-2006-09-29.sp68">

               <speaker>PODPREDSEDNIK SAŠO PEČE:</speaker>

               <p>Hvala. Kolega Josip Bajc bo predstavil stališče poslanske skupine Slovenske ljudske
               stranke. Izvolite.</p>
            </sp>
            <sp xml:id="SDZ4-Redna-20-2006-09-29.sp69">

               <speaker>JOSIP BAJC:</speaker>

               <p>Hvala, gospod podpredsednik. Spoštovana predstavnika ministrstva za finance, kolegice
               in kolegi, ki vztrajate kljub petku in opoldanski uri, da nas poslušate, ko
               predstavljamo bodisi v svojem imenu bodisi stališča strank, zastopanih v tem
               parlamentu. Predlog zakona o javnem naročanju na vodnem, energetskem, transportnem
               področju in področju poštnih storitev sledi istim ciljem kot predlog zakona o javnem
               naročanju, ki smo ga včeraj obravnavali in ob njegovi predstaviti stališč Slovenske
               ljudske stranke smo izrazili tudi nekaj bistvenih pripomb na nekatera določila. Ob
               tem pa ta zakon, ki ga danes obravnavamo, ureja posebnosti, ki so značilne za javna
               naročila na področjih, ki izhajajo iz samega naslova zakona. Zakon je pripravljen v
               skladu z načeli in določbami direktive evropskega parlamenta in sveta iz leta 2004.
               Za področje javnega naročanja, ki jih ureja ta zakon, je značilna zaprtost trga, zato
               je zanj potrebna posebna obravnava. Včeraj smo pri obravnavi predloga zakona o javnem
               naročanju opozorili na nekatere pomanjkljivosti in podnormiranost predloga zakona
               glede določenih postopkov izvedbe javnih naročil.</p>
               <p>Tudi pri tem zakonu se nekatere pomanjkljivosti ponavljajo. Vendar, kot smo
               poudarili, jih je možno do druge obravnave ustrezno popraviti. V skladu z direktivo
               zakon prinaša široko sproščanje konkurence brez omejevanja vstopa zainteresiranih
               ponudnikov posameznih storitev. Konkurenca na področju energije, transportnih in
               poštnih storitev je nemogoča in pogosto tudi omejena. Menimo, da bo predlagani zakon
               doprinesel k bolj intenzivnemu razvoju trga na področjih, kjer je zaenkrat, vsaj pri
               nas, trg relativno zaprt. Večja konkurenca različnih ponudnikov pa prinaša vrsto
               prednosti tako za javna naročila oziroma naročnike kot tudi za uporabnike posameznih
               storitev, ki jih ureja ta zakon.</p>
               <p>V Slovenski ljudski stranki bomo predlog zakona podprli kot primerno podlago za
               nadaljnjo obravnavo, pri čemer še enkrat ponavljam, da je potrebno podrobno proučiti
               področja, na katere smo imeli pripombo ob obravnavi včeraj obravnavanega zakona o
               javnem naročanju in ki se ponavljajo tudi v predlogu zakona o javnem naročanju na
               vodnem, energetskem, transportnem področju in področju poštnih storitev. Hvala lepa.
            </p>
            </sp>
            <sp xml:id="SDZ4-Redna-20-2006-09-29.sp70">

               <speaker>PODPREDSEDNIK SAŠO PEČE:</speaker>

               <p>Hvala vam. Končali smo s predstavitvijo stališč poslanskih skupin. In kot ponavadi
               prehajamo na splošno razpravo poslank in poslancev. Prvi ima besedo kolega Kristijan
               Janc.</p>
            </sp>
            <sp xml:id="SDZ4-Redna-20-2006-09-29.sp71">

               <speaker>KRISTIJAN JANC:</speaker>

               <p>Hvala lepa za besedo. Jaz sem ta predlog zakona o javnem naročanju, ki nekako
               nadaljuje včerajšnjo razpravo, ki je bila zelo podobna, gre danes bolj za uskladitve
               za določbo in direktive, pa za neko specifično področje, ki je zelo sicer pomembno za
               državo kot tako, kot investitorja, in se mi zdijo te dosedanje izkušnje, ki so na tem
               področju bile in so, da se to vnese v ta nov predlog zakona o javnem naročanju, ki je
               s strani države predvsem bolj poenostavljen, bolj jasen, bolj pregleden, in to
               posebno področje poštnih storitev, ki je bilo doslej res zelo omejeno kar se tiče
               konkurence in teh dostopov. Ta korak se mi zdi pozitiven, ne nazadnje tudi postopek s
               pogajanji, ki je pomembna stvar, kajti kot naročnik ima to možnost, da se lahko tudi
               pogodi za bolj ugodno ceno, da poenostavlja postopke, da dopušča konkurenco,
               transparentnost. To so stvari, ki gredo v pravo smer javnega naročanja. Verjamem, da
               bo prva splošna razprava, ki je sicer v teku, dala še kakšne nove, morda pozitivne
               korake predlagatelju, kaj naj še popravlja. Zagotovo tisto, o čemer smo govorili
               včeraj, elektronsko naročanje, dražba, to so koraki naprej v to smer, da se tudi ta
               tehnologija upošteva v tem javnem naročanju. Včeraj sem jasno poudaril, da bi
               vendarle vzeli tiste gole formalnosti malo na stran in malo bolj pogledali vsebino
               ponudbe. To se mi zdi zelo ključnega pomena. Da se ne lovimo na vejicah, klicajih,
               vprašajih, ampak na vsebini ponudbe, na tistem, kaj ponuja ponudnik s ceno, kvaliteto
               in tako naprej. In tukaj mislim, da ta zakon temu sledi in da je cilj, da se na tak
               način izboljša uporaba javnih sredstev, kajti tukaj je ključni problem. Tukaj se
               vrtijo tudi velika sredstva letnega proračuna, državnega pa tudi lokalnega. Verjamem,
               da bo ta zakon temu sledil in omogočil, zato ga bom tudi sam z veseljem podprl, ker
               gre v pravo smer javnega naročanja. Hvala lepa.</p>
            </sp>
            <sp xml:id="SDZ4-Redna-20-2006-09-29.sp72">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo dajem poslancu mag. Tomažu Štebetu.</p>
            </sp>
            <sp xml:id="SDZ4-Redna-20-2006-09-29.sp73">

               <speaker>MAG. TOMAŽ ŠTEBE:</speaker>

               <p>Hvala lepa, gospod predsedujoči. Jaz sem v tem zakonu pravzaprav poiskal samo temo iz
               nekje 44., 45. člena. Gre namreč za velik problem, ki ga vidim, da se pri izločilnih
               pogojih oziroma referencah zahtevajo vedno tehnični ali ekonomski kriteriji in
               podobni kriteriji, ki se nanašajo na subjekt, na ponudnika, na bodočega izvajalca. Na
               ta način na primer z limitiranjem oziroma pogojevanjem oziroma izločanjem tistih
               ponudnikov, ki nimajo referenc poslov v višini recimo 200 milijonov za razpisan
               posel, ki je recimo tudi 200 milijonski, enostavno novi ponudniki, ki bi na trg
               prišli in želeli konkurirati za take posle, nikoli ne morejo pridobiti te reference,
               nova firma. Menim, da je taka referenca, tudi tehnični pogoj, itd., odvisna od ljudi,
               ki sodelujejo kot izvajalci ali podizvajalci pri konkuriranju oziroma kasnejši
               izvedbi. Tak način, ki je še vedno v tem predlogu zakona koncipiran, je tudi do sedaj
               splošna praksa, enostavno pomeni, da nova podjetja, novi izvajalci ne uspejo nikakor
               prebiti te blokade. S tem zaviramo liberalizacijo in konkurenčnost na trgu.
               Predlagam, da se členi korigirajo v tem smislu, da se zahtevajo ustrezne reference in
               se nanašajo na izvajalce kot osebe pri ponudniku ali podizvajalce. Na ta način
               preprosto povedano, strokovnjaki iz velike firme lahko preidejo v svoja lastna
               podjetja in z referencami kot ljudje, kot strokovnjaki tako z zneskovnimi kot
               tehničnimi pogoji lahko konkurirajo v tej novi firmi enakovredno na takih razpisih. S
               tem bi na neki način nujno morali povečati število možnih ponudnikov na razpisih, ki
               niso vezani na že etablirane firme. S takim načinom, ki ga do sedaj v praksi pogosto
               uporabljamo, enostavno preprečujemo, da bi novi izvajalci lahko pri takih ponudbah
               sodelovali, ker so enostavno izločeni, ker nova firma nikoli ne more priti do take
               reference, enostavno, ker jih že naši razpisi omejujejo.</p>
               <p>Jaz iz svoje prakse vem, da smo še pred, ne vem, 10-imi leti pogosto in jaz tudi sam
               zahtevam v svoji občini, da take pogoje ne postavljamo in da morajo ljudje z lastnimi
               osebnimi referencami dokazovati tovrstne usposobljenosti, seveda resnost posla
               garancija za resnost posla, garancija za izvedbo posla, so zadeve, ki jih mora
               pridobiti taka firma od ustreznih bank. Tako da naročnik nikakor ni izpostavljen
               tveganjem, da ekipa ljudi, ki dokazuje take reference, ne pa podjetje, ker jih še ni
               pridobilo in jih ni moglo pridobiti, če so vedno take omejitve, lahko v bistvu
               postanejo in pridobijo reference tudi v tem smislu, kot je klasično zahtevano. Jaz bi
               prosil, da se v tem smislu stvar liberalizira in da na ta način lahko "new kameri" -
               novi poslovni subjekti enakovredno sodelujejo na takih razpisih. Drugače pa zelo
               podpiram načine licitacije, elektronskih licitacij in vsega tega, celo bi si želel
               licitacijo v smislu za zelo običajne izvedbe, pri katerih je treba spoštovati samo
               ustrezne standarde, da se licitira praktično brez kompliciranih razpisov, ampak se
               samo navede tema razpisa, količine in potem licitatorji pridejo in konkurirajo za
               razna enostavnejša, obsežnejša sicer vzdrževalna dela, zamenjave opreme ali
               česarkoli, kjer zadeve niso vezane na zahtevnost projekta, ampak samo na neke
               količine ali obnove določenih javnih površin ali nabave avtomobilov ali kakšnih
               predmetov, se to zadevo spelje preko enostavnih licitacij, v današnjem času tudi
               elektronskih. Toliko. Hvala lepa.</p>
            </sp>
            <sp xml:id="SDZ4-Redna-20-2006-09-29.sp74">

               <speaker>PODPREDSEDNIK SAŠO PEČE:</speaker>

               <p>Hvala vam. Nadaljujemo z razpravo. Besedo ima poslanec Zvonko Černač. Ga ni.
               Minister, lahko na koncu, lahko pa vmes. Na koncu. Dogovorjeno.</p>
               <p>Naslednji na seznamu prijavljenih je poslanec Vili Trofenik. Ga ni. Besedo pa dajem
               dr. Pavlu Gantarju. Izvolite.</p>
            </sp>
            <sp xml:id="SDZ4-Redna-20-2006-09-29.sp75">

               <speaker>DR. PAVEL GANTAR:</speaker>

               <p>Hvala. Jaz imam še eno vprašanje oziroma pomislek v zvezi z oblikovanjem tega 103.
               člena, ki se nanaša na odločitve žirije, kadar gre za natečaj. Moram reči, da mi ni
               uspelo pregledati in primerjati tega člena z direktivo, ker je verjetno prepisan z
               direktive. Ampak gre za to, da se upošteva anonimnost. Drugi odstavek govori, da mora
               žirija pregledati načrte, projekte, upoštevaje anonimnost. In potem četrti odstavek
               govori, da mora žirija spoštovati anonimnost udeležencev natečaja, da sprejema mnenja
               ali odločitve. In peti, da po potrebi lahko povabi kandidate zaradi pojasnitve
               katerihkoli vidikov projektov, da odgovorijo na vprašanja. Sedaj, tukaj ni povsem
               doti dobro jasno, ali je anonimnost vezana na to, da so kandidati žiriji znani, pa
               ona spoštuje in mora varovati njihovo anonimnost do konca natečaja, ali pa gre za
               anonimne natečaje, kjer se kandidati pojavijo pod šifro in žiriji niso znani, in če
               žiriji niso znani, seveda tudi jih ne more povabiti na razgovor. Zdaj - ali eno ali
               drugo. In bi prosil, da to dobro pregledate, ker sta oba sistema možna in oba imata
               prednosti in slabosti, je pa prav, da gre za reguliranje te zadeve, bi pa prosil, da
               to natančno preverite, ali je točno tako kot je v direktivi, da se razčisti ta
               nejasnost. Hvala lepa.</p>
            </sp>
            <sp xml:id="SDZ4-Redna-20-2006-09-29.sp76">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo dajem poslancu Jožefu Jerovšku. Ga ni. In besedo ima kolega Bojan
               Starman.</p>
            </sp>
            <sp xml:id="SDZ4-Redna-20-2006-09-29.sp77">

               <speaker>BOJAN STARMAN:</speaker>

               <p>Hvala lepa, gospod podpredsednik. Rad bi izrabil to priliko, da bi povedal tudi
               mnenje Slovenske ljudske stranke glede predlaganega zakona.</p>
            </sp>
            <sp xml:id="SDZ4-Redna-20-2006-09-29.sp78">

               <speaker>PODPREDSEDNIK SAŠO PEČE:</speaker>

               <p>Katere stranke?</p>
            </sp>
            <sp xml:id="SDZ4-Redna-20-2006-09-29.sp79">

               <speaker>BOJAN STARMAN:</speaker>

               <p>Slovenske demokratske stranke. Na vsak način bomo predlagani zakon podprli. Prinaša
               veliko stvari, ki bodo izboljšale konkurenčnost, dostop konkurence do tega trga, in s
               tem seveda upamo, da bo tudi doprinesel k temu, da bodo ta naročila cenejša in da
               bomo kaj prihranili na naši javni porabi. Že pri naročilih zakonov o javnem naročanju
               sem podal eno misel, da je mogoče potrebno v zakonu nekje najti eno klavzulo oziroma
               nek dodatek, ki bi na nek način omejeval oziroma dopuščal možnost - ali v prekrškovni
               strani ali kjerkoli že - da kljub vsem predpisom in vsem, kar je definirano v samih
               postopkih, nekdo sklene za državo oziroma za naročnika škodljivo pogodbo, kar je na
               nek način iz tega možno narediti, če izbere tako imenovani ekonomski kriterij, ki ne
               more biti natančno definiran. Mislim, da je to ena od zelo pomembnih stvari, da se na
               nek način zagotovi vsaj neka kontrola oziroma neka možnost sankcioniranja tega, ki bi
               neracionalno trošil sredstva. V vseh zakonih je ta zadeva enaka. Še enkrat - poslanci
               Slovenske demokratske stranke, ne kakršnekoli druge, bomo ta zakon podprli in želimo,
               da ga bomo čim hitreje tudi lahko začeli uporabljati. Hvala lepa.</p>
            </sp>
            <sp xml:id="SDZ4-Redna-20-2006-09-29.sp80">

               <speaker>PODPREDSEDNIK SAŠO PEČE:</speaker>

               <p>Hvala vam. In na koncu še minister Bajuk, izvolite.</p>
            </sp>
            <sp xml:id="SDZ4-Redna-20-2006-09-29.sp81">

               <speaker>DR. ANDREJ BAJUK:</speaker>

               <p>Hvala lepa, gospod predsedujoči. Spoštovani! Najprej bi se vam res lahko iz srca
               zahvalil za vse te komentarje in opozorila. Določene stvari so resnično pomembne, da
               jih moramo še pregledati. Res je, če grem konkretno na 103. člen, kot ste sami
               ugotavljali, je prevedeno v slovenščino to, kar je v direktivi sami, in že samo
               branje odpira to možnost neke nedorečenosti med petim odstavkom in pa prvim in
               drugim. Prav gotovo bomo to tudi proučili in to razjasnili pred drugim branjem.</p>
               <p>Rad bi tudi omenil ta dvom, ki se tiče tako imenovanega razbijanja naročil. Tudi ta
               možnost je odprta v evropski direktivi. Tega načela prej nismo imeli. Rad bi
               opozoril, da 18. člen, tako kot je predlagan, v svojem prvem odstavku nalaga dolžnost
               naročniku, da mora izračunati ocenjeno vrednost javnega naročila in upoštevaje
               celotno skupno vrednost plačil brez DDV-ja in vključno z možnostjo povečanja obsega
               naročila in katerokoli povečano vrednosti pogodbe zaradi izbire pravilnega postopka
               javnega naročanja. Torej, postopek javnega naročanja je določen na podlagi celote,
               brez DDV-ja, plus morebitni razni aneksi, ki se pojavljajo potem. Saj veste, kaj se
               nam dogaja na področju javnih naročil. Ne rečejo tej vladi, naši družbi v celoti. To
               načelo je vpisano tako, da se postopek določa na podlagi celote brez DDV-ja,
               vključujoč morebitna povečanja, ravno zato, da ne bi prišlo do tega, česar se vi
               bojite. Mislim, da je to legitimno vprašanje. Upamo, da je pravilno rešeno tako, kot
               je. Na vsak način bomo še enkrat pregledali, da bomo to izpopolnili, če bo to
               potrebno.</p>
               <p>Delitev na sklope je pa ravno zato, da ne bomo imeli takšnih javnih naročil, ki
               zagotovijo posle samo velikim monopolom. Realnost naše družbe je, da smo en agregat
               zelo veliko manjših podjetij, za katere bi morala tudi vlada ustvarjati možnost in
               javni sektor, da lahko sodelujejo, ne pa samo znani velikani, predvsem na področju
               infrastrukture.</p>
               <p>Kar se pa tiče seznama. V 111. členu je določeno, da bo to šlo prek uredbe, prek
               podzakonskega akta. Dejansko pa je seznam v sami direktivi tudi določen kot nek
               dodatek direktive. Nimamo nobenega problema, da vam to ne bi dali v vednost in v
               pregled pred drugim branjem. Nimamo kaj skrivati na tem področju.</p>
               <p>Kar pa se tiče sodelovanja pri pripravi projekta in izvedbi. Ja, to je možnost, ki jo
               odpira direktiva. Ima svoje pasti, prav gotovo jih ima. Mislim, da moramo to tudi
               pregledati, če bo do drugega branja prišlo, da bi se tem pastem skušali izogniti. Na
               vsak način je pa ta možnost kot taka odprta.</p>
               <p>Končno pa so vprašanja, ki se tičejo 32. člena. O tem mislim, da bomo zelo veliko
               razpravljali. Mislim, da smo skušali na vsak način prilagoditi realnost našega
               gospodarstva. Ena stvar so, kakšna so merila, da morajo veljati evropska načela. Kaj
               pa lahko naredimo na podlagi tako imenovanih manjših naročil, ki jih je v našem
               sistemu zelo veliko in največ. Mislim, da je to dobro premišljena zadeva. Če bodo še
               kakšni boljši predlogi prišli, smo pripravljeni tudi to pregledati in še kako vzeti
               na znanje. Zaenkrat bi vztrajali na tem, kar imamo. Če bodo pa dopolnila, bomo pa z
               veseljem tudi sprejeli. To je vse za enkrat, gospod predsedujoči. Hvala lepa.</p>
            </sp>
            <sp xml:id="SDZ4-Redna-20-2006-09-29.sp82">

               <speaker>PODPREDSEDNIK SAŠO PEČE:</speaker>

               <p>Hvala lepa. Ker nam je tudi pri tej točki ostal na razpolago še čas sprašujem, kdo
               želi na podlagi prvega odstavka 71. člena poslovnika državnega zbora še razpravljati
               v povezavi z omenjeno točko? Odpiram postopek prijav. Imamo enega prijavljenega,
               poslanec Pavel Gantar. Izvolite, prosim.</p>
            </sp>
            <sp xml:id="SDZ4-Redna-20-2006-09-29.sp83">

               <speaker>DR. PAVEL GANTAR:</speaker>

               <p>Hvala. Ne bo potrebe imeti 5 minut. Mene veseli, da je gospod minister vzel te naše
               pripombe resno in da jih bo poskušal preveriti. Tudi sami ne vemo, vsaj jaz, kaj
               natančneje je mišljeno, in je treba pač to v neki strokovni diskusiji pač preveriti,
               ampak vseeno bi želel odgovor na vprašanje.</p>
               <p>Jaz sem že prej v uvodnih besedah omenil, kaj je potem z javnimi naročili na področju
               cestne infrastrukture, predvsem avtocest pa tudi drugih? Nekatera določila kažejo na
               to, da bodo ta naročila šla po tem zakonu, nekatere lastnosti cest in cestne
               infrastrukture pa kažejo, da ne. Kaj torej menite, ali bo torej DARS in Družba
               Republike Slovenije za ceste sedaj oddajala javna naročila po tem zakonu ali pa s
               splošnim zakonom o javnih naročilih?</p>
            </sp>
            <sp xml:id="SDZ4-Redna-20-2006-09-29.sp84">

               <speaker>PODPREDSEDNIK SAŠO PEČE:</speaker>

               <p>Hvala. Gospod minister, izvolite.</p>
            </sp>
            <sp xml:id="SDZ4-Redna-20-2006-09-29.sp85">

               <speaker>DR. ANDREJ BAJUK:</speaker>

               <p>Hvala lepa. Odgovor na to vprašanje je pač takšen, kakršen je. V tem sektorju se ne
               vključujejo dejavnosti DARS-a, ker to je zakon, ki gre za energetiko, transport, vode
               pa poštne storitve. Gre po tistem zakonu, o katerem ste razpravljali včeraj, to je
               pa, globalno o javnih naročilih, ker pretežno delo tja spada.</p>
            </sp>
            <sp xml:id="SDZ4-Redna-20-2006-09-29.sp86">

               <speaker>PODPREDSEDNIK SAŠO PEČE:</speaker>

               <p>Hvala. S tem tudi zaključujem razpravo. O predlogu sklepa, da je predlog zakona
               primeren za nadaljnjo obravnavo, bomo v skladu s časovnim potekom seje odločali danes
               v okviru glasovanj, to je čez pol ure, ob 12.30 uri. S tem prekinjam tudi to točko,
               prekinjam sejo zbora, ki jo bomo nadaljevali, kot povedano, ob 12.30.</p>
               <p><stage>(Seja je bila prekinjena ob 11.59 in se je nadaljevala ob 12.30 uri.)</stage></p>
            </sp>
            <sp xml:id="SDZ4-Redna-20-2006-09-29.sp87">

               <speaker>PREDSEDNIK FRANCE CUKJATI:</speaker>

               <p>Spoštovane poslanke, spoštovani poslanci. Prosim, da zasedete svoja mesta. Prehajamo
               na glasovanja zbora o predlogih odločitev. Poslanke in poslance prosim, da preverijo
               delovanje glasovalne naprave.</p>
               <p>Nadaljujemo s <title>prekinjeno 13. točko dnevnega reda - to je z obravnavo predloga
                  resolucije o nacionalnem programu za kemijsko varnost z akcijskimi načrti za
                  prednostna področja v obdobju 2006-2010.</title> Prehajamo na odločanje o resoluciji.
               Ob tem vas obveščam, da me vlada oziroma zakonodajno-pravna služba nista obvestili,
               da bi bila zaradi sprejetih amandmajev na matičnem delovnem telesu resolucija
               neusklajena. Glasujemo. Navzočih je 46 poslank in poslancev, za jih je glasovalo 45,
               proti nihče.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je predlog sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 14. točko dnevnega reda - to je z obravnavo predloga
                  odloka o spremembah in dopolnitvah odloka o programu prodaje državnega finančnega
                  in stvarnega premoženja za leto 2006 in 2007.</title> Prehajamo na odločanje o
               odloku. Ob tem vas obveščam, da me vlada oziroma zakonodajno-pravna služba nista
               obvestili, da bi bil zaradi sprejetih amandmajev na matičnem delovnem telesu odlok
               neusklajen. Glasujemo. Navzočih je 53 poslank in poslancev, za jih je glasovalo 36,
               proti 17.</p>
               <p><stage>(Za je glasovalo 36.)</stage> <stage>(Proti 17.)</stage></p>
               <p>Ugotavljam, da je odlok sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 18. točko dnevnega reda - to je s prvo obravnavo
                  predloga zakona o javnem naročanju na vodnem, energetskem, transportnem področju
                  in področju poštnih storitev.</title> Prehajamo na odločanje o naslednjem predlogu
               sklepa.</p>
               <p>Predlog zakona o javnem naročanju na vodnem, energetskem, transportnem področju in
               področju poštnih storitev, prva obravnava, je primeren za nadaljnjo obravnavo.
               Glasujemo. Navzočih je 59 poslank in poslancev, za jih je glasovalo 52, proti
               nihče.</p>
               <p><stage>(Za je glasovalo 52.)</stage> <stage>(Proti nihče.)</stage></p>
               <p>Ugotavljam, da je zbor predlagani sklep sprejel, zato bo zakona dodeljen v drugo
               obravnavo matičnemu delovnemu telesu. S tem zaključujem to točko dnevnega reda.</p>
               <p>Prehajamo na <title>22. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  SPORAZUMA O MEDNARODNEM PROGRAMU ZA OHRANJANJE DELFINOV.</title> Predlog zakon je v
               obravnavo zboru predložila vlada Republike Slovenije. Predlog zakona je obravnaval
               odbor za zunanjo politiko kot matično delovno telo, ki je zboru pisno poročal.
               Prijavljenih k razpravi ni. Ker matično delovno telo v okviru druge obravnave ni
               sprejelo nobenega amandmaja, v tretji obravnavi amandmajev ni možno vlagati, zato
               prehajamo na odločanje o zakonu. Glasujemo. Navzočih je 57 poslank in poslancev, za
               je glasovalo 55, nihče proti.</p>
               <p><stage>(Za je glasovalo 55.)</stage> <stage>(Nihče proti.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>23. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  EVROPSKE KONVENCIJE ZA ZAŠČITO VRETENČARJEV, KI SE UPORABLJAJO V POSKUSNE IN DRUGE
                  ZNANSTVENE NAMENE.</title> Predlog zakona je v obravnavo zboru predložila vlada
               Republike Slovenije. Predlog zakon je obravnaval odbor za zunanjo politiko kot
               matično delovno telo, ki je zboru pisno poročal. Prijavljenih k razpravi ni. Ker
               matično delovno telo v okviru druge obravnave ni sprejelo nobenega amandmaja, v
               tretji obravnavi amandmajev ni možno vlagati, zato prehajamo na odločanje o zakonu.
               Glasujemo. Navzočih je 59 poslank in poslancev, za je glasovalo 57, nihče proti.</p>
               <p><stage>(Za je glasovalo 57.)</stage> <stage>(Nihče proti.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>24. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  SPORAZUMA MED VLADO REPUBLIKE SLOVENIJE IN VLADO REPUBLIKE HRVAŠKE O MEDSEBOJNI
                  POMOČI PRI CARINSKIH ZADEVAH.</title> Predlog zakona je v obravnavo zboru predložila
               vlada Republike Slovenije. Predlog zakona je obravnaval odbor za zunanjo politiko kot
               matično delovno telo, ki je zboru pisno poročal. Prijavljenih k razpravi ni. Ker
               matično delovno telo v okviru druge obravnave ni sprejelo nobenega amandmaja, v
               tretji obravnavi amandmajev ni možno vlagati, zato prehajamo na odločanje o zakonu.
               Glasujemo. Navzočih je 60 poslank in poslancev, za je glasovalo 58, nihče proti.</p>
               <p><stage>(Za je glasovalo 58.)</stage> <stage>(Nihče proti.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>25. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  SPORAZUMA MED VLADO REPUBLIKE SLOVENIJE IN VLADO REPUBLIKE POLJSKE O SODELOVANJU
                  IN MEDSEBOJNI POMOČI PRI CARINSKIH ZADEVAH.</title> Predlog zakona je v obravnavo
               zboru predložila vlada Republike Slovenije. Predlog zakona je obravnaval odbor za
               zunanjo politiko kot matično delovno telo, ki je zboru pisno poročal. Prijavljenih k
               razpravi ni. Ker matično delovno telo v okviru druge obravnave ni sprejelo nobenega
               amandmaja, v tretji obravnavi amandmajev ni možno vlagati, zato prehajamo na
               odločanje o zakonu. Glasujemo. Navzočih je 59 poslank in poslancev, za je glasovalo
               58, proti nihče.</p>
               <p><stage>(Za je glasovalo 58.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>26. TOČKO DNEVNEGA REDA,</title> to je na obravnavo <title>PREDLOGA ZAKONA
                  O RATIFIKACIJE KONVENCIJE MED REPUBLIKO SLOVENIJO IN BOSNO IN HERCEGOVINO O
                  IZOGIBANJU DVOJNEGA OBDAVČEVANJA IN PREPREČEVANJA DAVČNIH UTAJ V ZVEZI Z DAVKI OD
                  DOHODKA IN PREMOŽENJA.</title>
               </p>
               <p>Predlog zakona je v obravnavo zboru predložila vlada Republike Slovenije. Predlog
               zakona je obravnaval odbor za zunanjo politiko kot matično delovno telo, ki je zboru
               pisno poročal. Prijavljenih k razpravi ni. Ker matično delovno telo v okviru druge
               obravnave ni sprejelo nobenega amandmaja, v tretji obravnavi amandmajev ni možno
               vlagati, zato prehajamo na odločanje o zakonu. Glasujemo. Navzočih je 59 poslank in
               poslancev, za je glasovalo 58, proti nihče.</p>
               <p><stage>(Za je glasovalo 58.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>27. TOČKO DNEVNEGA REDA,</title> to je na obravnavo <title>PREDLOGA ZAKONA
                  O RATIFIKACIJI OPCIJSKEGA PROTOKOLA H KONVENCIJI PROTI MUČENJU IN DRUGIM KRUTIM,
                  NEČLOVEŠKIM ALI PONIŽEVALNIM KAZNIM ALI RAVNANJU.</title>
               </p>
               <p>Predlog zakona je v obravnavo zboru predložila vlada Republike Slovenije. Predlog
               zakona je obravnaval odbor za zunanjo politiko kot matično delovno telo, ki je zboru
               pisno poročal. Besedo dajem mag. Majdi Potrata za predstavitev stališča poslanske
               skupine Socialnih demokratov.</p>
            </sp>
            <sp xml:id="SDZ4-Redna-20-2006-09-29.sp88">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Spoštovane poslanke in poslanci! Republika
               Slovenija je pristopila h konvenciji proti mučenju in drugim krutim, nečloveškim ali
               poniževalnim kaznim ali ravnanju leta 1993. Njena dopolnitev z opcijskim protokolom
               pa je za poslansko skupino Socialnih demokratov pomembna potrditev pripravljenosti
               Republike Slovenije, da dejavno in učinkovito zagotavlja človekove pravice in
               svoboščine. S tem protokolom se namreč vzpostavlja sistem rednih obiskov neodvisnih
               mednarodnih in državnih organov vseh krajev, kjer je ljudem odvzeta prostost, tako da
               se prepreči mučenje in druge oblike okrutnega, nečloveškega ali poniževalnega
               ravnanja ali kaznovanja. To je po vedenju o tem, kaj se je dogajalo v iraških
               zaporni, Guantanamu ali v skrivnih zaporih, še toliko bolj pomembno. Protokol omogoča
               ustanovitev nove mednarodne nadzorne institucije, to je pododbora za preprečevanje
               mučenja in drugega okrutnega nečloveškega ali poniževalnega ravnanja in kaznovanja
               Združenih narodov in določa njegove naloge in pooblastila. Prav tako določa konkretne
               pristojnosti državnih preventivnih mehanizmnov preprečevanja mučenja in drugih
               nedopustnih ravnanj in kaznovanj za pogodbenice protokola. Pri tem je posebej
               pomembno zagotavljanje in omogočanje dostopa do informacij, posredovanja informacij
               pododboru in zaščita pred sankcijami proti osebi ali organizaciji, ker je državnemu
               preventivnemu mehanizmu dala resnične ali neresnične informacije, povezane z vsebino
               opcijskega protokola.</p>
               <p>Nadzorne pristojnosti državnega preventivnega mehanizma po opcijskem protokolu so v
               pristojnosti varuha človekovih pravic, njegov del pa so tudi nevladne in humanitarne
               organizacije.</p>
               <p>V poslanski skupini Socialnih demokratov pričakujemo, da bodo delegacije državnega
               preventivnega mehanizma, ki bodo izvajale nadzor nad prostori, kjer so osebe, ki jim
               je odvzeta prostost, pluralne, multidisciplinarne in bodo vključevale tudi
               predstavnike nevladnih organizacij, ker Amnesty International opozarja, da nobena
               slovenska nevladna organizacija v tak nadzor do sedaj ni vključena. To pa je pa
               povezano tudi z dodelitvijo sredstev za opravljanje nadzora nevladnim organizacijam.
               Zato bomo v poslanski skupini Socialnih demokratov zelo natančno pregledali zlasti
               predlog rebalansa proračuna za leto 2007 in pogledali, ali so zagotovljena dodatna
               sredstva za delovanje varuha človekovih pravic in za financiranje nevladnih
               organizacij upoštevana. Pri varuhu človekovih pravic bi bilo namreč treba zagotoviti
               dve novi zaposlitvi, povezani z novimi nalogami. Mi bomo seveda ta protokol podprli.
               Hvala.</p>
            </sp>
            <sp xml:id="SDZ4-Redna-20-2006-09-29.sp89">

               <speaker>PREDSEDNIK FRANCE CUKJATI:</speaker>

               <p>Hvala. Drugih prijavljenih k razpravi ni. Ker matično delovno telo v okviru druge
               obravnave ni sprejelo nobenega amandmaja, v tretji obravnavi amandmajev ni možno
               vlagati, zato prehajamo na odločanje o zakonu. Glasujemo. Navzočih je 54 poslank in
               poslancev, za jih je glasovalo 54, proti nihče.</p>
               <p><stage>(Za je glasovalo 54.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>28. TOČKO DNEVNEGA REDA - TO JE NA OBRAVNAVO PREDLOGA ZAKONA O
                  RATIFIKACIJI KONVENCIJE MED VLADO REPUBLIKE SLOVENIJE IN VLADO REPUBLIKE MOLDOVE O
                  IZOGIBANJU DVOJNEGA OBDAVČEVANJA IN PREPREČEVANJU DAVČNIH UTAJ V ZVEZI Z DAVKI OD
                  DOHODKA IN PREMOŽENJA, S PROTOKOLOM.</title> Predlog zakona je v obravnavo zboru
               predložila vlada Republike Slovenije. Predlog zakona je obravnaval odbor za zunanjo
               politiko kot matično delovno telo, ki je zboru pisno poročal. Prijavljenih k razpravi
               ni. Ker matično delovno telo v okviru druge obravnave ni sprejelo nobenega amandmaja,
               v tretji obravnavi amandmajev ni možno vlagati, zato prehajamo na odločanje o zakonu.
               Za obrazložitev glasu.</p>
            </sp>
            <sp xml:id="SDZ4-Redna-20-2006-09-29.sp90">

               <speaker>MAG. MAJDA POTRATA:</speaker>

               <p>Hvala, gospod predsednik. Jaz se že nekaj časa trudim dokazati ministrstvu za zunanje
               zadeve, da je v slovenskem jeziku korektno poimenovati državo, ki je omenjena v tej
               ratifikaciji, Moldavija. To bom drugič zdaj naredila, da ne bom podprla te
               ratifikacije iz protesta, ker se to ne upošteva. Hvala.</p>
            </sp>
            <sp xml:id="SDZ4-Redna-20-2006-09-29.sp91">

               <speaker>PREDSEDNIK FRANCE CUKJATI:</speaker>

               <p>Hvala. Glasujemo. Navzočih je 56 poslank in poslancev, za jih je glasovalo 50, proti
               3.</p>
               <p><stage>(Za je glasovalo 50.)</stage> <stage>(Proti 3.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>29. TOČKO DNEVNEGA REDA - NA OBRAVNAVO PREDLOGA ZAKONA O
                  RATIFIKACIJI MEDNARODNE KONVENCIJE O NADZORU ŠKODLJIVIH SISTEMOV PROTI OBRAŠČANJU
                  NA LADJAH.</title> Predlog zakona je v obravnavo zboru predložila vlada Republike
               Slovenije. Predlog zakona je obravnaval odbor za zunanjo politiko kot matično delovno
               telo, ki je zboru pisno poročal. Prijavljenih k razpravi ni. Ker matično delovno telo
               v okviru druge obravnave ni sprejelo nobenega amandmaja, v tretji obravnavi
               amandmajev ni možno vlagati, zato prehajamo na odločanje o zakonu. Glasujemo.
               Navzočih je 58 poslank in poslancev, za je glasovalo 58, proti nihče.</p>
               <p><stage>(Za je glasovalo 58.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>31. TOČKO DNEVNEGA REDA - NA OBRAVNAVO PREDLOGA ZAKONA O
                  RATIFIKACIJI SPREMEMB IN DOPOLNITEV AKTOV SVETOVNE POŠTNE ZVEZE.</title> Predlog
               zakona je v obravnavo zboru predložila vlada Republike Slovenije. Predlog zakona je
               obravnaval odbor za zunanjo politiko kot matično delovno telo, ki je zboru pisno
               poročal. Prijavljenih k razpravi ni. Ker k dopolnjenemu predlogu zakona niso bili
               vloženi amandmaji, razprave o členih in amandmajih ni, zato prehajamo na tretjo
               obravnavo, to je na odločanje o predlogu zakona. Ob tem vas obveščam, da me
               zakonodajno-pravna služba oziroma vlada nista obvestili, da bi bil zaradi sprejetih
               amandmajev na matičnem delovnem telesu zakon neusklajen. Glasujemo. Navzočih je 57
               poslank in poslancev, za je glasovalo 57, proti nihče.</p>
               <p><stage>(Za je glasovalo 57.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>32. TOČKO DNEVNEGA REDA - NA POTRDITEV URADNIH PREČIŠČENIH BESEDIL
                  ZAKONOV.</title> Pri tem vas sprašujem, ali kdo nasprotuje, da bi vseh 22 zakonov
               sprejeli v paketu.</p>
               <p>Kdo nasprotuje temu? <stage>(Nihče.)</stage></p>
               <p>Potem dovolite naslednji uvod. Uradna prečiščena besedila je pripravila
               zakonodajno-pravna služba zbora in jih zbor potrdi brez razprave.</p>
               <p>Prehajamo na odločanje o naslednjem predlogu sklepa. Potrdijo se uradna prečiščena
               besedila naslednjih zakonov: zakon o obveznih zavarovanjih v prometu, zakon o
               ustanovitvi občin ter o določitvi njihovih območij, zakon o plačilnem prometu,
               pomorski zakonik, zakon o starševskem varstvu in družinskih prejemkih, zakon o
               medijih, zakon o varstvu novih sort rastlin, zakon o vračanju vlaganj v javno
               telekomunikacijsko omrežje, zakon o pokojninskem in invalidskem zavarovanju, zakon o
               izobraževanju odraslih, zakon o izvrševanju kazenskih sankcij, zakon o izvršbi in
               zavarovanju, zakon o sistemu plač v javnem sektorju, zakon o nadzoru državne meje,
               zakon o tujcih, zakon o spodbujanju tujih neposrednih investicij in
               internacionalizacija podjetij, zakon o letalstvu, zakon o policiji, zakon o Kobilarni
               Lipica, zakon o volitvah v državni zbor, zakon o zaposlovanju in zavarovanju za
               primer brezposelnosti, zakon o zavarovalništvu. Gradiva so objavljena v programskem
               okolju Lotus Notes. Glasujemo. Navzočih je 58 poslank in poslancev, za je glasovalo
               56, nihče proti.</p>
               <p><stage>(Za je glasovalo 56.)</stage> <stage>(Nihče proti.)</stage></p>
               <p>Ugotavljam, da je zbor navedena uradna prečiščena besedila navedenih zakonov
               potrdil.</p>
               <p>S tem zaključujem to točko.</p>
               <p>Prehajamo na <title>33. TOČKO DNEVNEGA REDA, TO JE MANDATNO-VOLILNE ZADEVE.</title> Zbor bo
               v okviru te točke obravnaval predlog predsednika Republike Slovenije za izvolitev
               kandidata za sodnika sodišča prve stopnje v Luksemburgu, 12 predlogov sodnega sveta
               za izvolitev v sodniško funkcijo ter predlog sveta fundacije za financiranje
               invalidskih in humanitarnih organizacij v Republiki Sloveniji za soglasje k
               imenovanju direktorja FIHO. Prehajamo na razpravo in odločanje o posameznih
               predlogih. Najprej predlog predsednika Republike Slovenije za izvolite kandidata za
               sodnika sodišča prve stopnje v Luksemburgu. Predsednik Republike Slovenije dr. Janez
               Drnovšek je na podlagi 6. člena zakona o predlaganju kandidatov iz Republike
               Slovenije za sodnike mednarodnih sodišč državnemu zboru posredoval predlog za
               izvolite gospoda Mira Preka za kandidata za sodnika sodišča prve stopnje v
               Luksemburgu. Predlog je obravnavala mandatno-volilna komisija kot matično delovno
               telo, ki je zboru pisno poročala. Sledi predstavitev stališč poslanskih skupin.
               Gospod Školč. Se tudi odpoveduje. Sledi razprava poslank in poslancev. Besedo ima
               gospod Sajovic, ki je odstoten. S tem zaključujem razpravo. Prehajamo na izvedbo
               glasovanja. V skladu s prvim odstavkom 7. člena zakona o predlaganju kandidatov iz
               Republike Slovenije za sodnike mednarodnih sodišč o izvolitvi državni zbor odloča s
               tajnim glasovanjem. V skladu s prvim odstavkom 92. člena poslovnika vodi tajno
               glasovanje komisija, ki jo sestavljajo predsedujoči ter štirje poslanci, ki jih
               izvoli državni zbor. Poslanske skupine so mi že posredovale predloge za člane
               komisije, ki vodi glasovanje. To so: Franc Jazbec, Rudolf Moge, Matjaž Han, Jožef
               Horvat. Član te komisije sem tudi jaz kot predsedujoči. Ali kdo temu predlogu
               nasprotuje? Ne. Prehajamo na odločanje o taki sestavi komisije. Glasujemo. Navzočih
               je 55 poslank in poslancev, za je glasovalo 55, nihče proti.</p>
               <p><stage>(Za je glasovalo 55.)</stage> <stage>(Nihče proti.)</stage></p>
               <p>Ugotavljam, da je komisija o predlagani sestavi izvoljena.</p>
               <p>V skladu s tretjim odstavkom 92. člena poslovnika državnega zbora bo poslankam in
               poslancem vročena glasovnica tako, da pride vsak poslanec k mizi predsedujočega in
               pove svoje ime in priimek. Glasuje se tako, da se na glasovnici obkroži "za" ali
               "proti". V skladu s petim odstavkom 91. člena poslovnika državnega zbora je
               neizpolnjena glasovnica neveljavna. Neveljavna je tudi glasovnica, iz katere volja
               poslanke oziroma poslanca ni jasno razvidna. V skladu z drugim odstavkom 7. člena
               zakona o predlaganem kandidatu iz Republike Slovenije za sodnike mednarodnih sodišč
               bo predlagani kandidat izvoljen, če bo zanj glasovala večna vseh poslancev, to je 46
               ali več. Glasovali bomo v dvorani v glasovalnih kabinah. Poslanke in poslanci bodo
               izpolnjeno glasovnico oddali v glasovalno skrinjico, ki bo v dvorani na mizi ob
               kabinah za glasovanje. Prehajamo na izvedbo tajnega glasovanja. Prosim, poslance, ki
               mi bodo pomagali pri glasovanju, da se takoj zglasijo v sobi 217, kjer bomo prevzeli
               volilni material. Glasovanje se bo pričelo ob 13.05 ter bo trajalo do 13.20 uri. Po
               končanem glasovanju prosim poslance, ki mi bodo pomagali pri glasovanju, da se
               zberejo v sobi 217. S sejo bomo nadaljevali ob 13.30 uri. Do takrat prekinjam sejo in
               točko.</p>
               <p><stage>(Seja je bila prekinjena ob 13.03 uri in se je nadaljevala ob 13.31 uri.)</stage></p>
            </sp>
            <sp xml:id="SDZ4-Redna-20-2006-09-29.sp92">

               <speaker>PREDSEDNIK FRANCE CUKJATI:</speaker>

               <p>Spoštovane poslanke, spoštovani poslanci, prosim, da zasedete svoja mesta.
               Nadaljujemo s sejo.</p>
               <p>Nadaljujemo s <title>prekinjeno obravnavo 26.a točke - predlog predsednika Republike
                  Slovenije za izvolite kandidata za sodnika sodišča prve stopnje v Luksemburgu</title> . Iz zapisnika o ugotovitvi izida glasovanja za kandidata za sodnika sodišča
               prve stopnje v Luksemburgu. Glasovanje je bilo v prostorih državnega zbora Republike
               Slovenije dne 29. septembra 2006. Razdeljenih je bilo 55 glasovnic. Oddanih je bilo
               55 glasovnic. Neveljavni sta bili dve glasovnici. Veljavnih je bilo 53 glasovnic. Za
               je glasovalo 51 poslancev proti sta glasovala 2 poslanca. Na podlagi izida glasovanja
               je bil z večino glasov vseh poslancev izvoljen kandidat za sodnika sodišča prve
               stopnje v Luksemburgu gospod Miro Prek. Iskreno mu čestitam k tej funkciji.</p>
               <p>Prehajamo na predlog sklepov o izvolitvi v sodniško funkcijo. Sodni svet je državnemu
               zboru predložil 12 predlogov za izvolitev kandidatk in kandidatov v sodniško funkcijo
               na sodniška mesta petih okrajnih sodnic in dveh okrajnih sodnikov na okrajnem sodišču
               v Lenartu, Ljubljani, Šentjurju pri Celju in Celju; dveh okrožnih sodnic in okrožnega
               sodnika na okrožnem sodišču v Novem mestu in Ljubljani in dveh medokrajnih sodnic na
               okrajnem sodišču v Novi Gorici. Želi sekretarka sodnega sveta besedo? Ne. Predloge je
               obravnavala mandatno-volilna komisija kot matično delovno telo ter zboru predložila
               predloge sklepov. Prijavljenih k razpravi ni, zato prehajamo na odločanje o predlogih
               sklepov. Na glasovanje dajem predlog sklepa o izvolitvi v sodniško funkcijo gospe
               Simone Čuš Zamude na sodniško mesto okrajne sodnice na Okrajnem sodišču v Lenartu.
               Glasujemo. Navzočih je 57 poslank in poslancev, za je glasovalo 54, proti nihče.</p>
               <p><stage>(Za je glasovalo 54.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Sabine
               Lavrič na sodniško mesto okrajne sodnice na Okrajnem sodišču v Ljubljani. Glasujemo.
               Navzočih je 56 poslank in poslancev, za je glasovalo 53, proti nihče.</p>
               <p><stage>(Za je glasovalo 53.)</stage> <stage>(Proti nihče.)</stage></p>
               <p>Ugotavljam, da je zbor predlagani sklep sprejel.</p>
               <p>Na glasovanje dajem predlog sklepa o izvolitvi v sodniško funkcijo gospe Tanje Kobal
               Orož na sodniško mesto okrajne sodnice na Okrajnem sodišču v Ljubljani. Glasujemo.
               Navzočih je 57 poslank in poslancev, za je glasovalo 54, proti nihče.</p>
               <p><stage>(Za je glasovalo 54.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Andreje
               Fašun na sodniško mesto okrajne sodnice na Okrajnem sodišču v Ljubljani. Glasujemo.
               Navzočih je 55 poslank in poslancev, za jih je glasovalo 52, proti nihče.</p>
               <p><stage>(Za je glasovalo 52.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospoda Dušana
               Bariča na sodniško mesto okrožnega sodnika na Okrožnem sodišču v Novem mestu.
               Glasujemo. Navzočih je 56 poslank in poslancev, za jih je glasovalo 53, proti
               nihče.</p>
               <p><stage>(Za je glasovalo 53.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Alenke
               Gregorčič na sodniško mesto okrožne sodnice na Okrožnem sodišču v Novem mestu.
               Glasujemo. Navzočih je 55 poslank in poslancev, za jih je glasovalo 52, proti
               nihče.</p>
               <p><stage>(Za je glasovalo 52.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Jasminke
               Jaša Trklja na sodniško mesto okrožne sodnice na Okrožnem sodišču v Ljubljani.
               Glasujemo. Navzočih je 58 poslank in poslancev, za jih je glasovalo 55, proti
               nihče.</p>
               <p><stage>(Za je glasovalo 55.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Lidije
               Zidanšek na sodniško mesto okrajne sodnice na Okrajnem sodišču v Šentjurju pri Celju.
               Glasujemo. Navzočih je 57 poslank in poslancev, za jih je glasovalo 54, proti
               nihče.</p>
               <p><stage>(Za je glasovalo 54.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Janje Ipavec
               na sodniško mesto medokrajne sodnice na Okrajnem sodišču v Novi Gorici. Glasujemo.
               Navzočih je 56 poslank in poslancev, za jih je glasovalo 53, proti nihče.</p>
               <p><stage>(Za je glasovalo 53.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Urške Jazbar
               na sodniško mesto medokrajne sodnice na Okrajnem sodišču v Novi Gorici. Glasujemo.
               Navzočih je 56 poslank in poslancev, za jih je glasovalo 54, proti nihče.</p>
               <p><stage>(Za je glasovalo 54.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospe Mateje
               Kikelj na sodniško mesto okrajne sodnice na Okrajnem sodišču v Celju. Glasujemo.
               Navzočih je 55 poslank in poslancev, za jih je glasovalo 53, proti nihče.</p>
               <p><stage>(Za je glasovalo 53.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Na glasovanje dajem predlog sklepa o izvolitvi v sodniško funkcijo gospoda Gorazda
               Kocjančiča na sodniško mesto okrajnega sodnika na Okrajnem sodišču v Celju.
               Glasujemo. Navzočih je 53 poslank in poslancev, za jih je glasovalo 51, proti
               nihče.</p>
               <p><stage>(Za je glasovalo 51.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>Prehajamo na predlog sklepa o soglasju k imenovanju direktorja Fundacije za
               financiranje invalidskih in humanitarnih organizacij v Republiki Sloveniji. Predlog
               je v soglasju zboru predložil svet Fundacije za financiranje invalidskih in
               humanitarnih organizacij Republike Slovenije, in sicer k imenovanju mag. Janeza Juga
               za predsednika Fundacije za financiranje invalidskih in humanitarnih organizacij v
               Republiki Sloveniji. Predlog je obravnavala mandatno-volilna komisija kot matično
               delovno telo ter zboru predložila predlog sklepa. Sledi predstavitev stališč
               poslanskih skupin. Gospod Jožef Školč.</p>
            </sp>
            <sp xml:id="SDZ4-Redna-20-2006-09-29.sp93">

               <speaker>JOŽEF ŠKOLČ:</speaker>

               <p>Hvala lepa, gospod predsednik. Poslanska skupina LDS bo kandidaturo gospoda Juga za
               predsednika, pardon, za šefe te fundacije podprla. Podprla bo iz razloga, ker je
               slišala veliko pozitivnega ob njegovi predložitvi in nobenega pomisleka, da bi bil
               primeren za opravljanje te funkcije. Ob tej priliki bi vas, predsednik, in tudi vse
               spoštovane kolegice in kolege opozoril na neko nesprejemljivo prakso, ki se dogaja v
               državnem zboru, da posamezne kandidature na glasovanjih padajo, ne da bi bila
               izrečena ena sama beseda zoper primernost kandidata, ne da bi bil izrečen en sam
               pomislek in ob tem, da izpolnjujejo vse formalne pogoje. Ta praksa je nesprejemljiva
               in za državni zbor, bom rekel, tudi zelo nerodna. Državni zbor ima res pravico, da se
               suvereno odloča o vseh stvareh, ki so na dnevnem redu. Je pa, kadar zavrača take
               kandidature, po moji presoji dolžan predlagateljem sporočiti razloge za zavrnitev.
               Tega ne dela. Tega ni naredil ne v primeru te kandidature za FIHO, tega včasih ne
               naredi, ko posamezne kandidate predlaga predsednik republike. Lahko se bo nek dan
               zgodilo, da se bo enako zgodilo s kandidati, ki jih predlaga sodni svet in tako
               naprej. Odgovornost državnega zbora je, da zagotavlja nemoteno funkcioniranje
               inštitucij tam, kjer je njegova pristojnost ta, da imenuje odgovorne osebe. Če nima
               pomislekov, je po moji presoji dolžan to potrditi. Če ima s kom politične račune, to
               ne sodi, bom rekel, v prostor tega, kar je odločanje v državnem zboru.</p>
               <p>Zato, gospod predsednik, vas opozarjam, da koalicije s svojimi listki, mahinacijami
               in tako naprej znižuje ugled državnega zbora, ko zavrača kandidature, ne da bi bilo
               jasno, kaj je s posameznimi kandidati narobe. Mi kot LDS moramo na to opozarjati in
               moramo na nek način priti do tega, da državni zbor začne svoje naloge opravljati. Če
               ima pomisleke proti komu, jih je dolžan sporočiti. Pred kratkim smo imeli težavo z
               namestniki, ki jih je predlagal varuh človekovih pravic, danes imamo težave s
               človekom, ki naj bi vodil razdaljevanje denarja za invalide, na mizo niti nismo
               dobili predloga za svet za radiodifuzijo itn. Tisto, s čimer končujem, državni zbor
               ne bi smel sedaj spet s pritiskom na gumb blagosloviti dogovorov v koaliciji, ker s
               tem znižuje ugled te ustanove. Hvala lepa.</p>
            </sp>
            <sp xml:id="SDZ4-Redna-20-2006-09-29.sp94">

               <speaker>PREDSEDNIK FRANCE CUKJATI:</speaker>

               <p>Hvala. Sledi razprava poslank in poslancev. Gospa Cvetka Zalokar Oražem. Se
               odpoveduje. Drugih prijavljenih ni k razpravi, zato jo zaključujem. Prehajamo na
               odločanje o naslednjem predlogu sklepa: "Državni zbor Republike Slovenije daje
               soglasje k imenovanju mag. Janeza Juga za direktorja Fundacije za financiranje
               invalidskih in humanitarnih organizacij v Republiki Sloveniji." Odpiram prijavo za
               obrazložitev glasu v imenu poslanskih skupin.</p>
               <p>Gospod Potrč, izvolite. Imate besedo. V imenu poslanske skupine.</p>
            </sp>
            <sp xml:id="SDZ4-Redna-20-2006-09-29.sp95">

               <speaker>MIRAN POTRČ:</speaker>

               <p>Hvala lepa, gospod predsednik. Spoštovane kolegice in kolegi! V poslanski skupini
               bomo predlog za imenovanje direktorja Fiha gospoda Juga, podprli.</p>
               <p>Gospod Jug izpolnjuje vse pogoje, bil je drugič na razpis prijavljen in drugič
               predlagan tudi v imenovanje v državni zbor. Nobenega argumenta nismo slišali, da ne
               bi mogel biti direktor. Opravlja funkcijo vršilca dolžnosti. Soglašam, da naj in mora
               državni zbor, kadar se odloča o kandidatih, kjer razpisuje vsa mesta, ne pa, kjer mu
               jih drugi predlagajo, opravljati svoje naloge korektno, mora imeti možnost in
               dolžnost, da pove, zakaj nekoga predlaga in zakaj nekoga ne predlaga in zaradi tega
               menimo, da je nesprejemljivo in nedostojno za državni zbor do kandidatov, če brez ene
               besede, brez argumentov, ne imenuje ali imenuje nekoga na funkcijo, ki je razpisana
               in za katero izpolnjuje pogoje. Vi veste, da smo ne v zvezi s to točko, ampak
               naslednjo točko mandatno-volilne komisije prejšnje seje predlagali tudi razpravo na
               seji kolegija. Jaz pričakujem, da bo, kot ste obljubili na prvi naslednji seji ta
               razprava opravljena. Izražam pa priložnost, da tudi pri tej točki to naše
               nestrinjanje povem. Hvala lepa.</p>
            </sp>
            <sp xml:id="SDZ4-Redna-20-2006-09-29.sp96">

               <speaker>PREDSEDNIK FRANCE CUKJATI:</speaker>

               <p>Hvala lepa. Besedo ima gospod Švagan. Se odpoveduje. Gospod Bajc. Ne, bom odprl
               prijavo za vse tiste, ki želijo obrazložiti svoj glas. Prijava teče. Gospa Zalokar
               Oražem.</p>
            </sp>
            <sp xml:id="SDZ4-Redna-20-2006-09-29.sp97">

               <speaker>CVETKA ZALOKAR ORAŽEM:</speaker>

               <p>Hvala lepa. Jaz bom kandidaturo podprla, kajti mislim, da gospod Jug že kot vršilec
               dolžnosti je fundacijo FIHO, za katero smo v preteklosti slišali tudi marsikatero
               kritično besedo, v zadnjem času postavil na svoje mesto in prav gotovo področje, ki
               ga pokriva in ki naj bi pokrival, zelo zelo dobro pozna.</p>
               <p>Ne nazadnje bi pa kolege in kolegice poslanke rada opozorila tudi na to, da je gospod
               Jug ob 15-letnici naše države s strani državnega zbora prejel tudi posebno zahvalo za
               sodelovanje pri sprejemanju temeljne ustavne listine o samostojnosti in neodvisnosti
               Republike Slovenije. Prepričana sem, da takšnemu človeku prav gotovo lahko ta državni
               zbor da svoje priznanje tudi s tem, da mu omogočimo opravljati funkcijo, ki si jo
               pravzaprav tudi želi opravljati na področju invalidskih organizacij, in prav gotovo
               je tudi zaupanja vredna oseba, drugače bomo pravzaprav negirali tudi to priznanje, ki
               ga je za svoje delo prejel prav od tega zbora. Hvala lepa.</p>
            </sp>
            <sp xml:id="SDZ4-Redna-20-2006-09-29.sp98">

               <speaker>PREDSEDNIK FRANCE CUKJATI:</speaker>

               <p>Hvala lepa. Besedo ima gospod Bajc, izvolite.</p>
            </sp>
            <sp xml:id="SDZ4-Redna-20-2006-09-29.sp99">

               <speaker>JOSIP BAJC:</speaker>

               <p>Hvala, gospod predsednik. Kolegice in kolegi, da ne bom, tako kot sem bil na komisiji
               za mandatna in volilna vprašanja okarakteriziran kot "pajac" s strani kolega Školča,
               zaradi tega, ker se nisem opredelil oziroma ker nisem utemeljil, zakaj sem glasoval s
               praznim listkom, povem in mislil sem, da do danes ni potrebno, da se opredeljuješ, ko
               reče "za" ali "proti" in da ni potrebno za to utemeljevati svoj glas oziroma se
               opredeljevati, da ne bom tudi tokrat podprl kandidature gospoda Juga.</p>
               <p>Mislim, da je nekaj časa že opravljal, tudi uspešno, svojo funkcijo in mislim, da je
               tudi čas, da tudi to fundacijo prevzame nekdo drug, ki bo verjetno enako dobro lahko
               opravljal, kot je gospod Jug, ali pa mogoče še boljše. Samo zaradi sem se javil, da
               povem, kaj se je zgodilo na Kviazu in kako nas nekateri kolegi obdelujejo in
               titulirajo.</p>
            </sp>
            <sp xml:id="SDZ4-Redna-20-2006-09-29.sp100">

               <speaker>PREDSEDNIK FRANCE CUKJATI:</speaker>

               <p>Hvala, gospod Školč.</p>
            </sp>
            <sp xml:id="SDZ4-Redna-20-2006-09-29.sp101">

               <speaker>JOŽEF ŠKOLČ:</speaker>

               <p>Hvala lepa. Spoštovani kolegi, spoštovane kolegice! Če je nekdo že nekaj časa
               opravljal svojo funkcijo in to še uspešno, kot smo ravnokar slišali, potem sem jaz do
               sedaj mislil, da je to razlog za to, da se tako osebo podpre za delo tudi naprej,
               posebej, če se tisti, ki ga iščejo, s tem strinjajo. Zato toliko manj verjamem v to,
               da obstajajo kakšni resni argumenti, razen političnih, za nasprotovanje gospodu Jugu.
               Zato pač ne predgovorniku ne drugim ne verjamem, da so neki razlogi, o katerih bi
               bilo nespodobno govoriti oziroma da se vsi odločajo po čisti vesti. Kolegi, čista
               vest je hkrati uniformirana in na mandatno-volilni komisiji šteje natančno število
               članov koalicije. Tukaj se bo pa spet enako, spet verjetno enako zgodilo - v tako
               čisto vest ni mogoče verjeti. To je, bom rekel, res svetovni unicum, ki ga lahko vaša
               koalicija patentira in izvaža naokoli in predlaga tudi ljudem, ki se ukvarjajo z
               vprašanji vesti in vprašanjem morale v proučitev. Mislim, da bodo presenečeni, kako
               se lahko čista vest naenkrat naseli v tri stranke, vse druge, kot po naključju,
               zapusti.</p>
            </sp>
            <sp xml:id="SDZ4-Redna-20-2006-09-29.sp102">

               <speaker>PREDSEDNIK FRANCE CUKJATI:</speaker>

               <p>Ne vem, kaj bi rekel, ampak gospod Školč, že drugič ste popolnoma zašli iz točke.
               Niste obrazložili svojega glasu, ste se zopet spustili v polemiko, tudi prej pri
               razpravi in prosim, da se držite dnevnega reda. Razprava je bila o kandidaturi mag.
               Janeza Juga. Vi ste vse drugo razpravljali in sedaj tudi obrazložitev glasu. Prosim
               poslanke in poslance, da vendarle vedo, o čem je govora. Želi še kdo razpravljati, je
               še kakšen interes? Izvolite, gospod Anderlič.</p>
            </sp>
            <sp xml:id="SDZ4-Redna-20-2006-09-29.sp103">

               <speaker>ANTON ANDERLIČ:</speaker>

               <p>Glasoval bom za kandidaturo. In to iz preprostega razloga, ker ne smem biti proti
               nečemu, kar so odločili drugi organi in imajo zakonska pooblastila, da o tem
               odločajo. In so določili kandidata za direktorja, ki je zdaj sicer v.d. direktor te
               institucije.</p>
               <p>Mi dajemo soglasje oziroma smo dolžni sporočiti tem, ki imajo originalno pristojnost,
               zakaj k tej kandidaturi ne damo soglasja. Ne pa, da s svojo diskretnostjo, s svojo
               intimno voljo se v sebi odločimo, ali bomo to soglasje dali ali ne. Ali bomo določili
               za direktorja gospoda Juga ali ne. Ni to naša vloga niti naša pristojnost. Jaz nisem
               dobil nobene zavračilne potrditve te kandidature, nobenih argumentov nisem slišal ne
               na komisiji, ki je bila javna, ne danes tukaj. In zato nimam druge izbire, kot da
               pritisnem "za" pri tej kandidaturi. In seveda obžalujem, da se v tej fazi, ko je bil
               opravljen razpis, ko je bil opravljen izbor tistih, ki so za to pooblaščeni, da se v
               tej fazi, ko bi morali dati samo soglasje, pravi naj imajo tudi drugo možnost. Saj
               konec koncev nobene možnosti državni zbor temu gospodu Jugu ni dal, ker mu do sedaj
               kljub temu, da je bil dvakrat v.d., ni dal možnosti, da to funkcijo opravlja. Zakaj?
               Pravite pa, da verjetno je, opravljal je dobro in da so tisti, ki so za to pristojni,
               odločili, da jo naj pa tudi v rednem mandatu opravlja, ne samo v v.d.-jevstvu, sedaj
               pa pravite, da naj ima še kdo drug prilike. Saj niti enkrat mu jo niste dali.</p>
            </sp>
            <sp xml:id="SDZ4-Redna-20-2006-09-29.sp104">

               <speaker>PREDSEDNIK FRANCE CUKJATI:</speaker>

               <p>Hvala. Gospod Veber. Se odpoveduje. Menim, da ni več interesa za obrazložitev.
               Prehajamo na glasovanje. Glasujemo. Navzočih je 56 poslank in poslancev, za je
               glasovalo 19, proti 34.</p>
               <p><stage>(Za je glasovalo 19.)</stage> <stage>(Proti 34.)</stage></p>
               <p>Ugotavljam, da zbor predlaganega sklepa ni sprejel. S tem zaključujem to točko
               dnevnega reda.</p>
               <p>Zaključujem 20. sejo Državnega zbora Republike Slovenije in vam želim lep vikend.</p>
               <p><stage>(Seja je bila končana 29. septembra 2006 ob 13.57 uri.)</stage></p>
            </sp>
         </div>
      </body>
   </text>
</TEI>
