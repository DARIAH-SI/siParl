<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ4-Redna-29-2007-06-22">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|46306BA6272B2274C125731B00244177</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=46306BA6272B2274C125731B00244177</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Redna-29-2007-06-22.DZ" n="29">
               <name>Redna</name>
               <date when="2007-06-22"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Redna-29-2007-06-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 29. seje</stage>
            <stage type="date">(22. junij 2007)</stage>
            <stage type="chairman">Sejo je vodil mag. Vasja Klavora, podpredsednik Državnega zbora.</stage>
            <stage type="time">Seja se je pričela ob 9.00.</stage>


            <sp xml:id="SDZ4-Redna-29-2007-06-22.sp1">

               <speaker>PODPREDSEDNIK MAG. VASJA KLAVORA:</speaker>

               <p>Spoštovane poslanke in poslanci! Nadaljujemo 29. sejo Državnega zbora Republike
               Slovenije.</p>
               <p>Obveščen sem, da se današnje seje ne morejo udeležiti naslednje poslanke in poslanci:
               gospod Stanislav Brenčič, Franc <stage xml:id="SDZ4-Redna-29-2007-06-22.stage5">(Feri)</stage> Horvat, Ivan Jelen, Aurelio Juri, Matej
               Lahovnik, Marko Pavliha, Maria Pozsonec, Vili Rezman, Bojan Starman in mag. Franc
               Žnidaršič.</p>
               <p>Prehajamo na <title xml:id="SDZ4-Redna-29-2007-06-22.title1">25. TOČKO DNEVNEGA REDA - OBRAVNAVA PREDLOGA ZAKONA O VARNOSTI V
                  ŽELEZNIŠKEM PROMETU.</title>
               </p>
               <p>Predlog zakona je v obravnavo zboru predložila Vlada Republike Slovenije. Besedo
               dajem gospodu mag. Božiču, ministru za promet, za dopolnilno obrazložitev. Gospod
               minister, izvolite!</p>
            </sp>
            <sp xml:id="SDZ4-Redna-29-2007-06-22.sp2">

               <speaker>MAG. JANEZ BOŽIČ:</speaker>

               <p>Spoštovane poslanke in poslanci! Lep dober dan želim vsem skupaj! Pri oblikovanju
               predloga zakona je predlagatelj izhajal iz osnovnih predpostavk, da je treba
               implementirati evropski pravni red v našo zakonodajo in izboljšati pravno ureditev
               železniškega prometa na področjih, kjer se je do sedaj pokazalo, da ureditev ni bila
               najboljša. S sprejetjem zakona bosta tako v celoti uvedeni v pravni red Republike
               Slovenije direktivi 2004/49-ES in 2004/50-ES. Prva le v delu, ki ni uveden že z
               Zakonom o železniškem prometu.</p>
               <p>Vsebina predloga zakona prinaša naslednje rešitve. Zagotavlja interoperabilnost
               železniškega sistema, in sicer ta zajema opredelitev železniškega sistema in njegovih
               podsistemov, ki se delijo na strukturne in operativne.</p>
               <p>Natančno je opredeljen vseevropski železniški sistem za konvencionalne hitrosti, ki
               obsega glavne proge in železniška vozila, namenjena za mednarodni promet. Jasno je
               določen pomen in uveljavitev tehničnih specifikacij interoperabilnosti, zlasti
               njihove obvezne neposredne uporabe. Pri uporabi tehničnih specifikacij je bistvena
               vloga varnostnega organa. Pri nas Agencije za železniški promet, ki izvede vse
               potrebne ukrepe za njihovo izvajanje v skladu s predpisom Evropske komisije, s
               katerim se uveljavljajo.</p>
               <p>Natančno so določeni postopki za vključitev v obratovanje posameznih podsistemov,
               pridobitev uporabnega dovoljenja oziroma dovoljenja za obratovanje in pridobitev
               izjave o verifikaciji podsistema. In natančno so določeni pogoji, ki jih morajo
               izpolnjevati priglašeni organi, ter njihove pristojnosti.</p>
               <p>Na drugi strani zagotavlja varen železniški promet. In sicer, da so jasno določene
               obveznosti posameznih subjektov na področju razvoja in zagotavljanja varnosti ter
               njihova medsebojna razmerja in instrumenti, preko katerih se le-ta izboljšuje.</p>
               <p>Določeni so pogoji za posamezne podsisteme, s katerimi se zagotavlja varnost in
               urejenost železniškega prometa, vključno s sistemom inšpekcijskega nadzora. Ohranjene
               so tiste rešitve, ki so se pokazale kot potrebne in učinkovite z vidika zagotavljanja
               varnosti železniškega prometa v sedaj veljavnih predpisih. Po dodatno opravljenih
               usklajevanjih z Zakonodajno-pravno službo Državnega zbora je Odbor za promet
               Državnega zbora sprejel amandmaje, ki so pravno izboljšali besedilo zakona. Ker je
               uskladitev navedenih direktiv z našim pravnim redom nujna, saj je rok za uvedbo
               potekel že konec aprila 2006, vložena pa je tudi tožba na sodišču Evropskih skupnosti
               in ker je bilo besedilo zakona z amandmaji dodatno izboljšano, predlagamo Državnemu
               zboru, da zakon na današnji seji sprejme.</p>
               <p>Hvala lepa za ta uvodni del.</p>
            </sp>
            <sp xml:id="SDZ4-Redna-29-2007-06-22.sp3">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Predlog zakona je obravnaval Odbor za promet kot matično delovno telo.
               Prosim predsednika odbora gospoda Josipa Bajca, da predstavi poročilo odbora.</p>
            </sp>
            <sp xml:id="SDZ4-Redna-29-2007-06-22.sp4">

               <speaker>JOSIP BAJC:</speaker>

               <p>Spoštovani gospod podpredsednik, spoštovani minister s sodelavkama in sodelavci,
               spoštovani kolegi in kolegice, ki ste si uspeli vzeti čas, da ste prišli na
               nadaljevanje seje tega Državnega zbora, ne glede na to, da obravnavamo zelo pomembno
               točko dnevnega reda kot nadaljevanje že dveh sprejetih zakonov na področju urejanja
               železniškega prometa.</p>
               <p>Odbor Državnega zbora za promet je na svoji 20. nujni seji dne, 14.6., in
               nadaljevanju 21.6. opravil drugo obravnavo
               predloga Zakona o varnosti v železniškem prometu. Vlada je predlagala, da se predlog
               zakona obravnava po nujnem postopku. Kolegij predsednika Državnega zbora je na svoji
               100. seji dne, 8.6., sprejel sklep, da se predlagani zakon obravnava po nujnem
               postopku.</p>
               <p>K predloženemu zakonu je pisno mnenje podala Zakonodajno-pravna služba Državnega
               zbora dne, 14.6.2007. Skupnost občin Slovenije je podala pripombe k predlogu zakona
               dne, 20.6.2007. V imenu predlagatelja zakona je minister mag. Janez Božič v uvodni
               predstavitvi poudaril poglavitne cilje in predloge rešitev, ki jih predlog zakona
               ponuja in se nanašajo na usklajenost s pravnim redom Evropske skupnosti in Zakonom o
               železniškem prometu na dveh bistvenih področjih: na področju urejanja
               interoperabilnosti in na področju varnosti v železniškem prometu.</p>
               <p>Zakonodajno-pravna služba Državnega zbora je v svojem mnenju opozorila na določbe 1.
               člena predloga zakona, kjer je podana vsebinska predstavitev predmeta zakonskega
               urejanja in ki so po mnenju Zakonodajno-pravne službe Državnega zbora nejasne, in na
               konkretne pripombe k posameznim členom predloga zakona, da jih ne bi našteval - imate
               jih v pisnem poročilu.</p>
               <p>V razpravi so člani odbora menili, da je sprejem predloga zakona nujen, vendar so
               menili, vsaj večina, da je obravnava in sprejem tako pomembne materije pod časovno
               presijo vprašljiva.</p>
               <p>Nekateri člani odbora so predlagali, da bi se obravnava predloga zakona preložila na
               julijsko sejo Državnega zbora, vendar večina tega predloga ni podprla. Nekateri člani
               odbora so tudi menili, da je predstavitev stanja na področju varnosti v železniškem
               prometu skromno predstavljena. Še posebej glede na zelo kratke roke, ki se nanašajo
               na izvedbo potrebnih aktivnosti in investicij za odpravljanje pomanjkljivosti na
               področju varnosti v železniškem prometu. Razen splošnih ugotovitev so člani odbora
               razpravljali tudi o posameznih predlogih rešitev, ki jih predlog zakona prinaša.</p>
               <p>Odbor Državnega zbora za promet je svojo sejo dne, 14.6., prekinil in je kot rečeno
               nadaljeval 21.6. Odbor Državnega zbora za promet je skladno s 126. členom in 131.
               členom Poslovnika Državnega zbora opravil razpravo in glasovanje o posameznih členih
               predloga zakona in o vseh vloženih amandmajih predloga zakona. Pri tem je sprejel
               tudi svoje amandmaje na amandma poslancev koalicije k 27. členu.</p>
               <p>Amandmaji so bili vloženi s strani poslanca gospoda Milana Petka k 16., 19. in 119.
               členu, poslanca Janka Vebra k 85. in 117. členu, ter koalicijskih poslanskih skupin k
               1., 2., 3., 4., 6., 8., 9., 11., 14., 16., 17., 18., 19., 20., 22., 23., 25., 26.,
               27., 28., 29., 30., 31., 33., 36., 39., 40., 41., 43., 45., 48., 49., 53., 56., 76.,
               79., 85., 92., 107., 108., 114., 119. in 121. členu.</p>
               <p>Odbor Državnega zbora za promet je sprejel amandmaje koalicijskih poslanskih skupin
               in amandma poslanca gospoda Janka Vebra k 117. členu.</p>
               <p>Odbor Državnega zbora za promet ni sprejel amandmajev poslanca Milana Petka k 116. in
               119. členu, ter amandma poslanca Janka Vebra k 85. členu.</p>
               <p>Odbor Državnega zbora za promet je po končani razpravi o členih, ter razpravi in
               glasovanju o vloženih amandmajih in amandmajih odbora v skladu s 128. členom
               Poslovnika Državnega zbora glasoval še o vseh členih predloga zakona in jih sprejel.
               Ob upoštevanju sprejetih amandmajev in v skladu s prvim odstavkom 133. člena
               Poslovnika Državnega zbora je pripravljen dopolnjeni predlog Zakona o varnosti v
               železniškem prometu in je sestavni del tega poročila, ki ste ga dobili tudi za
               nadaljevanje današnje seje Državnega zbora. Hvala.</p>
            </sp>
            <sp xml:id="SDZ4-Redna-29-2007-06-22.sp5">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospod Srečko
               Prijatelj v imenu poslanske skupine SNS. Prosim!</p>
            </sp>
            <sp xml:id="SDZ4-Redna-29-2007-06-22.sp6">

               <speaker>SREČKO PRIJATELJ:</speaker>

               <p>Spoštovani minister, spoštovani podpredsednik! Spoštovane sodelavke in sodelavci
               železnic, kolegice in kolegi!</p>
               <p>Ta zakon je na nek način nujen. Pa ne zaradi tega, ker Evropa čaka na njega ali pa
               zaradi tega, ker imamo številne tožbe, ker nismo omogočili svobodnega pristopa do
               železniške infrastrukture. To je manj pomembno.</p>
               <p>Ta zakon je nujen preprosto zaradi tega čeprav ima vrsto amandmajev in skoraj ni
               člena, ki ne bi bil dopolnjen nujen je zaradi tega, ker pogojuje s stališča varnosti
               in urejenosti prometa tiste osnovne pogoje, ki nudijo v bistvu tudi uporabnikom
               železniških storitev varnost.</p>
               <p>Zakaj tega zakona nismo imeli prej? Tudi sam sem se spraševal. Vendar, če ni bilo
               denarja, tudi tega zakona v bistvu brezpredmetno, da bi imeli prej. Danes imamo
               denar. Imamo v bistvu poroštveni zakon, ki nam omogoča globalne posege v železniško
               infrastrukturo. Imamo možnost, da posežemo tudi v tiste segmente, ki danes ogrožajo
               normalno eksploatacijo.</p>
               <p>Naj povem, da smo edina država v Evropi, ki nima 22,5 tonskega osnega pritiska. In da
               takoimenovani interoperabilni vlaki kot to besedo radi uporabljate sami danes pri nas
               ne morejo voziti. Vesel sem, da je Vlada in minister našel toliko poguma, da je tak
               zakon o poroštvu sploh dal v Državni zbor. Kajti ta sredstva močno presegajo skupna
               sredstva za celotni avtocestni program. In mnogo kvazi strokovnjakov se bo danes še
               javilo.</p>
               <p>Verjamem, da boste modrovali tu kar dolgo časa. Dejstvo je eno samo: Ta zakon
               Slovenske železnice potrebujejo preprosto zaradi tega, ker lahko začnemo graditi
               dvotirnost proge Koper-Divača, odpravimo vsa ozka grla. To lahko naredimo takoj po
               tem zakonu. Torej, vključno z obnovo Dravskega mostu, štajerski lobi, gospod
               Petek.</p>
               <p>In kar je najbolj pomembno, zagotovili bomo 22,5 tonski osni pritisk. Če se spomnite,
               ste v tem Državnem zboru odobrili nakup 20 lokomotiv. Te lokomotive stanejo 1
               milijardo tolarjev. Danes vozijo z dvo-tretjinsko močjo zato, ker so vozne mreže
               preslabe, ker je presek tako majhen. Če obremenimo lokomotivo maksimalno dobimo izpad
               vozne mreže.</p>
               <p>Ta zakon bo tudi omogočal dejansko to, kar želimo. Obnovo naprav, se pravi
               signalno-varnostnih tehnik in predpisoval bo evropske norme. Tiste norme, ki so v
               Evropi normalne za izmenjavo vlakov v mednarodnem prometu. To pa pomeni, da ena
               lokomotiva lahko vozi cel vlak od točke A do točke B.</p>
               <p>Zelo preprosto želim povedati vsem zaradi tega, ker verjamem, da se nekateri lovite
               na pike in vejice.</p>
               <p>In tisti, ki boste danes govorili tudi o tem, da ta zakon ni usklajen s socialnimi
               partnerji, vam lahko povem: Ta zakon je usklajen s socialnimi partnerji. Jaz sam sem
               se pogovarjal z vsemi sindikati in komaj čakajo, da ta zakon pride v veljavo, da je
               pravnomočen zardi tega, ker po tem zakonu bo lahko železnica postala eno samo
               gradbišče.</p>
               <p>V Slovenski nacionalni stranki bomo ta zakon z veseljem podprli. Hvala lepa.</p>
            </sp>
            <sp xml:id="SDZ4-Redna-29-2007-06-22.sp7">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Branko Marinič v imenu poslanske skupine SDS.</p>
            </sp>
            <sp xml:id="SDZ4-Redna-29-2007-06-22.sp8">

               <speaker>BRANKO MARINIČ:</speaker>

               <p>Spoštovani minister s sodelavci! Hvala lepa za besedo, spoštovani podpredsednik.
               Spoštovane kolegice in kolegi! Ko govorimo o varnosti železniškega prometa, je
               nedvomno najprej potrebno pogledati malo širše. Kar zadeva predlog sprememb in
               dopolnitev predloga Zakona o varnosti železniškega prometa, ki ga sprejemamo po
               nujnem postopku, je potrebno upoštevati, da direktive Evropske skupnosti, ki smo jih
               že obravnavali in jih tudi sprejeli v Zakonu o železniškem prometu, dodajamo danes še
               Zakon o varnosti v železniškem prometu, ki prav tako povzema dve evropski direktivi
               in jih implementira skozi zakonodajo.</p>
               <p>V Slovenski demokratski stranki se zavedamo pomembnosti javnega prevoznika,
               železnice, in v zvezi s tem potrebno zakonodajo, ki jo sprejemamo.</p>
               <p>Ko govorimo o Zakonu o varnosti železniškega prometa, pa moramo upoštevati neko
               celoto. Celota pa se prav gotovo nanaša na Zakon o železniškem prometu in pa
               poroštveni zakon za vlaganje v javno železniško infrastrukturo. Pogoji za varen
               železniški promet so urejena infrastruktura in pa tehnično brezhibna vlečena in
               vlečna železniška vozila.</p>
               <p>Prav tukaj smo si v SDS-u prizadevali, da bi čimprej ustvarili osnovne pogoje in da
               bi varnost železniškega prometa skozi predlog zakona sprememb in dopolnitev Zakona o
               varnosti v železniškem prometu čimprej kompletirali in tako dali možnost železničarje
               in slovenskim železničarjem kot nacionalnemu prevozniku, da čimprej ustvarijo pogoje
               za normalno delovanje.</p>
               <p>Če bi pogledali malce nazaj, lahko ugotovimo, da je v preteklosti vsaj po pregledu
               dogodkov na železnici bilo prejšnjim vladam skorajda vseeno, kako in kaj počenjajo
               Slovenske železnice. Ko so pa železničarji začeli tarnati, da jim je zmanjkalo
               denarja za plače, jim je država namenila toliko, kolikor je bilo potrebno.</p>
               <p>Mi smo prepričani, da je potrebno spremeniti politiko načina reševanja Slovenskih
               železnic in železničarjev in da je najprej potrebno posodobiti tako kot sem že
               povedal javno železniško infrastrukturo. Nič nam ne pomaga še tako sodoben lepo
               urejen tekstovno in po členih Zakon o varnosti železniškega prometa, če železnice in
               železničarji ne bodo imeli ustvarjenih osnovnih pogojev za varno vožnjo po tirih
               Slovenskih železnic. Številni amandmaji, ki so bili posredovani iz različnih
               poslanskih skupin. Pa tudi od posameznikov, narekujejo zavzemanje za to, da bi
               nekatera področja v tem zakonu uredili morda boljše, pa vendarle smo se tako na
               Odboru za promet kot tudi v naši poslanski skupini soočali s številnimi težavami in
               sledili predlagatelju, da sprejmemo tiste amandmaje, ki resnično prinašajo in
               izboljšujejo stanje, kar zadeva Zakon o varnosti v železniškem prometu.</p>
               <p>V Slovenski demokratski stranki bomo zakon, ki teče po nujnem postopku, sprejeli.
               Sprejeli bomo pa vse tiste predloge amandmajev, ki smo jih na odboru skupaj potrdili
               in tiste, za katere je predlagatelj dal ustrezna poročila oziroma utemeljitve.
               Železničarji dobivajo z današnjo potrditvijo tega zakona svojo železniško ustavo.</p>
               <p>Paket železniške zakonodaje je torej zaključen in prepričani smo, da smo s tem
               omogočili nacionalnemu prevozniku in številnim zaposlenim na železnici, predvsem pa
               Vladi Republike Slovenije, da bodo železnice vozile vlake v novo boljšo smer.</p>
            </sp>
            <sp xml:id="SDZ4-Redna-29-2007-06-22.sp9">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Janko Veber v imenu Poslanske skupine SD.</p>
            </sp>
            <sp xml:id="SDZ4-Redna-29-2007-06-22.sp10">

               <speaker>JANKO VEBER:</speaker>

               <p>Hvala za besedo. Lep pozdrav v imenu Poslanske skupine Socialnih demokratov! Pri
               obravnavi predloga Zakona o varnosti v železniškem prometu želimo predvsem opozoriti
               na dejstvo in skrb, ker sam zakon ne vsebuje opisa obstoječega stanja, na podlagi
               katerega bi potem lahko tudi spremljali in ocenjevali sprejemljivost vsebine zakona
               oziroma posameznih členov.</p>
               <p>Še posebej pa nas skrbi, ker je v zakonu zelo jasno zapisano, da zakon ne bo imel
               finančnih posledic. Če je res vse tako enostavno, zakaj potem danes zaostajamo s
               sprejemom zakona in zakaj nam grozi kazen Evropske unije zaradi prepozne ureditve
               oziroma uvedbe direktive? In zakaj danes sprejemamo ta zakon po nujnem postopku, z
               obrazložitvijo, da bodo sicer nastale za državo težko popravljive posledice?</p>
               <p>To je nekaj ključnih vprašanj, s katerimi se ukvarjamo pri obravnavi tega zakona. In
               tudi ob zelo kratkem času in predvsem skromni in pomanjkljivi obrazložitvi lahko tudi
               trdimo, da gre za nedodelan zakon. Kar pa je posebej zaskrbljujoče. Ker gre za zakon,
               ki mora določiti pogoje za varen, urejen in neoviran javni železniški promet.</p>
               <p>Glede financ želimo vendarle zelo enostavno opozoriti na nekatera dejstva. In to so
               tudi tisti argumenti, ko govorimo, da so napačne trditve, da zakon ne bo imel
               finančnih posledic. V petih letih na podlagi tega zakona bomo v Sloveniji zgradili
               vsa izven nivojska križanja s cestami, tako državnimi kot tudi lokalnimi. Pri tem
               bodo sodelovali tako upravljalci cest. Torej, država, kot tudi lokalne skupnosti, kar
               pomeni, da bodo za to morale zagotavljati dodatna sredstva v naslednjih petih letih,
               da sledijo tej dinamiki.</p>
               <p>Postavlja se vprašanje: Od kod bomo vzeli sredstva za urejanje prostorov za potnike,
               za opremo lokomotiv, za izgradnjo ustreznih signalnih naprav, dodatnih ugodnosti
               izvršilnim delavcem in nenazadnje, kako bomo in od kod bomo izboljšali železniško
               infrastrukturo?</p>
               <p>Na podlagi teh pomislekov smo vložili tudi nekaj amandmajev, s katerimi želimo
               izboljšati vsebino zakona. Na odboru je bil sprejet amandma, s katerim določamo, da
               bo na predlog Vlade Državni zbor sprejel Nacionalni program razvoja in vzdrževanja
               železniške infrastrukture. Pričakujemo, da bo nacionalni program vseboval opis
               stanja, potrebne ukrepe in tudi finančne posledice.</p>
               <p>S tem menimo, da je možno nekako nadoknaditi trenutno pomanjkljivost tega zakona. Da
               preden bomo prišli v fazo izvajanja, da bomo tudi v Državnem zboru imeli natančne
               podatke o tem, kaj bomo počeli na železnicah in kakšne bodo finančne posledice.</p>
               <p>Na odboru sicer ni bil sprejet amandma, s katerim odpravljamo nejasnost, kaj je čas
               režijskega potovanja. To je nova postavka v tem. V dosedanjih besedilih zakona tega
               pojma ni bilo. Dejstvo pa je, da režijsko potovanje lahko traja celo 12 ur, kolikor
               tudi sicer traja izmena izvršilnega delavca.</p>
               <p>Torej, se bomo lahko srečevali z dejstvom, da bo nekdo upravljal režijsko potovanje
               in hkrati tudi opravil svoj delovni čas.</p>
               <p>Zakon uvaja tudi odmor, nujen 30 minutni odmor. To lahko tudi obvezni odmor, kar
               lahko pomeni, da bomo v Sloveniji vsak dan pol ure imeli zastoj v železniškem
               sistemu, da enostavno lokomotive in vsi delavci odložijo delo in čakajo, da pol ure
               mine in potem nadaljujejo z izvajanjem prometa.</p>
               <p>To zagotovo ni primerljivo. Predvsem mogoče, če vzamemo za primerjavo nemške
               železnice. In kako bomo tako postali konkurenčni, uspešni in hitri tako, da menimo,
               da ta zakon prinaša resnično veliko novih vprašanj in tudi postavlja pod velik
               vprašaj izjave generalnega direktorja Holdinga Slovenskih železnic, da se bo izguba
               na Slovenskih železnicah zmanjševala in da bo poslovanje podjetja uspešnejše. Žal, iz
               tega...<stage xml:id="SDZ4-Redna-29-2007-06-22.stage6">/Opozorilni znak za konec razprave./</stage>... zakona tega ni mogoče
               razbrati...<stage xml:id="SDZ4-Redna-29-2007-06-22.stage7">/Izklop mikrofona./</stage>...</p>
            </sp>
            <sp xml:id="SDZ4-Redna-29-2007-06-22.sp11">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Milan Petek v imenu Poslanske skupine LDS. Prosim!</p>
            </sp>
            <sp xml:id="SDZ4-Redna-29-2007-06-22.sp12">

               <speaker>MILAN PETEK:</speaker>

               <p>Pozdravljeni vsi!</p>
               <p>Preden se javijo k besedi takoimenovani kvazi strokovnjaki, kot pravi gospod
               Prijatelj, želim v imenu Liberalne demokracije predstaviti naše stališče.</p>
               <p>Materija Zakona o varnosti v železniškem prometu ureja izredno pomembno področje
               zagotavljanja varnosti v slovenskem železniškem sistemu in njegovo interoperabilnost.
               Spoštovani, gre za zahteven strokovno-tehnični zakon in zato v Poslanskem klubu LDS
               menimo, da mora kot tak biti predvsem predmet kompetentne strokovne javnosti in
               priprave.</p>
               <p>Koliko je ta strokovna javnost sodelovala pri njegovi pripravi, ne vemo. Vemo pa, da
               je pri njegovem popravljanju že znotraj zakonodajnega postopka sodelovala tudi
               Zakonodajno-pravna služba Državnega zbora, ki ima bogate izkušnje s popravljanjem
               slabih zakonskih besedil, ki jih predlaga Vlada.</p>
               <p>V Poslanskem klubu LDS zaupamo naši Zakonodajno-pravni službi, saj je slabe vladne
               zakone doslej še vedno uspela popraviti do takšne mere, da jih je bilo možno celo
               sprejeti. V zvezi s predlaganim zakonom želimo v Poslanskem klubu LDS opozoriti
               predvsem na dve pomembni dejstvi. Prvič, kot sem že omenil, zakon v slovenski pravni
               red uvaja evropski direktivi, vendar 14 mesecev prepozno. Rok za prenos direktiv v
               nacionalno zakonodajo je bil 30. april 2006.</p>
               <p>Zaradi tega je Evropska komisija 5. junija letos vložila prvo tožbo proti Sloveniji
               na luksemburškem sodišču. Tožba je epilog resnih opozoril Evropske komisije, da
               Slovenija zamuja z uvedbo direktiv na področju železniškega sistema. Sama opozorila
               je Ministrstvo za promet spregledalo in Vladi kar 29 mesecev ni uspelo opraviti te
               naloge. Zato je Slovenija žal prvič tožena pred luksemburškim sodiščem.</p>
               <p>Drugič. Da gre tokrat zares, to pomeni za denarno kazen, je očitno spoznala tudi
               Vlada. Sprejemanje zakona po nujnem postopku je namreč utemeljevala z dejstvom, da bi
               v primeru neuskladitve z zahtevami iz obeh direktiv lahko prišlo do težko
               popravljivih posledic. Beri: "da Slovenijo pred luksemburškim sodiščem doleti visoka
               denarna kazen."</p>
               <p>Žal pa se posledice takšnih nujnih postopkov vedno odražajo predvsem na slabši
               kvaliteti in v napakah zakonskega besedila.</p>
               <p>Da nujni postopek ni sprejemljiv za tako pomembne, obsežne in strokovno zahtevne
               zakone, kot je predlagani Zakon o varnosti v železniškem prometu, so na nadaljevanju
               seje matičnega odbora spoznali celo nekateri koalicijski poslanci. Kljub naši
               ugotovitvi, da ni moč obravnavati in odločati o amandmajih, ker so jih poslanci
               dobili v roke šele na začetku same seje, je vladna večina predloge opozicije zavrnila
               in zgolj v 35-ih minutah brez razprave sprejela 44 amandmajev k predlogu zakona.</p>
               <p>V Poslanskem klubu LDS lahko ob takem ravnanju vladne večine zgolj protestiramo in si
               želimo, da takšen način sprejemanja zakonskega besedila ne bo imel večjih posledic na
               njegovo kvaliteto in s tem na samo varnost železniškega sistema.</p>
               <p>Za konec želimo v Poslanskem klubu LDS pokazati na krivca za nastalo situacijo. In to
               je nesporno prvi človek ministrstva gospod minister mag. Janez Božič. Na področju
               železniškega sistema se je pokazal namreč kot izrazito nekompetenten in predvsem
               nesamostojen. Kot edini cilj si je skupaj s sodelavci zadal ponovno reorganizacijo še
               ne dokončno reorganiziranega železniškega sistema ter zato dokaj nespretno izrabil
               prenos sprememb evropskega pravnega reda v domačo zakonodajo.</p>
               <p>Železniški sistem se tako ukvarja sam s seboj, namesto da bi razreševal ključna in
               usodna razvojna vprašanja. Žal, gospod minister deluje predvsem kot minister za
               avtoceste. In to mu tudi priznavamo.</p>
               <p>Slabo stanje železniškega sistema, mrtvilo na področju investicij v železniško
               infrastrukturo, hirajoči javni potniški promet, šibka prometna politika, ki v obliki
               sprejete resolucije ostaja mrtva črka na papirju, neodzivanje na prometno-okoljske
               probleme, ki jih povzroča skokovita rast cestnega tovornega prometa, prva tožba pred
               luksemburškim sodiščem so značilnosti, ki zaznamujejo mandat sedanjega ministra. Ne
               vemo, če je sploh smotrno predsedniku Janši predlagati, da naredi zamenjavo. Posebej
               zaradi tega, ker je na ključne pozicije v železniškem sistemu imenoval ljudi iz svoje
               stranke. Vendar kljub temu predlagamo gospodu Janši, da na mesto prvega ministra na
               prometnem ministrstvu imenuje strokovno širšega človeka. Takšnega, ki ne bo dojemljiv
               za pritiske znotraj železniškega sistema. Zaradi tega, stori to, gospod premier!</p>
            </sp>
            <sp xml:id="SDZ4-Redna-29-2007-06-22.sp13">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Jožef Horvat v imenu Poslanske skupine NSi.</p>
            </sp>
            <sp xml:id="SDZ4-Redna-29-2007-06-22.sp14">

               <speaker>JOŽEF HORVAT:</speaker>

               <p>Hvala za besedo, gospod podpredsednik. Spoštovani gospod minister s sodelavci,
               spoštovane poslanke in spoštovani poslanci! Lep pozdrav v mojem imenu in v imenu
               Poslanske skupine Nove Slovenije!</p>
               <p>Govorimo o varnosti v prometu, o kateri nikoli ne bomo izrekli ali zapisali zadnje
               besede. Včasih se zdi celo, da več, ko govorimo ali pišemo o varnosti v prometu na
               splošno, več prometnih nesreč in žrtev beležimo. Kot, da se ne znamo lotiti stvari na
               pravem mestu in pri ključnih vzrokih, predvsem pri ključnih vzrokih. Seveda se promet
               ne konča na državni meji, zato varnost v prometu ni samo stvar neke države, ampak
               širše skupnosti. Pravila za obnašanje udeležencev v prometu niso vezana zgolj na eno
               državo.</p>
               <p>Prav zaradi tega, predlog novega Zakona o varnosti v železniškem prometu v pravni red
               Republike Slovenije uvaja dve direktivi Evropske skupnosti. Prva zahteva ustanovitev
               varnostnega in preiskovalnega organa, druga posega v ureditev interoperabilnosti na
               progah za konvencionalne hitrosti. Obe pa posegata na področje varnosti železniškega
               prometa.</p>
               <p>Zakon se usklajuje z rešitvami, ki jih na področju varnosti železniškega prometa
               prinaša Zakon o spremembah in dopolnitvah zakona o železniškem prometu.</p>
               <p>Poglavitne rešitve in načela na področju interoperabilnosti so zlasti: Prvič,
               določena je opredelitev železniškega sistema in njegovih podsistemov, ki se delijo na
               strukturne in operativne.</p>
               <p>Drugič, natančno je opredeljen vseevropski železniški sistem za konvencionalne
               hitrosti, ki obsega glavne proge in železniška vozila, namenjena za mednarodni
               promet.</p>
               <p>Tretjič, jasno je določen pomen in uveljavitev tehniških specifikacij za
               interoperabilnost. Zlasti njihove obveze, obvezne neposredne uporabe, kar posledično
               pomeni tudi prenehanje veljavnosti nacionalnih varnostnih predpisov v celoti ali v
               delu, ki ga posamezna tehnična specifikacija za interoperabilnost zadeva.</p>
               <p>In četrtič, natančno so določeni postopki za vključitev v obratovanje posameznih
               podsistemov. Pridobitev uporabnega dovoljenja oziroma dovoljenja za obratovanje in
               pridobivanje izjave o verifikaciji podsistema.</p>
               <p>Poglavitne rešitve na področju varnosti pa so naslednje. Prvič, jasno so določene
               obveznosti posameznih subjektov na področju razvoja in zagotavljanja varnosti.
               Ministrstvo za promet, upravljalec, prevozniki, varnostni organ preiskovalni organ,
               ter njihova medsebojna razmerja in instrumenti, preko katerih se le ta
               izboljšuje.</p>
               <p>Drugič, določeni so pogoji za posamezne podsisteme, s katerimi se zagotavlja varnost
               in urejenost železniškega prometa vključno s sistemom inšpekcijskega nadzora.
               Tretjič, v zakonu je opredeljena tudi zaščita prog. In četrtič, v zakonu je
               opredeljeno tudi križanje proge in ceste.</p>
               <p>Kar zadeva varnost v železniškem prometu, želim dodati in spomniti, da je ta vlada
               namenila 99 milijard nekdanjih slovenskih tolarjev za investicije. Tudi v smeri in
               predvsem v smeri višje varnosti na slovenskih železnicah. Poslanska skupina Nove
               Slovenije ni nasprotovala nujnemu postopku sprejemanja Zakona o varnosti v
               železniškem prometu.</p>
               <p>Mi smo tudi na matičnem delovnem telesu podprli vse amandmaje, ki so sledili
               Zakonodajno-pravni službi Državnega zbora in pomenijo izboljšanje predlaganega
               besedila. Rok za uskladitev in uvedbo zahtev v naš pravni red je potekel konec meseca
               aprila 2006.</p>
               <p>Predpogoj sploh za pisanje Zakona o varnosti v železniškem prometu pa je bila v
               februarju sprejeta novela Zakona o železniškem prometu. Toliko morda nekaj drobtinic
               o genezi samega zakona in v informacijo tistim, ki očitajo velike zamude pri
               sprejemanju tega zakona. Če pa smo že pri zamudah, potem bi rad spomnil še na eno
               drobtinico. To je v začetku leta 2003 v Sloveniji izveden referendum, ki je ponovno
               pokazal na to, da prejšnja oblast volje, izražene na tem referendumu, ni bila
               sposobna realizirati polni dve leti. O tej zamudi danes nihče več ne govori. Vendar
               nekatere nas spomin ne zapušča.</p>
               <p>V Poslanski skupini Nove Slovenije bomo Zakon o varnosti v železniškem prometu
               podprli. Hvala lepa.</p>
            </sp>
            <sp xml:id="SDZ4-Redna-29-2007-06-22.sp15">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Josip Bajc v imenu Poslanske skupine SLS. Prosim!</p>
            </sp>
            <sp xml:id="SDZ4-Redna-29-2007-06-22.sp16">

               <speaker>JOSIP BAJC:</speaker>

               <p>Hvala lepa, gospod podpredsednik. Kolegice in kolegi! Verjetno nič novega ne bom
               povedal, če rečem, da bomo predlog Zakona o varnosti v železniškem prometu v
               Poslanski skupini Slovenske ljudske stranke podprli.</p>
               <p>Nisem strokovnjak, še manj pa kvazi strokovnjak, ko sem pa enega od kolegov. Ko je
               predstavljal stališče poslanske skupine, poslušal, sem ugotovil, da nisem pri pravi
               točki dnevnega reda. Nanašalo se je, vsaj vsebina razprave je bila interpelacija
               zoper ministra za promet. Predlagam, da to na neki drugi točki dnevnega reda ali pa
               na neki drugi seji Državnega zbora.</p>
               <p>Naslednje, kar bi rad rekel, prav zaradi slabega stanja v Slovenskih železnicah je
               nujno bilo, da se obravnava ta zakon in da se tudi sprejme. Razlog za eventualno pa
               ne opravičujem tukaj ne strokovnih služb ministrstva, ne samega ministrstva, da je
               prišlo šele sedaj do sprejema tega zakona ta zakon je nadaljevanje nekaterih drugih
               zakonov. Vemo pa, kako je nastajal Zakon o železniškem prometu in potem tudi Zakon o
               garancijah za investicije na področju železniškega prometa.</p>
               <p>Jaz bi ob tej priliki moral reči, ne samo Zakonodajno-pravna služba Državnega zbora,
               ki je sicer in prej sem v poročilu odbora povedal imela pripombe. Nekatere so sicer
               lepotne ali samo lektorirajo besedilo. Nekatere so bile tudi vsebinske. Tudi
               strokovna služba odbora kot tudi strokovna služba Ministrstva za promet sta
               pripravili takšne amandmaje, ki celoviteje bolj jasno opredeljujejo zadeve in jih
               dejansko postavljajo v kontekst Zakona o varnosti v železniškem prometu.</p>
               <p>Veljavni Zakon o železniškem prometu, ki sedaj velja, je bil sprejet v letu 2000 in
               potem noveliran v letu 2003. Že prej sem omenil, da smo pred časom sprejeli tudi
               Zakon o železniškem prometu in nadaljevanje le-tega je dejansko sprejemanje
               današnjega zakona, ki ob drugem tudi dejansko vnaša določbe evropskih direktiv s
               področja varnosti v železniškem prometu.</p>
               <p>In s tem bomo na področju urejanja ter operabilnosti, kot tudi na področju varnosti
               lahko bili primerljivi oziroma izpolnjevali to, kar zahtevajo že v Evropski uniji
               sprejete direktive. Ne bi govoril o poglavitnih rešitvah. Glede na to, da je sicer v
               nepreobsežni obrazložitvi k samemu zakonu vse to zapisano. Rad bi spomnil le tiste,
               ki pravijo, da je obrazložitev v prvem delu skromna, da je pa v drugem delu več kot
               20 strani obrazložitev posameznih členov predloga zakona.</p>
               <p>Kot rečeno, zaradi potreb za sprejetje tega zakona in da bo lahko Zakon o železniškem
               prometu zaživel, kot tudi Zakon o garancijah, ki smo jih sprejeli za investicije na
               področju izboljšanja železniškega sistema, bomo v Poslanski skupini Slovenske ljudske
               stranke dopolnjeni predlog zakona podprli, kot tudi amandmaje, ki so jih tako
               strokovne službe, predvsem pa strokovna služba Državnega zbora, Zakonodajno-pravna
               služba pripravili. Da še nekatere stvari mislim, da sta dve, tri samo redakcijske
               narave. Eden pa, mislim, da k 92. členu zakona pa tudi vsebinske, še izboljšajo ta
               zakon. Pričakujem, da bomo lahko v najkrajšem času pričeli na izvajanju Zakona o
               varnosti o železniškem prometu.</p>
            </sp>
            <sp xml:id="SDZ4-Redna-29-2007-06-22.sp17">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Alojz Posedel v imenu skupine Nepovezanih poslancev.
            </p>
            </sp>
            <sp xml:id="SDZ4-Redna-29-2007-06-22.sp18">

               <speaker>ALOJZ POSEDEL:</speaker>

               <p>Hvala lepa za besedo. Lep pozdrav vsem v dvorani! V skupini Nepovezanih poslancev se
               zares zavedamo pomembnosti in nujnosti sprejetja Zakona o varnosti v železniškem
               prometu. Zares se zavedamo, da je varnost vrednota, ki ne samo v Sloveniji, ampak
               povsod po svetu pri vseh narodih zavzema mesto tik ali celo prvo mesto v lestvici
               vrednot. Zato je tako pomembno urediti področje prometa v tistem segmentu, ki se
               dotika varnosti.</p>
               <p>In zato ne razumemo in je skoraj nedopustno, da s takšno zamudo sprejemamo ta zakon.
               Mogoče je razlog samo to, da je to, kar je povezano z železnico, vedno zamuda,
               običajen in zelo pogost pojav. Pa vendar če že je takšna nuja, je pa nerazumljivo,
               zakaj se je Vlada oziroma da je padla odločitev o nujnem postopku.</p>
               <p>Tako pomembni zakoni se ne sprejemajo na takšen način, kot smo bili priča pri
               sprejemanju tega zakona. Edina sreča, da je vodja oziroma predsednik Odbora za promet
               spoštovani gospod Bajc, ki izredno hitro govori, ker, če ne bi tako hitro govoril, bi
               mu v razpoložljivem času niti ne uspelo našteti vse členov, ki so bili
               amandmirani.</p>
               <p>To kaže na to, da zakon ni bil dobro pripravljen. V tistem, delu ko pa se je sprejela
               odločitev, da se razprava in sprejemanje pelje v skrajšanem nujnem postopku, pa
               pomeni, da je bil izločen velik del stroke. Predvsem pa so bile izločene vse lokalne
               skupnosti, ki so še kako povezane in pomembne pri zagotavljanju varnosti. To poznajo
               vsi župani, županje in predvsem ljudje, ki živijo na terenu.</p>
               <p>In če kaj, potem je varnost v železniškem prometu še kako povezana z življenjem v
               vseh občinah, v vseh krajih. In če, tako kot je bilo opozorjeno, ni iz tega zakona
               izhajajočih finančnih obveznosti, se sprašujemo oziroma nas skrbi: Kako bodo rešeni
               vsi tisti problemi, ki se bodo pojavili in so že prisotni na terenu ravno pri
               zagotavljanju varnosti v tistem segmentu, ko se srečujejo železnice z drugimi
               prometnimi tokovi in s prebivalstvom?</p>
               <p>Zato je ponavljam za nas nesprejemljivo, da se je ta zakon peljal na takšen način.
               Predvsem ni bilo odgovorov na obeh sejah odbora na vprašanja, postavljena ministru
               oziroma vladajočim predstavnikom, ki so nas dvakrat gladko preglasovali, da bi si
               vzeli vsaj 14 dni in bi ta zakon obravnavali na julijski seji.</p>
               <p>Vemo, da je skoraj takoj po koncu junijske že na vrsti julijska seja. In trikrat
               postavljeno zelo jasno in glasno vprašanje, kaj je tisto tako nujno, da to sprejemamo
               na današnji dan, na junijski seji. Tega odgovora ni bilo. Upam, da bo danes
               spoštovani gospod minister odgovoril, kaj je tista nuja glede na to, da vemo, da je
               bil rok za sprejem april 2006. Kar je že davno in da je bila vložena tožba v
               februarju in da verjetno mesec ali pa 14 dni ne pomenijo nič napram tem rokom, ki so
               že zamujeni.</p>
               <p>Zato upam, da bo gospod minister odgovoril, kaj je pa res tisti glavni razlog, da smo
               tako hiteli in da smo to kopico očitno slabo pripravljenega ali pa vsaj nerazumljivo
               pripravljenega zakona sprejemali na takšen način. In zaradi tega ponavljam kljub
               temu, da se v naši poslanski skupini zares zavedamo pomembnosti sprejetja tega zakona
               ali celo tako kot je rekel kolega iz SDS da je to železniška ali železničarska
               ustava. Ustave se verjetno nikjer in nikoli ne sprejema po nujnem postopku, temveč si
               za to vzamemo čas in predvsem odpremo širšo razpravo, kot je bilo to možno.</p>
               <p>Kljub temu bomo veseli, da bo ta zakon sprejet, saj bo prinesel več varnosti, kot jo
               je danes. Vendar na takšen način sprejemanja pri tem ne želimo sodelovati. Ker tisti,
               ki so nas preglasovali na odborih, ko smo želeli širšo razpravo, ko smo želeli
               sprejemati to na julijski seji sem prepričan bodo danes kot glasovalni stroj odigrali
               enako vlogo in bo ta zakon tudi sprejet. Zato naša skupina tega zakona ne bo podprla.
            </p>
            </sp>
            <sp xml:id="SDZ4-Redna-29-2007-06-22.sp19">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Končali smo s predstavitvijo stališč poslanskih skupin.</p>
               <p>Prehajamo na razpravo o členih in vloženih amandmajih, ki jo bomo opravili na podlagi
               pregleda vloženih amandmajev z dne 22.6.2007, ki ste ga dobili ravnokar tudi na
               klopi.</p>
               <p>V razpravo dajem amandma k 6. členu predlagateljev SDS, SLS in Nova Slovenija. Želi
               kdo razpravljati? Ugotavljam, da ne.</p>
               <p>V razpravo dajem amandma k 14. členu poslanskih skupin SDS, NSi in SLS. Želi kdo
               razpravljati? Ja gospod Veber, izvolite!</p>
            </sp>
            <sp xml:id="SDZ4-Redna-29-2007-06-22.sp20">

               <speaker>JANKO VEBER:</speaker>

               <p>Hvala za besedo. No, k temu členu vlagamo amandma z namenom, da nekoliko razjasnimo
               ali pa vsaj določimo pogoje, ki jih mora imeti osebje v izjemno pomembnem organu.
               Kajti, gre za neodvisen organ, ki spremlja izvajanje interoperabilnosti in
               usklajevanje vsega sistema in funkcioniranja vsega sistema. Ne sme biti povezan niti
               v fazi projektiranja s tem sistemom, še manj bi rekel v fazi gradnje, spremljanja,
               nadzorovanja. Skratka gre za neodvisen organ, ki pa vsaj po tem, kar je zapisano v
               sedanjem besedilu zakona, nima določenih kriterijev, kdo pa naj bi ta visoko
               strokovni organ pravzaprav sploh sestavljal.</p>
               <p>Člen govori samo o tem, da naj bi imel ustrezno strokovno in poklicno izobrazbo. Ne
               govori pa o tem, kaj je to ustrezna strokovna in poklicna izobrazba. In govori o tem,
               da naj bi imel dovolj prakse na tem področju.</p>
               <p>Kaj je to - dovolj prakse? Ali je to eno leto, dve leti delovnih izkušenj ali je
               mogoče pripravništvo? Skratka, glede na izjemno velik pomen priglašenega organa je
               vendarle potrebno v tem zakonu zapisati določneje, kdo je lahko v tem priglašenem
               organu pooblaščen za upravljanje posameznih del.</p>
               <p>Povedali smo že, da je zelo malo informacij in razlage o tem zakonu. Tudi sam člen je
               izjemno skopo obrazložen, da bi lahko oblikovali neke jasnejše kriterije o sestavi
               priglašenega organa. Vendar menimo, da bi člani oziroma osebje v priglašenem organu
               moralo imeti vsaj opravljen strokovni izpit o usposobljenosti za ocenjevanje
               skladnosti komponent interoperabilnosti in seveda tudi njihove primernosti za uporabo
               in izvedbo postopka overjanja podsistemov ter njihovih sestavnih delov, katere sicer
               vsebino predpiše minister.</p>
               <p>Menimo tudi, da bi za dosego posebnega znanja o predpisih, povezanih s pregledi, ki
               jih opravljajo, morali imeti vsaj pet let delovnih izkušenj na posameznem področju,
               za katerega bo tudi ta ekspert imenovan v ta priglašeni organ. To je tistih nekaj
               minimalnih pogojev po našem mnenju, s katerimi želimo doreči sestavo priglašenega
               organa. Sicer pa menimo, da bi tudi sicer že sam predlagatelj moral podati več
               informacij o sestavi tega priglašenega organa in seveda tudi o delovnih izkušnjah,
               strokovnosti in podobnem. Tako, da ob tem bi mogoče opozoril tudi na dejstvo, da
               mogoče, če dobimo tudi informacijo, če bo ta priglašeni organ, v Sloveniji državni
               organ ali pa bo če ga lahko tako imenujem civilni organ. Oboje je možno.</p>
               <p>Tako, da mogoče tudi vsaj razlago v tem smislu, kako razmišljamo v Sloveniji, ali bo
               to delo priglašenega organa opravljal državni organ ali pa bo to prepuščeno, bom
               rekel, oblikovanju civilne iniciative oziroma podjetniške iniciative. Hvala.</p>
            </sp>
            <sp xml:id="SDZ4-Redna-29-2007-06-22.sp21">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Marinič. Izvolite!</p>
            </sp>
            <sp xml:id="SDZ4-Redna-29-2007-06-22.sp22">

               <speaker>BRANKO MARINIČ:</speaker>

               <p>Hvala lepa za besedo. Mi smo skozi obravnavo izrednega zahtevnega, kar zadeva
               strokovnosti Zakona o varnosti v železniškem prometu, vseskozi ugotavljati, da gre
               resnično za zelo strokovno terminologijo in da je potrebno pri skoraj vsakem členu
               nekako pogledati tudi podrobnejše obrazložitve, ki jih je v predlogu zakona prav tako
               mogoče najti.</p>
               <p>Seveda gre za zahtevnost tudi tega člena, za razumevanje besedila. Potrebno je
               povedati in poudariti, da bo po sprejemu Zakona o varnosti v železniškem prometu še
               vedno veljalo 107 odredb, navodil, pravilnikov, ki so podzakonski akti. In v teh
               navodilih, odredbah, pravilnikih so definirane te specifičnosti in ta bom rekel
               strokovno zahtevna terminologija, ki natanko opredeljuje oziroma pojasnjuje določeno
               področje.</p>
               <p>Kar zadeva predlog amandmaja k 19. členu pa moram povedati ki ga predlaga SD, da smo
               na Odboru za promet sprejeli amandma in nekatere spremembe oziroma dopolnitve. Pa
               tudi poenostavljeno besedilo je bilo usklajeno z Zakonodajno-pravno službo. Tako, da
               bolj natanko definira. Seveda v SDS-u tega predloga amandmaja, ki ga predlaga SD ne
               bomo potrdili.</p>
            </sp>
            <sp xml:id="SDZ4-Redna-29-2007-06-22.sp23">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima še gospod Milan Petek.</p>
            </sp>
            <sp xml:id="SDZ4-Redna-29-2007-06-22.sp24">

               <speaker>MILAN PETEK:</speaker>

               <p>Hvala, podpredsednik, za besedo. Torej, moram priznati, da je že sam 19. člen, tako
               kot je bil amandmiran na Odboru za promet, bistveno popravil in izboljšal prejšnji
               tekst o teh nalogah priglašenega organa in o poziciji priglašenega organa. Tako, da
               je tukaj Zakonodajno-pravna služba seveda skupaj s predstavniki ministrstva naredila
               bistven korak pri določitvi organa, ki pa opravlja tako pomembne naloge.</p>
               <p>Ocenjujem, da tekst, ki ga je predlagala SD, pravzaprav še dodatno izboljšuje tisti
               del člena, ki pač govori o teh pogojih, ki bi jih morali izpolnjevati strokovnjaki
               ali pa tisti, ki bi naj delovali v priglašenem organu.</p>
               <p>Tako, da mislim, da bi ta tekst moral biti sprejemljiv tudi za predstavnike
               ministrstva in mislim, da je na mestu, da se mu da zelena luč. Gre za to, da je ta
               korak od prvega dela ali pa prvega predloga zakona narejen v pravi smeri. Torej
               kazalo je v prvem predlogu zakona, posebej, če ga povezujemo s 119. členom, da bi
               prišlo do dvojnosti nalog tega priglašenega organa, do katerih pa ne sme priti.</p>
               <p>S tem členom smo pravzaprav tisto, kar je v 119. členu bilo nakazano,
               eliminirali.</p>
               <p>Zaradi tega mislim, da je ta 19. člen boljši, kot je bil, ampak da bi lahko bil torej
               tudi ustrezno dopolnjen s temi pogoji, ki jih predlaga SD. Posebej bi pa rad povedal
               in to verjetno nekateri veste da pravzaprav pogoje za priglašeni organ že
               izpolnjujejo nekateri, ki so pravzaprav vloge in to podlago ali pa to kandidaturo za
               priglašeni organ že izrazili.</p>
               <p>Minister pač mora poseči po teh vlogah. Pregledati te vloge in se odločiti relativno
               hitro za tiste organe oziroma institucije, ki bodo to opravljali. So pa to lahko tako
               kot je rekel že gospod Veber tako osebe civilnega prava ali pa osebe iz javnih služb.
               Zaradi tega mislim, da tukaj zagat več ni, in da so te zagate za tem 19. členom
               odpravljene. Mislim pa, da ta amandma dopolnjuje in še nekoliko izboljšuje ta 19.
               člen.</p>
            </sp>
            <sp xml:id="SDZ4-Redna-29-2007-06-22.sp25">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima mag. Cvikl. Prosim!</p>
            </sp>
            <sp xml:id="SDZ4-Redna-29-2007-06-22.sp26">

               <speaker>MAG. MILAN M. CVIKL:</speaker>

               <p>Hvala lepa. Glede na to, da je zakon po nujnem postopku in da so te razprave tekle na
               nujnih sejah Odbora za promet celo v času, ko je potekal Državni zbor, je izredno
               težko spremljati razpravo ob Zakonu o varnosti v železniškem prometu.</p>
               <p>Vendar ne razumem stališč kolegov iz vladajoče koalicije, da nasprotujejo amandmaju,
               ki pravzaprav samo bolj natančno določa, kateri so pogoji, s katerimi bodo osebe
               lahko ugotavljale to takoimenovano skladnosti komponent interoperabilnosti.
               Ocenjujem, da imamo zakon, ki je priletel vsebinsko tako na brzino v Državni
               zbor.</p>
               <p>Zanimivo je, da je minister podpisal, da je zakon usklajen z evropskim pravnim redom
               27. marca 2007. Šele dva meseca kasneje je Vlada to sprejela. Državni zbor pa ima
               manj kot tri tedne, da zelo pomemben zakon sprejme.</p>
               <p>Vprašanje, ki ga imam v zvezi s tem amandmajem za gospoda ministra, je dvojne narave.
               Prvo: kaj si ministrstvo predstavlja? Vprašali smo že prej v imenu poslanske skupine,
               kdo bo, katera institucija bo ta priglašeni organ, kdo bo pooblaščen za ocenjevanje
               skladnosti komponent interoperabilnosti? In drugo. Kakšni bodo s tem povezani
               stroški. Zakaj to sprašujem?</p>
               <p>To sprašujem zato, ker zakon ima na osmi strani napisano, predlog zakona nima
               finančnih posledic za državni proračun in druga javno finančna sredstva. Najmanj, kar
               bi bilo potrebno napisati, da v kolikor ne bi zakon bil sprejet, bi seveda zaradi
               tožbe Slovenije pred evropskimi sodišči prišlo do neke kazni.</p>
               <p>Ampak jaz mislim, da seveda to ni res. Jaz mislim, da ta zakon ima posledice.
               Posledice ima povezane z vsemi investicijami, ki jih bo potrebno narediti, da bodo
               pogoji iz Zakona o varnosti v železniškem prometu izpolnjeni.</p>
               <p>In v povezavi s tem členom je nedvomno seveda tudi strošek tega organa, kakršenkoli
               in kjerkoli ta organ že bo. Zato bi seveda prosil, če nam Vlada natančneje predstavi,
               kot je to uspela do sedaj na matičnem delovnem telesu, natančneje kot je bilo to
               povedano v uvodnih predstavitvah in natančneje kot je to zapisano na strani 8 kakšne
               so finančne posledice. Jaz ocenjujem, da so lahko finančne posledice od 0 pa do 8
               milijard evrov.</p>
               <p>Zato, ker je Vlada v nekem dokumentu sprejela predlog investicij na področju
               železnic, ki bi do leta 2023 znašale 8, milijard evrov ali skoraj 2.000 milijard
               tolarjev. Ne vem, ministrstvo pripravili ste zakon, pravite, da zakon nima finančnih
               posledic. Vendar pri tem odprtem členu z amandmajem vidimo, da neke finančne
               posledice bodo. Zato bi prosil, danes, ko smo veliki dvorani, ko pred slovensko
               javnostjo razpravljamo o tako pomembnem zakonu: "Kakšni bodo ti učinki, eventualno
               kakšni bodo ti učinki, ki bodo vplivali na potrebne investicije na ravni bodisi
               posameznih "lokalnih skupnosti", če so kakšni pogoji? Predvsem pa, kakšne bodo
               investicije v to novo ali v izboljšano železniško infrastrukturo, ki bo izpolnjevala
               pogoje iz zakona o varnosti?</p>
               <p>In da ne bi šel izven tega člena: Neposredno, kakšni so stroški za ta organ? Kasneje,
               če bo minister bolj natančno pojasnil, pa bomo z veseljem povprašali o nekaterih
               drugih odprtih, členih in stroških povezanih s členi, ki so odprti oziroma členi in
               zakonom v celoti. Hvala lepa.</p>
            </sp>
            <sp xml:id="SDZ4-Redna-29-2007-06-22.sp27">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Josip Bajc.</p>
            </sp>
            <sp xml:id="SDZ4-Redna-29-2007-06-22.sp28">

               <speaker>JOSIP BAJC:</speaker>

               <p>Hvala lepa, gospod podpredsednik. Pri 19. členu smo in amandmaju k 19. členu, ki
               delno spreminja šesti odstavek tega člena. Najprej bi rad komentiral, da način
               obravnave te točke dnevnega reda je popolnoma enak, kot vse obravnave, ki se
               obravnavajo po nujnem postopku, tako na matičnem delovnem telesu, kot tudi na
               plenarnem zasedanju Državnega zbora, odkar velja Poslovnik tega Državnega zbora.</p>
               <p>Vlada je predlagala hitri postopek. Na Kolegiju predsednika Državnega zbora je ta
               postopek bil potrjen in tako sem tudi kot predsednik odbora ravnal. Tako ravnamo tudi
               danes. Glede na postopek je možno vlagati amandmaje. Videli smo, da so strokovne
               službe odbora pregled amandmajev pripravile tik prej, ko smo začeli obravnavati to
               točko dnevnega reda, za kar gre moja pohvala. Na koncu, kar bi pa rad rekel, prosil
               pa bi dejansko res predstavnike ministrstva ali samega ministra, da komentira ta
               amandma. Tudi po moje nekoliko bolj definira dejansko, kdo je tisti oziroma oseba,
               pristojna za opravljanje nalog iz prejšnjega odstavka. Se pravi, priglašen organ in
               katere pogoje mora izpolnjevati ta priglašeni organ, da lahko opravlja te naloge.
               Prosil bi za komentar, ali je ta amandma, ki dejansko dodaja samo en odstavek, in
               bolj natančno, ostala dva sta pa praktično na odboru z amandmajem popravljeno to
               točko oziroma tem odstavkom še izboljšuje. Vsaj po mojem mnenju.</p>
            </sp>
            <sp xml:id="SDZ4-Redna-29-2007-06-22.sp29">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Marinič.</p>
            </sp>
            <sp xml:id="SDZ4-Redna-29-2007-06-22.sp30">

               <speaker>BRANKO MARINIČ:</speaker>

               <p>Hvala lepa za besedo. Jaz ugotavljam, da vendarle takrat, ko govorimo o posameznih
               amandmajih in o posameznih členih, ki so v predlogu zakona, da vendarle pogledamo
               tudi poročilo k predlogu Zakona o varnosti v železniškem prometu, kjer natanko
               definira posamezen člen in medtem tudi 19. člen. Natanko piše: Priglašeni organ je
               subjekt in tako dalje da tega ne berem.</p>
               <p>Bi pa še enkrat spomnil tisto, kar sem rekel že prej. Mi vendarle moramo vedeti, da
               na osnovi tega Zakona o varnosti v železniškem prometu 107 podzakonskih aktov
               natančneje definira. In se mi zdi nepotrebno karkoli dodajati, ker tisto, kar je
               Zakonodajno-pravna služba prav pri tem in številnih drugih amandmajih pomagala
               definirati besedilo, ga poenostaviti oziroma bolje razumeti, tako da jaz ne vidim
               nobene potrebe, da bi morali širiti ali pa sprejemati še kakšen drugi amandma. Da
               tisto, kar smo na odboru sprejeli, kar je bilo usklajeno z Zakonodajno-pravno službo,
               dovolj dobro definira te zadeve.</p>
               <p>No, morda pa ob tem poglejte ko obravnavamo amandmaje, dajmo obravnavati amandmaje.
               Kajti, vedno posegati vmes mi imamo številne amandmaje in če bomo posegali vedno o
               tem, ali je minister za promet samo minister za ceste ali je tudi za železnice. Pa
               vendarle moram poudariti, da toliko kolikor se sedanji minister zavzema tudi skupaj s
               svojo ekipo storiti napredek in popraviti tisto, kar je v preteklosti bilo zamujeno,
               nadoknaditi sedaj, mu je pa treba priznati.</p>
               <p>In na vseh pomembnih dogodkih in tudi pri njegovih nastopih vedno poudari tudi
               železnico kot pomembnega nacionalnega prevoznika in se mi zdi to milo rečeno,
               podtikanje, da je minister za ceste in ne za železnice. Tako da, kolegice in kolegi,
               dajmo se izogibati tem besedam.</p>
               <p>Kar zadeva finančne posledice. Poglejte, jaz verjamem, da je kolega Cvikl bolj
               strokoven na tem področju kot jaz. Jaz pa verjetno bolj na železniškem področju. Pa
               vendar, ko govorimo o finančnih posledicah, ja, seveda, vsak zakon ima finančne
               posledice in je to zavajanje javnosti, da govorimo, da zakon nima finančnih
               posledic.</p>
               <p>Dajmo potem definirat v skladu z zakonodajo oziroma tistim, kar Vlada ima, ko
               opredeljuje, ali zakon ima finančne posledice ali ne. Seveda jih ima, ampak je kljub
               vsemu določen nek limit, ko govorimo o tem. Zakon ima finančne posledice. Take in
               take in jih lahko tudi definiramo v detajlih. Zato mislim, da tudi to, ali zakon ima
               finančne posledice ali ne, dajmo se izogniti tem definicijam in dajmo se resnično
               poglobiti v predloge sprememb in dopolnitev ter vseh amandmajev, ki jih obravnavamo,
               pa bomo verjetno bolj racionalno izkoristili ta čas. Hvala lepa.</p>
            </sp>
            <sp xml:id="SDZ4-Redna-29-2007-06-22.sp31">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Tudi jaz sem tega mnenja, da bi se držali vsebine tistega člena oziroma
               amandmaja, o katerem razpravljamo. Repliko naj bi imel gospod mag. Cvikl.</p>
            </sp>
            <sp xml:id="SDZ4-Redna-29-2007-06-22.sp32">

               <speaker>MAG. MILAN M. CVIKL:</speaker>

               <p>Zelo na kratko. Glede na to, da me je gospod Marinič nekako okaral, zakaj govorim o
               finančnih posledicah. Nekateri pravijo Mârinič, drugi Marínič, Marinič.</p>
               <p>Gospod Marinič, problem finančnih posledic je ravno v tem, da se jaz z vami strinjam
               - zakon ima finančne posledice. Vendar Vlada na strani 8 piše: "Predlog zakona nima
               finančnih posledic". In če bi bili zelo korektni, bi predsednik Državnega zbora ta
               zakon Vladi vrnil, ker niso opredeljene nam vsem znane finančne posledice, gospod
               Marinič. In samo na to sem opozoril.</p>
               <p>Kakšne so torej te finančne posledice, kakšni bodo stroški v povezavi z odprtim
               členom, kakšni bodo celotni stroški? Ker Vlada ve, da so finančne posledice. Vendar
               jih skriva pred slovensko javnostjo. Tako se pa v skladu s poslovnikom zakoni ne
               sprejemajo. Zakoni morajo imeti opredeljene finančne posledice.</p>
               <p>Naj vas spomnim, včeraj smo obravnavali Zakon o štipendiranju z zelo jasnimi
               finančnimi posledicami, sicer za obdobje mandata naslednje vlade. Tu bodo finančne
               posledice takoj, ampak o njih niti besede. Zato sem rekel: "Lahko so od 0 tolarjev do
               8 milijard evrov," kot je Vlada zapisala v nekem drugem, ravno tako na Vladi
               sprejetem dokumentu.</p>
               <p>Zato mislim, da se strinjava, kolega poslanec, naj nam Vlada odgovori, zakaj je tu
               napisala, da ni finančnih posledic, in kakšne so finančne posledice. Hvala lepa.</p>
            </sp>
            <sp xml:id="SDZ4-Redna-29-2007-06-22.sp33">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Prijatelj. Prosim!</p>
            </sp>
            <sp xml:id="SDZ4-Redna-29-2007-06-22.sp34">

               <speaker>SREČKO PRIJATELJ:</speaker>

               <p>Hvala lepa, spoštovani podpredsednik.</p>
               <p>Jaz želim še enkrat poudariti, da je ta zakon resnično nujen. Zdaj če želite -
               razumite, če ne, lahko tudi demagoško odvijate debato naprej.</p>
               <p>Samo dve vprašanji, posredno ali neposredno. Odgovor na te trditve. Podzakonski akti,
               ki so v povezavi s tem zakonom, so res številčni, ampak to je zanemarljivo. Ta zakon
               omogoča sprostitev investicij v železniško infrastrukturo. To je pomembno.</p>
               <p>Kar se tiče finančnih posledic, gospod Cvikl, ja saj ste vi pustili 70 milijardno
               luknjo, smo jo "flikali" ne vem koliko časa. Zaradi tega so železnice stopicale na
               meji, so stopicale na mestu! Jaz sem že prej povedal, da se dela iz dneva v dan
               velika gospodarska škoda. Mi smo kupili 20 lokomotiv, milijardo tolarjev je ena
               vredna, koristimo jo.</p>
            </sp>
            <sp xml:id="SDZ4-Redna-29-2007-06-22.sp35">

               <speaker>PODPREDSEDNIK MAG. VASJA KLAVORA:</speaker>

               <p>Lahko opomnim, da govorimo o amandmaju k temu in temu členu.</p>
            </sp>
            <sp xml:id="SDZ4-Redna-29-2007-06-22.sp36">

               <speaker>SREČKO PRIJATELJ:</speaker>

               <p>Ja, takoj se bom vrnil na to. Kar se pa tega amandmaja tiče, pa bi lepo prosil.
               Verjamem, da to ni možno v tem zakonu narediti, da kasneje, ko se bodo odločale
               pomembne zadeve, kdo bo še vse vozil po tej slovenski železniški infrastrukturi, da
               se ima v obziru nacionalni interes.</p>
               <p>Hitro se lahko zgodi, da v bistvu Holding slovenskih železnic zgubi vse profitabilne
               tovore, v kolikor ne bomo upoštevali zgornje meje v varnostnem spričevalu. Veste,
               pritisk mednarodne javnosti ni zaradi tega, ker Slovenija ni sprejela zakona. Ne se
               slepiti s tem. Pa tudi tožbe niso zaradi tega, ker je Slovenija v bistvu toliko časa
               čakala. Pritisk mednarodne javnosti je zaradi tega, ker bi želeli nekateri priti k
               nam v našo železniško infrastrukturo, voziti se s svojimi voznimi in vlečnimi
               sredstvi in seveda vleči ekstra profite na svoje žiro račune. To je to.</p>
               <p>Seveda, to je evropski princip svobodnega pristopa enakih možnosti pretoka ljudi in
               storitev. To je res. Vendar, če Slovenija ne bo znala pri tem zakonu upoštevati
               kasneje, ko se bodo izdajala licenčna dovoljenja, nacionalnega interesa, tako kot so
               to storile druge države, potem smo mi na tem izpitu zopet padli.</p>
               <p>Zame je zelo pomemben dan, 3.7., ko se bomo skupaj z Odborom za promet in Odborom za
               gospodarstvo seznanili, dejansko, z vsemi temi problemi, ki so na železniški
               infrastrukturi, z luškimi odprtimi vprašanji, in poskušali upam v konstruktivni
               debati skupaj z ministrom, enim in drugim, najti rešitve, imenovati mogoče tudi
               ekspertne skupine, ki bodo pospešile delovanje na tem. Danes ni več problem
               denar.</p>
               <p>Danes je problem čas, katerega Slovenija izgublja. Bitko s časom izgubljamo. Ne smemo
               zgubiti vojne. Če zgubimo tudi vojno s časom govorim v železniškem pomenu potem bo
               slovenska železniška infrastruktura ostala otok sredi Evrope. Obvozne poti se že
               dogajajo, se v bistvu že izvajajo in se že tudi komercialno tržijo. Hrvaška
               napoveduje znatno prodorno investicijo v povezavi Reka - Budimpešta. In če mi ne bomo
               znali tudi s tem zakonom, zaščititi slovenskega interesa, ko bomo izdajali licenčna
               dovoljenja o tem pa govori ta člen potem bomo dejansko dali kokoši, ki nesejo zlata
               jajca, iz kurnika. In to se ne sme zgoditi. Na to sem opozoril tudi na Odboru. Ta
               člen je zame zelo pomemben. Jaz upam, da bomo kasneje v pripravah strokovnih aktov,
               ki bodo določali kriterije za izdajo licenčnih dovoljenj, znali najti toliko
               modrosti, da v bistvu to tudi vkomponiramo v postopke za pridobitev licence. Hvala
               lepa.</p>
            </sp>
            <sp xml:id="SDZ4-Redna-29-2007-06-22.sp37">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod minister.</p>
            </sp>
            <sp xml:id="SDZ4-Redna-29-2007-06-22.sp38">

               <speaker>MAG. JANEZ BOŽIČ:</speaker>

               <p>Hvala lepa za besedo, gospod podpredsednik. Zelo na kratko. V 19. členu smo povzeli
               besedilo direktive 2001/16. Za imenovanje priglašenega organa je pristojno
               Ministrstvo za gospodarstvo v skladu s postopki in pogoji določenimi v predpisih, ki
               urejajo akreditacijo in tehnične zahteve za proizvode in ugotavljanje skladnosti. Res
               je, da smo prejeli že vloge, ki jih bo obravnaval pristojni minister za trg.</p>
               <p>Kar se tiče vprašanja neposrednih finančnih posledic, je pa moj komentar naslednji.
               Definitivno gre za enega izmed ključnih zakonov, ki se dopolnjuje poleg Zakona o
               železniškem prometu, ki generalno ureja področje ureditve železniškega sistema v
               Republiki Sloveniji. In seveda, da je nastal kot za realizacijo načrtovanih
               projektov, ki so bili že vdelani v okviru Resolucije o razvojnih projektih Republike
               Slovenije, kjer smo pripravili načrt modernizacije železniškega omrežja v Republiki
               Sloveniji.</p>
               <p>Torej, gre za dejansko usposabljanje pogojev za to kar je tudi gospod poslanec
               Prijatelj zelo jasno povedal, tudi gospod Marinič, za vzpostavljanje pogojev za
               vlaganja v modernizacijo in obnovo v železniški sistem. Tudi iz vseh zornih kotov
               zaradi povečanja hitrosti, zaradi vzpostavljanja večje varnosti v železniškem
               sistemu. Hvala lepa.</p>
            </sp>
            <sp xml:id="SDZ4-Redna-29-2007-06-22.sp39">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Veber.</p>
            </sp>
            <sp xml:id="SDZ4-Redna-29-2007-06-22.sp40">

               <speaker>JANKO VEBER:</speaker>

               <p>Hvala. Glede priglašenega organa in pogojev, ki jih naj bi izpolnjeval jaz sem sicer
               pričakoval odgovor ali pa pojasnilo predlagatelja nekoliko širši. Povedano je bilo,
               da gre za povzetek besedila direktive. Torej za zelo široko in nedefinirano dikcije.
               Direktiva sicer ne predpisuje detajlno vseh pogojev. Pričakuje pa, da bo tudi
               zakonodaja, nacionalna zakonodaja pa zagotovo tukaj bolj precizna. Tudi, če sicer
               gledamo obrazložitev tega člena, priglašeni organ mora izpolnjevati pogoje, ki jih
               določa zakon o akreditaciji.</p>
               <p>Kaj določa ta zakon o akreditaciji? Ali določa delovno dobo? Tisti, ki bodo morali
               opravljati to strokovno dela, ali določa njihovo strokovno usposobljenost? Ne vemo.
               Potem se sklicuje na Zakon o tehničnih zahtevah za proizvode.</p>
               <p>Torej, govorimo o proizvodih. Ne govorimo o osebju. V obrazložitvi tega zakona pa
               piše, da mora priglašeni organ izpolnjevati tudi pogoje, določene s tem zakonom, ki
               ga danes sprejemamo in se nanaša na osebje in sredstva, ki se zahtevajo za
               opravljanje dejavnosti. In če pogledamo te pogoje, ki jih mora izpolnjevati osebje,
               niso definirani v tem zakonu, ker povzemajo praktično samo direktivo, ki je zelo zelo
               splošna.</p>
               <p>Če pa kateri od podzakonskih predpisov govori tudi o tem, potem bi vsaj po mojem
               mnenju, v obrazložitvi tega člena ti podzakonski akti morali biti navedeni. Žal jih
               ni navedenih. Teh je baje 107, kot pravite. Ampak tudi eden ni omenjen, da se nanaša
               na priglašeni organ.</p>
               <p>Tako, da ali je res prevelika bom rekel obremenitev ali pa strokovni pogoj, ko
               govorimo o tem, da gre za opravljen strokovni izpit, za ocenjevanje skladnosti
               komponent interoperabilnosti in ali gre za pet let delovnih izkušenj na posameznem
               področju, za katerega bo imenovan ekspert, je tisto, kar želimo definirati. Če je to
               preveč, premalo, naj nekdo pove. Ampak trenutno tega odgovora moram reči nismo
               dobili.</p>
            </sp>
            <sp xml:id="SDZ4-Redna-29-2007-06-22.sp41">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod mag. Cvikl.</p>
            </sp>
            <sp xml:id="SDZ4-Redna-29-2007-06-22.sp42">

               <speaker>MAG. MILAN M. CVIKL:</speaker>

               <p>Hvala lepa. Ne bom ponavljal to, kar je kolega Veber povedal. Ampak na nek način imam
               občutek, da v zadnjem času se zakoni, ki jih dobivamo v Državni zbor preprosto
               vsebinsko nanašajo na prepis direktive. Ne upoštevajo pa lokalne specifike. Ali če
               hočete, ni nobene volje. Tudi amandma, ki je vsebinsko korektnejši, ki samo
               natančneje, po našem mnenju zagotavlja pogoje, ni te pripravljenosti sprejema. Ker,
               kako že pravite, to ne piše v direktivi. Naj še enkrat povem, direktiva postavlja
               robne pogoje. Vendar vsaka država lahko zadeve uredi po svoje.</p>
               <p>In če se vrnem še na drugo, kar je gospod minister povedal. Glejte, gospod minister,
               rekli ste, da ta zakon skupaj z Zakonom o železniškem prometu omogoča izpolnitev
               resolucije o nacionalnih projektih.</p>
               <p>Veste, mene Resolucija do leta 2023 ne zanima. Zanima me pa, koliko boste namenili v
               letu 2007 in 2008 po sprejemu tega zakona za izpolnitev pogoja iz 51. člena tega
               zakona v povezavi s 119. členom. Poenostavljeno. V petih letih je potrebno obstoječa
               nivojska križanja proge s cesto prvega reda avtoceste so že tako danes izvennivojske
               narediti kot izvennivojska v petih letih.</p>
               <p>Koliko je to denarja in koliko boste investirali v letih 2007 in 2008 v dodatna
               izvennivojska križišča? Zakaj to pravim?</p>
               <p>Ker vi tukaj lahkotno zapišete, da se bo to naredilo. Ne poveste pa, koliko bo to
               stalo. Jaz mislim, da je prav, da se to naredi. Vendar morate tudi povedati jasno,
               koliko boste na podlagi tega zakona opredelili že in to je temeljno vprašanje ocene
               finančnih posledic v proračunu za leto 2007 in 2008.</p>
               <p>In, gospod minister, v proračunu za leto 2007, 2008, 2009 in 2010, 2007, 2008 in 2009
               ni niti tolarja. Minister, tukaj piše, niti tolarja ni predvidenega. Glede Zakona o
               poroštvu, gospod minister, pa dobro veva, da ga je potrebno v določeni meri povezano
               z Zakonom o železniškem prometu, s katerim smo potegnili Zakon o poroštvu v če hočete
               državni proračun, šele narediti in v realizacijo spraviti z rebalansom proračuna
               2007.</p>
               <p>Ampak na vaši Vladi ste rekli vi, da v naslednjih štirih letih, 2007, 2008, 2009,
               2010, ta zakon nima finančnih posledic. Ali to pomeni, da se bodo izvennivojska
               križanja začela graditi šele leta 2011? To je potrebno jasno povedati pred slovensko
               javnostjo. Tako kot tukaj piše, sedaj vi pravite, da nobenih dodatnih izven nivojskih
               križanj v naslednjih treh letih.</p>
               <p>Drugače pa morate tukaj zapisati neke številke ali pa nam povejte koliko bo teh
               investicij. Hvala lepa!</p>
            </sp>
            <sp xml:id="SDZ4-Redna-29-2007-06-22.sp43">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ugotavljam, da ni več razpravljalcev. Lahko zaključimo to splošno
               razpravo, katera ni bila predvidena. In bi vas prosil pri nadaljnjih amandmajih, da
               se držite res točke dnevnega reda, drugače vas bom prekinil. Ker to je res mimo tega,
               kar vodi predsedujoči in čemur je namenjena tudi razprava. Zaključujem razpravo k 19.
               členu Poslanske skupine Socialnih demokratov.</p>
               <p>Prehajamo k 31. členu in amandmaju Poslanske skupine Socialnih demokratov. Želi kdo
               razpravljati? Gospod Veber, izvolite!</p>
            </sp>
            <sp xml:id="SDZ4-Redna-29-2007-06-22.sp44">

               <speaker>JANKO VEBER:</speaker>

               <p>Hvala. Če govorimo o varnosti v železniškem prometu, je gotovo 31. člen eden od
               tistih, ki je zelo pomemben za izvajanje tega zakona. Namreč, nanaša se na
               preiskovalni organ, ki je stalni organ za preiskavo nesreč in je pristojen opravljati
               preiskavo v skladu z določili tega zakona in zakona, ki ureja železniški promet. To,
               kar je po našem mnenju slabo zapisno v tem zakonu, je, da preiskovalni organ sicer
               ima dostop do vseh podatkov, do vseh informacij. Na koncu pa ne sme podati domneve o
               krivdi oziroma o odgovornosti za nesrečo. Eksplicitno se s tem zakonom prepoveduje
               preiskovalnemu organu, da da domnevo o krivdi in odgovornosti za nesrečo.</p>
               <p>Postavlja se nam vprašanje o smiselnosti takšnega preiskovalnega organa, ki bo sicer
               zbiral neke podatke za to, da bo potem neka statistika lahko govorila čez leta, ja,
               to in to se je zbralo, ta in ta težava se je pojavljala na želenici in zgodila se je
               nesreča.</p>
               <p>Kdo pa je odgovoren, da nekaj ni bilo izpolnjeno, in zakaj je do nesreče prišlo, pa
               ta komisija ne sme podati niti domneve. To se nam zdi zelo neprimerno. Kajti, bežati
               od odgovornosti, pomeni, da bežimo predvsem od varnosti v železniškem prometu. To pa
               predmet tega zakona nikakor ne sme biti. Prej obratno.</p>
               <p>Zato predlagano črtanje dela besedila, ki govori o tem, da tak preiskovalni organ ne
               sme vzpostavljati domneve o krivdi oziroma odgovornosti za nesrečo. In če k temu
               dodamo samo še dejstvo iz 34. člena, ki pa žal ni odprt, vendar govori o tem, da
               preiskovalni organ lahko odda poročilo v 12-tih mesecih po nastanku nesreče.</p>
               <p>Torej, eno leto lahko mine, preden lahko preiskovalni organ sploh odda neko končno
               poročilo. Kar pomeni, da tudi ta člen ne govori o tem, da bi bila skrb za večjo
               varnost in učinkovito odpravljanje težav, ampak pušča pravzaprav predolgo obdobje za
               to, da se nekaj odpravi.</p>
               <p>Žal ta člen ni odprt. Po našem mnenju je ta rok lahko dovolj tri, štiri mesece, ne 12
               mesecev. Ampak tega ni več mogoče popravljati, ker ni člen odprt. Menimo pa, da ta
               organ mora imeti možnosti, da vsaj pove mnenje o tem kdo je odgovoren za nastalo
               nesrečo.</p>
            </sp>
            <sp xml:id="SDZ4-Redna-29-2007-06-22.sp45">

               <speaker>PODPREDSEDNIK MAG. VASJA KLAVORA:</speaker>

               <p>Nadaljnjih razpravljalcev k temu amandmaju ni. Zato zaključujem razpravo.</p>
               <p>Prehajamo na obravnavo amandmaja k 79. členu Poslanske skupine SDS, NSi, SLS. Želi
               kdo razpravljati? Ugotavljam, da ne. Zaključujem razpravo.</p>
               <p>Prehajamo k amandmaju k 85. členu Poslanske skupine Socialnih demokratov. Želi kdo
               besedo? Gospod Veber, izvolite!</p>
            </sp>
            <sp xml:id="SDZ4-Redna-29-2007-06-22.sp46">

               <speaker>JANKO VEBER:</speaker>

               <p>Hvala za besedo. Ta člen govori o izmeni izvršilnih železniških delavcev in dodaja
               dodatno možnost v času trajanja izmene, da nekdo opravi svojo izmeno že na podlagi
               režijskega potovanja.</p>
               <p>Naj opozorim, da ta pojem režijskega potovanja v zakonu sploh ni obrazložen. In ne
               vemo za kaj gre.</p>
               <p>Menimo, da je to tudi ena od ključnih pomanjkljivosti tega zakona, ker odpira
               režijske stroške. Povečuje stroške poslovanja Slovenskih železnic. Hkrati pa niti ne
               vemo, kaj to potovanje sploh je in zakaj nastaja. In zakaj celo po mnenju
               predlagatelja režijsko potovanje lahko traja celo 12 ur, toliko kolikor traja izmena,
               lahko traja režijsko potovanje. Zdi se nam nesprejemljivo, da bi nekdo opravil delo v
               12-tih urah samo za to, da je potoval v železniškem vagonu iz enega kraja v drug. Pa
               tudi sicer, Slovenija je pač manjša država v primerjavi z drugimi.</p>
               <p>Ali res moramo računati na to, da bo nekdo od doma recimo, predpostavljam prišel na
               delovno mesto šele v 12 urah?</p>
               <p>Zato želimo pač z amandmajem vsaj deloma dati možnost, da delodajalec, torej
               Slovenske železnice ocenijo in organizirajo svoje delo, da režijsko potovanje ni
               daljše od 1 ure. Če pa že je daljše potem v redu. Dopuščamo oceno, da se potem to
               celo všteva v delovni čas, te izmene.</p>
               <p>Čeprav, ponovno opozarjam, da sploh ne vemo, kaj pomeni ta pojem režijskega
               potovanja. Ni obrazložen v zakonu.</p>
               <p>Je pa nov pojem, ki pa ga v sedanji zakonodaji na tem področju ni bilo uzakonjenega.
               Ker gre pa za dejstvo, da ko je zakon sprejet, ko enkrat nekaj uzakoniš, potem je to
               težko spreminjati, še posebej, če vemo, da Slovenske železnice upravljajo sindikati,
               ne uprava, ne ministrstvo itn. Skratka menimo, da je ta pojem nedorečen in preveč
               ohlapen, kot je zapisan v zakonu.</p>
            </sp>
            <sp xml:id="SDZ4-Redna-29-2007-06-22.sp47">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod mag. Cvikl, imate besedo!</p>
            </sp>
            <sp xml:id="SDZ4-Redna-29-2007-06-22.sp48">

               <speaker>MAG. MILAN M. CVIKL:</speaker>

               <p>Jaz bi predlagal, da nam Vlada pojasni pojem in pa stališče do tega amandmaja. Mislim
               minimalno. Drugače tukaj govorimo v prazno. Naj nam Vlada razloži argumente, razloge
               za in kaj to je in ali je amandma, s katerim to zadevo na nek način opredeljujemo na
               čas, ki je daljši kot eno uro, s predpostavko, da je ena ura potovanja do službe
               danes nekaj normalnega.</p>
               <p>Ali je to normalno, povezano z zahtevami časa? Kaj to pomeni v tem konkretnem
               primeru. Tako da, minimalno, gospod predsedujoči, če nam Vlada odgovori na
               postavljeno vprašanje in stališče do amandmaja, ki smo ga predlagali in za katerega
               menim, da je korekten in predvsem vpliva na to, da testiramo, ali kdo res obvladuje
               železnico.</p>
            </sp>
            <sp xml:id="SDZ4-Redna-29-2007-06-22.sp49">

               <speaker>PODPREDSEDNIK MAG. VASJA KLAVORA:</speaker>

               <p>Gospod minister, imate besedo.</p>
            </sp>
            <sp xml:id="SDZ4-Redna-29-2007-06-22.sp50">

               <speaker>MAG. JANEZ BOŽIČ:</speaker>

               <p>Hvala lepa za besedo. Na kratko odgovor. Vsebina tega amandmaja je že upoštevana bila
               v predhodnem postopku amandmajev poslanskih skupin.</p>
            </sp>
            <sp xml:id="SDZ4-Redna-29-2007-06-22.sp51">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Marinič.</p>
            </sp>
            <sp xml:id="SDZ4-Redna-29-2007-06-22.sp52">

               <speaker>BRANKO MARINIČ:</speaker>

               <p>Hvala lepa za besedo. Jaz se resnično oglašam že tretjič, da bi skušal kolegom
               predvsem pomagati, ko se znajdejo resnično v zagati, kaj posamezni strokovni izrazi
               pomenijo. Pa vendarle, na Odboru za promet smo prav z Zakonodajno-pravno službo
               usklajevali prav to terminologijo, jo skušali pojasniti in skozi to proceduro tudi
               dobiti odgovor, ki lahko pojasni določene poglede recimo ali pa nejasnosti.</p>
               <p>In jaz se strinjam, da je težko poslankam in poslancem sedaj razumeti, kaj je to
               "režijski čas" oziroma kot ga železničarji imenujejo. To je čas, ko se pelje
               strojevodja - recimo - iz kraja A v kraj B, da bo tam prevzel lokomotivo in vlak in
               potem iz kraja B pripeljal nazaj na kraj A.</p>
               <p>Pa vendarle, kar zadeva zahtevno terminologijo. Povem še enkrat, da na osnovi
               posameznih členov zakona, ki ga obravnavamo, natanko definira teh 107 ali koliko
               navodil, pravilnikov in vsega tega. V obrazložitvi, gospod Veber, v obrazložitvi pa
               piše natanko v tem zajetnem gradivu tudi o tem, kaj je režijsko potovanje itd. Tako
               da, tudi to je treba malo pogledati.</p>
            </sp>
            <sp xml:id="SDZ4-Redna-29-2007-06-22.sp53">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Gospod Veber, imate besedo.</p>
            </sp>
            <sp xml:id="SDZ4-Redna-29-2007-06-22.sp54">

               <speaker>JANKO VEBER:</speaker>

               <p>Razumemo, da gre. Lahko razumemo, za potovanje iz točke A v B. Težko pa razumem, da v
               Sloveniji nekdo opravi izmeno na ta način, da potuje iz Maribora recimo v Koper.
               Potuje 12 ur in opravi svojo delovno dolžnost. Potem, ko ne more prevzeti lokomotive
               v Kopru, se vrača domov, naslednjih 12 ur. In tako potuje neprestano. V tem je
               težava, organiziranost slovenskih železnic. In zdaj bomo uzakonjali, da se bo nekdo
               lahko iz Maribora v Koper peljal dnevno. Tam ne bo sploh prevzel lokomotive. In bomo
               ta problem lahko rešili samo, če bomo zaposlili dodatnega strojevodjo, dodatnega
               izvršilnega delavca, da bo en lahko potoval, drugi bo lahko nekaj peljal in potem se
               bosta pač zamenjala. V tem je problem. In to uzakonjamo.</p>
               <p>In tudi, če je bilo to prej v podzakonskem predpisu, še razumem. Ampak, ko pa to
               enkrat v zakon zapišemo, je pa to povsem druga dimenzija. In sindikati bodo to s
               pridom izkoriščali za tiste, ki bodo pač podpirali njihove dodatne ugodnosti, ki jih
               sindikat zahteva, in bodo potem poplačali te njihove služnosti s tem, da ne bo
               opravljal dela, ampak bo samo potoval iz ene točke v drugo.</p>
            </sp>
            <sp xml:id="SDZ4-Redna-29-2007-06-22.sp55">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod mag. Cvikl. Minimalni čas, par sekund. Ne boste. Besedo
               ima gospod Bajc.</p>
            </sp>
            <sp xml:id="SDZ4-Redna-29-2007-06-22.sp56">

               <speaker>JOSIP BAJC:</speaker>

               <p>Hvala lepa, gospod podpredsednik. Berem osnovno besedilo, ki smo ga imeli na odboru.
               Kot smo rekli prej, tri službe so pomagale izboljšati besedilo tega člena. Sprejet je
               bil amandma prav k tej alineji 85. člena k točki e. V osnovnem besedilu se je
               govorilo, da izmena izvršilnega železniškega delavca ne sme trajati več kot 12 ur.
               Potem je točka 2. V času trajanja izmene se šteje. V osnovnemu besedilu smo zapisali
               v točki oziroma bilo je zapisano v točki e: čas režijskega potovanja do 12 ur.
               Amandma, ki je bil sprejet in ki ga kolega Veber sedaj delno spreminja, pa pravi in
               besedilo, mi obravnavamo besedilo, pa pravi, čas režijskega potovanja v teku
               izmene.</p>
               <p>In jaz mislim, da je temu zadoščeno. Se pravi, izmena je pa vemo koliko v sklopu
               delovnega časa.</p>
            </sp>
            <sp xml:id="SDZ4-Redna-29-2007-06-22.sp57">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospod Prijatelj. Izvolite!</p>
            </sp>
            <sp xml:id="SDZ4-Redna-29-2007-06-22.sp58">

               <speaker>SREČKO PRIJATELJ:</speaker>

               <p>Hvala lepa, spoštovani podpredsednik za besedo. Ko govorimo o tem, kaj režijski čas
               je, to ni samo prihod na cilj, veste. Za tiste, ki ne veste, bom povedal malo bolj
               operativno. Prihod na delo je lahko točen in je praviloma tudi stalen. Zato, ker je
               usklajen s krajem bivanja. Zelo malokrat se zgodi, da nastopi režijski čas ob nastopu
               službe.</p>
               <p>Režijski čas pa se šteje tudi takrat, ko v bistvu se delavec bodisi pelje na drug
               kraj, kjer je pripravljen vlak. Konkretno govorim za območje Koper-Divača-Sežana in
               prevzame vlak, ki je aranžiran in pripravljen v Divači. Iz Kopra v režiji gre v
               Divačo, v Divači prevzame vlak in nadaljuje izmeno. To je treba upoštevati, če ne
               veste.</p>
               <p>Zakaj taka raztegljivost v tem členu? Zato, ker so vse prejšnje oblasti tako
               zanemarjale železniško infrastrukturo. Mi imamo danes v tovornem prometu tega ne
               veste pa nihče o tem ne govori milijon minut zamud! Več kot milijon.</p>
               <p>Infrastruktura je v absolutno nezadovoljivem stanju in nalogi za počasno vožnjo se iz
               dneva v dan povečujejo. S tem nastajajo tudi stroški pri normalnem prevozu
               netotonskega kilometra. In za te zadeve v tako zapuščenem stanju, za tako veliko
               gospodarsko škodo so krivi tudi prejšnji skrbniki.</p>
               <p>Železnice so nekonkurenčne v eksploatacijskem smislu. Danes je komercialna hitrost za
               tovorne vlake spoštovane gospe in gospodje 35 kilometrov na uro, da si boste nalili
               čistega vina. Vi filozofirate in demagoško razpravljate o tem, medtem ko so dejstva
               jasna. Tu so strokovnjaki, pa naj to ovržejo, kar sem zdaj rekel.</p>
               <p>In dokler boste tako govorili, se z investicijami in dejanskimi globalnimi remonti na
               slovenskih železnicah ne bo začelo. Mi imamo 9.000 zaposlenih. Jaz govorim "mi"
               načrtno, zato ker imam podpisano, da po tem mandatu pridem nazaj na isto delovno
               mesto, kot tudi verjetno dr. Peter Verlič, če ne bo dobil ustreznega mandata za
               naprej. Zato pa tako govorim.</p>
               <p>Tebi, gospod Petek, pa ni mar, kaj se dogaja v Mariboru. In niti mar, da lokomotive
               od Zidanega mosta naprej v Maribor nove ne morejo, ker ni 22,5-tonskega osnega
               pritiska. To ti ni mar. Mar ti je edino za svoje demagoške debate.</p>
               <p>Jaz bi prosil, da prekinemo s temi neumnimi in skoraj brezpredmetnimi debatami in da
               se zavedate odgovornosti, da ste pustili 70 milijard veliko luknjo v proračunu.
               Pometali ste pod preprogo dejstva, prirejali poslovna poročila, šolali svoje kadre na
               račun Slovenskih železnic, ki nikoli niso bili tam zaposleni. In danes si upate
               moralizirati o tem, kaj je prav in kaj ni prav za železnice! Pustite, da začnejo
               delati strokovno, da se začnejo pristopi, izvajati projekti, ki imajo podprte
               finančne aranžmaje in so uvrščeni na evropske lestvice med prvih 30 projektov.</p>
               <p>Bil sem kritičen do ministra. Dokler ni smelo narejen s strani Vlade ta korak, da se
               resnično pristopi k izvajanju celovitega reševanja železniškega problema - in to
               danes je. Tako da vse, kar bo ostalo rečeno, je v bistvu zelo, zelo neodgovorno od
               vas.</p>
            </sp>
            <sp xml:id="SDZ4-Redna-29-2007-06-22.sp59">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Lepo bi prosil, da se držimo vsebine in ne nadaljujemo splošne debate. Bi
               lepo prosil! Besedo ima gospod Marinič. Govorimo o 85. členu in amandmaju: V drugem
               odstavku se besedilo zadnje točke spremeni tako, da se glasi: "Čas režijskega
               potovanja v teku izmene, ki je daljši od ene ure."</p>
               <p>Kaj je bilo vse tu povedano! Malo o tem. Izvolite, prosim!</p>
            </sp>
            <sp xml:id="SDZ4-Redna-29-2007-06-22.sp60">

               <speaker>BRANKO MARINIČ:</speaker>

               <p>Hvala lepa za besedo, spoštovani gospod podpredsednik! Veste, jaz bom ostal v okviru
               amandmaja k 85. členu, ki ga obravnavamo. Ostal bom v okviru tistih kolegov, ki danes
               pri posameznih amandmajih nastopajo populistično. Gospod Veber, vaš nastop v
               konkretnem primeru izgleda bolj populistično. Če bi prebrali kompletne materiale, ki
               smo jih obravnavali na Odboru za promet, lahko ugotovite, da prav pri 85. členu smo
               na Odboru za promet tako, kot je gospod kolega Josip Bajc dejal, dodali čas
               režijskega potovanja v teku izmene in zapisali v peti točki: "merilo za delo v
               izmenah izvršilnih železniških delavcev ter druge pogoje, ki se nanašajo na počitek
               in druga vprašanja dela v izmenah, predpiše minister v soglasju z ministrom
               pristojnim za delo".</p>
               <p>In ne sedaj "a priori" vnaprej govoriti, da mi sprejemamo zakon in vsebino zakona, ki
               daje železniškim sindikatom moč upravljanja. Ne drži. Kajti natanko je definirano,
               kako in kakšen postopek je naprej, kdo je tisti, ki nadalje predpiše. Se pravi,
               pristojen minister z ministrom za delo. In če si to preberete jaz ne vem stvari so
               kristalno jasne. Če pa se tukaj ne poglobiš resnično, kaj to pomeni, je pa glede
               razumevanja - to se pa strinjam - zelo težko razumeti.</p>
               <p>Ampak žal, poglejte železnica kljub modernem času še vedno zahteva morda nek drugačen
               tehnološki proces, kot bi ga želeli, ampak to ni krivda sedanje Vlade in sedanjega
               ministra, ki skuša z ekipo na tem področju vzpostaviti nek red. To ste imeli
               priložnost narediti. Pa se železnice niste dotikali, drugače kot takrat, ko je
               manjkal denar. To imate za sanacijo in bodite tiho!</p>
            </sp>
            <sp xml:id="SDZ4-Redna-29-2007-06-22.sp61">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Milan Petek.</p>
            </sp>
            <sp xml:id="SDZ4-Redna-29-2007-06-22.sp62">

               <speaker>MILAN PETEK:</speaker>

               <p>Hvala, podpredsednik. Težko, kot zgleda, opazite kakšno dvignjeno roko ali pa vaša
               sodelavka, ki kot zgleda, sploh ne gleda po dvorani.</p>
               <p>Zakaj sem se oglasil k besedi? Ne zato, da polemiziram na način, kot mogoče res ni
               mesto tukaj, ampak zaradi tega, ker me čudi, na kakšen način je minister odgovoril na
               vprašanje obeh poslancev SD. Naj skuša pojasniti, zakaj ta E točka oziroma ta člen
               ima takšno razlago oziroma zakaj ne bi bilo za sprejeti razlage oziroma predloga
               gospoda Vebra.</p>
               <p>Torej, razlaga je bila zaradi tega, ker je to bilo že obrazloženo na seji komisije
               oziroma na seji, ko smo sprejemali ali ko ste sprejemali amandmaje.</p>
               <p>Jaz bi vas rad opozoril, da je seja komisije trajala približno eno uro in pol,
               oziroma odbora, na katerem smo najprej posredovali splošna stališča. Amandmaji so se
               obravnavali 35 minut v času, ko je ta Državni zbor sejal tukaj. Tisti, ki ste
               morebiti obravnavali ta 85. člen, ste to obravnavali med seboj. Jaz pa mislim, tega
               niti niste obravnavali in da je to podcenjevanje tega organa, torej Državnega zbora,
               ki mu je potrebno dati razlago, če želite, da torej sodelujemo v sprejemanju tega
               akta. To je tisto, kar moti. Ta način sprejemanja tega zakona je simptomatičen.</p>
               <p>Saj ni važno vaše mnenje, mnenje opozicijskih poslancev. Mi smo se s svojimi
               koalicijskimi dogovorili. K temu sodijo nekateri bivši železničarji, kot je gospod
               Prijatelj. Stvar je rešena. In mi smo tu lutke, ki moramo poslušati razlage tistih,
               ki so tako o tem prepričani. Mi bi pa radi sodelovali pri sprejemanju tako, da vemo,
               zakaj pravzaprav tudi pri tem 85. členu gre. In to se mi zdi, da ste dolžni in je
               potrebno pojasniti.</p>
            </sp>
            <sp xml:id="SDZ4-Redna-29-2007-06-22.sp63">

               <speaker>PODPREDSEDNIK MAG. VASJA KLAVORA:</speaker>

               <p>Gospod Veber, imate besedo.</p>
            </sp>
            <sp xml:id="SDZ4-Redna-29-2007-06-22.sp64">

               <speaker>JANKO VEBER:</speaker>

               <p>Hvala. Bom kratek. Gospod Marinič, nikjer v tem členu režijsko potovanje ni
               obrazloženo. Ne govorim populistično, govorim realno. V sedanjih zakonih teh določb
               ni bilo. Nimam odgovora, zakaj to prihaja v zakon. Če je za vas jasno, da bo merila
               določil minister brez kriterijev iz tega zakona, govorimo o tem, da je ta člen
               neustaven. Merila morajo biti. Osnovna merila morajo biti v zakonu, da je potem lahko
               podzakonski akt sprejet. Tega pa ni.</p>
            </sp>
            <sp xml:id="SDZ4-Redna-29-2007-06-22.sp65">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima še gospod Bajc.</p>
            </sp>
            <sp xml:id="SDZ4-Redna-29-2007-06-22.sp66">

               <speaker>JOSIP BAJC:</speaker>

               <p>Gospod podpredsednik, kolega Petek je korektno povzel včerajšnje trajanje seje.
               Vendar to je bilo nadaljevanje prekinjene seje. In dejansko res smo imeli približno
               eno uro splošne razprave. Potem pa smo izglasovali tako kot ste rekel vse amandmaje.
               Pozabili ste pa povedati to, kar sem rekel včeraj na odboru, da tri dni skoraj od
               jutra pa do večera so strokovne službe ministrstva, naša Zakonodajno-pravna služba in
               strokovne službe odbora ena je sicer zraven bila pripravljala te amandmaje in
               obrazložitve k tem amandmajem.</p>
               <p>In jaz ne bi zanemaril tega dela. Mislim, da so pripravljeni taki amandmaji, ki so
               bili lahko v takšnem času, kot ste pravilno ugotovili, tudi obravnavani oziroma
               sprejeti. In osebno ocenjujem, tako kot je kolega Marinič obrazložil, da kadar beremo
               nek člen, ga je treba po vseh odstavkih oziroma po vseh točkah brati in da je
               dorečenost s sprejetim amandmajem tako k točki e, kot tudi k petemu odstavku zajeto
               in opredeljeno, kaj je to režijsko potovanje oziroma čas trajanja izmene. Hvala.</p>
            </sp>
            <sp xml:id="SDZ4-Redna-29-2007-06-22.sp67">

               <speaker>PODPREDSEDNIK MAG. VASJA KLAVORA:</speaker>

               <p>Ugotavljam, da razpravljalcev več ni. Zato zaključujem razpravo o amandmaju k temu
               členu.</p>
               <p>Prehajamo na amandma k 92.a členu poslanskih skupin SDS, NSi in SLS. Bi želel kdo
               razpravljati? Ugotavljam, da ne. Zato zaključujem razpravo o tem členu.</p>
               <p>Prehajamo na amandma k 107. členu poslanskih skupin SDS, NSi in SLS. Želi kdo besedo?
               Ne. Zaključujem razpravo o tem členu in tudi razpravo o amandmajih.</p>
               <p>O amandmajih bomo v skladu s časovnim potekom seje zbora odločali danes v okviru
               glasovanj po ure po prekinjeni 27. točki dnevnega reda oziroma najkasneje ob
               21.21.</p>
               <p>S tem prekinjam to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title2">26. TOČKO DNEVNEGA REDA,</title> to je na <title xml:id="SDZ4-Redna-29-2007-06-22.title3">OBRAVNAVO PREDLOGA ZAKONA
                  O POGOJIH ZA STATUSNO PREOBLIKOVANJE VZAJEMNE ZDRAVSTVENE ZAVAROVALNICE, NUJNI
                  POSTOPEK.</title>
               </p>
               <p>V zvezi s to točko dnevnega reda sta bila v zakonodajni postopek vložena dva predloga
               zakona, in sicer predlog Zakona o preoblikovanju Vzajemne zdravstvene zavarovalnice,
               d.v.z., v delniško družbo, druga obravnava,  EPA 1385
               /IV, ki sta ga 11. aprila 2007 v obravnavo Državnemu zboru Republike Slovenije
               predložila poslanca gospod Zmago Jelinčič Plemeniti in gospod Bogdan Barovič, ter
               predlog Zakona o pogojih za statusno preoblikovanje Vzajemne zdravstvene
               zavarovalnice po nujnem postopku EPA 1417, ki ga je Državnemu zboru Republike Slovenije 26. aprila 2007 predložila Vlada
               Republike Slovenije.</p>
               <p>Odbor za zdravstvo je v razpravi o navedenih predlogih zakona odločil, da ju bo
               obravnaval v skladu s tretjim odstavkom 117. člena Poslovnika zbora. Hkrati je tudi
               sklenil, da bo nadaljnji postopek v skladu s 127. členom Poslovnika zbora vodil na
               podlagi predloga zakona, ki ga je Državnemu zboru predložila Vlada Republike
               Slovenije po nujnem postopku.</p>
               <p>V skladu s četrtim odstavkom 117. člena Poslovnika dajem besedo obema predlagateljema
               za dopolnilno obrazložitev predloga zakona. Besedo dajem predstavniku drugega
               predlagatelja zakona gospodu Zmagu Jelinčiču Plemenitemu. Prosim!</p>
            </sp>
            <sp xml:id="SDZ4-Redna-29-2007-06-22.sp68">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsedujoči. Lep pozdrav vsem skupaj! Zakon, ki ga imamo pred
               seboj je pravzaprav nekakšen hibrid. Hibrid po sili razmer, ki ne rešuje tistega, kar
               bi moral reševati. Dejstvo je, da je zakon, ki sva ga vložila skupaj z gospodom
               Barovičem, dosti bolj eksakten, točen, dodelan in sledi tistim usmeritvam, ki bi jim
               moral slediti tudi zakon, ki ga je pripravilo ministrstvo.</p>
               <p>Vendar, gospod minister si je nabavil svoje takoimenovane neodvisne strokovnjake, ki
               so mu pripravili zakon, ki pa je v veliki meri ne samo, da je nesmiseln in slab, celo
               protiustaven. Dejstvo je, da je ministrstvo pripravilo predlog zakona, ki ureja
               položaj zgolj ene same zavarovalnice.</p>
               <p>To se pravi, gre za poseg, ki meri le na en povsem določen subjekt. Tak vidik je v
               modernem evropskem pravu deležen posebne obravnave, v okviru katere se posebej
               presoja, ali je zakonodaja splošna ali pa meri le na en posebej subjekt. Država ne
               sme sprejemati pravil, ki neupravičeno poslabšajo položaj zgolj enega od subjektov.
               Tukaj imamo zdaj v Republiki Sloveniji zelo čudno situacijo. Ta situacija je takšna,
               da se z različnimi vatli merijo različne zavarovalnice. Pa ker časa ni ravno dovolj,
               bi pojasnil samo to, kaj je namen zakona, ki ga je pripravilo ministrstvo.</p>
               <p>Namen zakona ni nič drugega kot enostavno najprej nacionalizirati zavarovalnico
               Vzajemna, potem pa jo lastniniti. To je recept, ki je poznan. Vendar pa ne bi smel
               biti možen v današnjem demokratičnem sistemu. Vendar dezavuiranje zakonov je
               pravzaprav tu mogoče. Požegnali bodo takoimenovani neodvisni pravni strokovnjaki.
               Tamle sedi gospod Juhart in bo verjetno dobil še dodatnih 6.000 evrov, da bo še kaj
               popravil in zagovarjal. Ne glede na to, da smo lahko prepričani, da bo Ustavno
               sodišče čez čas, ko bomo vložili zakon v ustavno presojo, presodilo drugače.</p>
               <p>Dejstvo je, da je kar nekaj zadev, ki jih ne bi smel ta zakon dovoljevati. Pa vendar
               dovoljuje oziroma izriva lastnike. To so tisti, s čigar denarjem je bil ustanovljen
               ta zavod. To se pravi, Zavarovalnica Vzajemna.</p>
               <p>To so vsi tisti, ki so preveč vplačali v zavarovalne fonde in so iz tega denarja
               pravzaprav naredili Vzajemno. Tistemu denarju, kar je zraven dodal Zavod za
               zdravstveno varstvo, se je v osnovnem zakonu o ustanovitvi te zavarovalnice ta zavod
               odpovedal. To se pravi, nima več pravice do lastninjenja oziroma do lastnega deleža.
               Pa vendar ministrstvo naredi po svoje in nekako vrača vse skupaj v neko čudno začetno
               stvar.</p>
               <p>Dejstvo je, da je kršenih kar nekaj členov slovenske ustave. V prvi vrsti člen
               številka 2, ki pravi, da je Slovenija pravna in socialna država. V tem primeru ni ne
               pravna ne socialna.</p>
               <p>V členu številka 14 govorimo o enakosti pred zakonom. Tudi te enakosti so kršene
               tukaj. Gre za specifičen zakon, ki preferira oziroma določa samo enega, en subjekt in
               preferira druge pravne subjekte nad le-tem.</p>
               <p>33. člen, ki govori o pravici do zasebne lastnine in do dedovanja. Tudi tu je kršeno
               ustavno pravo. Kajti, če je nekdo lastnik, mu te lastnine nihče ne more odvzeti. In
               vendar bo ta zakon tem lastnikom odvzel njihov delež v Zavarovalnici Vzajemna.</p>
               <p>In 74. člen ustave, ki govori o podjetništvu, da je gospodarska pobuda svobodna. Tudi
               tu ni nobene gospodarske pobude več. Gre za navadno kruto nacionalizacijo in potem
               privatizacijo. Hvala lepa.</p>
            </sp>
            <sp xml:id="SDZ4-Redna-29-2007-06-22.sp69">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo dajem predstavniku Vlade. Gospod Dorjan Marušič, državni
               sekretar!</p>
            </sp>
            <sp xml:id="SDZ4-Redna-29-2007-06-22.sp70">

               <speaker>DORJAN MARUŠIČ:</speaker>

               <p>Spoštovani podpredsednik Državnega zbora, cenjene poslanke in poslanci! Zelo na
               hitro. Pred vami je predlog Zakona o pogojih za statusno preoblikovanje Vzajemne
               zdravstvene zavarovalnice.</p>
               <p>Bi na hitro orisal glavne spremembe oziroma novosti, ki jih zakon vpeljuje. Zakon
               predpisuje pogoje, kriterije in postopke preoblikovanja ter omogoča pregledno in
               nadzorovano statusno spremembo Vzajemne. Hkrati pa onemogoča oškodovanje članov, pri
               čemer predvideva kot predpogoj preoblikovanja predhodno soglasje Agencije za
               zavarovalni nadzor in določitev deleža ustanovitelja, torej Zavoda za zdravstveno
               zavarovanje Slovenije in izločitev tega deleža iz kapitala v primeru
               preoblikovanja.</p>
               <p>Predvideva dva možna načina preoblikovanja, bodisi oddaljitev ali pa preoblikovanje v
               delniško družbo. Osnovni namen zakona je zaščita. Torej preprečitev oškodovanja vseh
               zavarovancev, torej članov Vzajemne. Tudi tistih, ki so bili sami zavarovanci že na
               dan, 31.8.2005. Nato preoblikovani v delniško družbo, kar pomeni vpliv določanja
               opredeljen s premijskim količnikom. Ta količnik je tudi podlaga za določitev
               nominalnega deleža upravičenca v delniško družbo. Na to oddelitev, bodisi na novo
               ustanovljeno bodisi na obstoječo zavarovalnico. Vzajemna v tem primeru ne
               preneha.</p>
               <p>Agencija za zavarovalni nadzor preveri, ali po oddelitvi Vzajemna lahko nemoteno
               opravlja zavarovalniške posle. Zavarovanec je z Vzajemno v dvojnem razmerju, po
               zavarovalni pogodbi in v kapitalskem razmerju: skladno s premijskim količnikom.</p>
               <p>Zakon namreč obe razmerji ločuje. V primeru delitve Vzajemna poizve, koliko
               zavarovancev bi bilo v primeru uspešno izglasovane oddelitve pripravljeno svoje
               pogodbe prenesti na novo ali prevzemno družbo. Zavarovalne pogodbe in deleži
               zavarovancev, ki soglasje za prenos podajo, se vnesejo v delitveni načrt.</p>
               <p>Nadalje. Podeljevanje soglasja za delitve je ločeno od glasovanja o oddelitvi.</p>
               <p>Posameznik morda o oddelitvi nasprotuje. A v primeru, da se izglasuje, bil
               pripravljen pogodbo prenesti.</p>
               <p>Sestava delitvenega načrta je kompleksna. Najprej je treba ugotoviti, koliko izmed
               vseh članov želi prenesti pogodbe. Šele nato se sestavi delitveni načrt, tako
               imenovano, kolikšen del celotnega premoženja se bo prenesel. V kratkem sem izpostavil
               glavne spremembe, ki jih zakon vpeljuje. Upam, da bo dosegel soglasje in pa podporo v
               parlamentu in tudi tak sprejet. Hvala.</p>
            </sp>
            <sp xml:id="SDZ4-Redna-29-2007-06-22.sp71">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Proceduralno vprašanje. Gospod Zmago Jelinčič Plemeniti!</p>
            </sp>
            <sp xml:id="SDZ4-Redna-29-2007-06-22.sp72">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsedujoči! Ena zadeva me zanima. V tistih klopeh morajo sedeti
               predstavniki oziroma uslužbenci Vlade oziroma ustreznih ministrstev. Pa me zanima: Od
               kdaj je gospod Juhart zaposlen na Ministrstvu za zdravje Republike Slovenije? In ne
               vem, kaj počne tam. Kajti, drugič bom jaz pripeljal kakšnega svojega osebnega
               prijatelja, pa bom rekel, usedi se tam v vladne prostore, pa počni tam, kar hočeš.
               Mislim, da je to zelo čuden način izigravanja Poslovnika Državnega zbora. In pa bi
               rekel čuden odnos Ministrstva za zdravje do tega najvišjega parlamentarnega telesa v
               vsaki demokratični državi, ne zgolj in samo v Republiki Sloveniji.</p>
               <p>Zato bi, gospod predsedujoči, prosil, če lahko zaprosite gospode, da zapustijo tiste
               prostore. Hvala lepa.</p>
            </sp>
            <sp xml:id="SDZ4-Redna-29-2007-06-22.sp73">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Dorjan Marušič, želite pojasnilo?</p>
            </sp>
            <sp xml:id="SDZ4-Redna-29-2007-06-22.sp74">

               <speaker>DORJAN MARUŠIČ:</speaker>

               <p>Spoštovani gospod podpredsednik, cenjeni poslanec!</p>
               <p>Bomo upoštevali to usmeritev oziroma pobudo in bom zaprosil svetovalce, če lahko
               zapustijo parlamentarno dvorano. Hvala.</p>
            </sp>
            <sp xml:id="SDZ4-Redna-29-2007-06-22.sp75">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Nadaljujemo s predstavitvijo stališč poslanskih skupin.</p>
               <p>Besedo ima gospod Ivan Grill v imenu Poslanske skupine SDS. Izvolite, prosim! Pardon,
               oprostite, nekoliko sem.</p>
               <p>Predlog zakona je obravnaval Odbor za zdravstvo, kot matično delovno telo. Zato
               prosim podpredsednika odbora gospoda Ivana Grilla, da predstavi poročilo odbora.</p>
            </sp>
            <sp xml:id="SDZ4-Redna-29-2007-06-22.sp76">

               <speaker>IVAN GRILL:</speaker>

               <p>Spoštovani gospod podpredsednik, spoštovani državni sekretar s sodelavci, spoštovane
               poslanke in poslanci!</p>
               <p>Odbor za zdravstvo je dobil v svojo proceduro dva zakona, ki obravnavata enako
               družbeno vsebino, in sicer je bil to predlog Zakona o preoblikovanju Vzajemne
               zdravstvene zavarovalnice v delniško družbo - druga obravnava, predlagatelja gospoda
               Zmaga Jelinčiča Plemenitega in Bogdana Baroviča. In kot drugi predlog Zakona o
               pogojih za statusno preoblikovanje Vzajemne zdravstvene zavarovalnice predlagatelja
               Vlade Republike Slovenije.</p>
               <p>V skladu z določbo prvega odstavka 117. člena Poslovnika Državnega zbora lahko
               Državni zbor v primeru, da je vloženih več predlogov zakonov, ki urejajo isto
               družbeno razmerje, najprej obravnava predlog zakona, ki je bil posredovan kot prvi,
               nato pa po vrstnem redu posredovanja naprej. V tem primeru je bil prvi zakon
               posredovan s strani predlagatelja Zmaga Jelinčiča Plemenitega in Bogdana Baroviča. In
               kot drugi predlog zakona pa je bil vložen predlog zakona Vlade Republike Slovenije,
               in sicer po nujnem postopku. Na podlagi tretjega odstavka 117. člena Poslovnika pa
               lahko matično delovno telo v primeru, da Vlada predloži zakon po nujnem postopku, na
               svojem odboru sklene, da bo v okviru dnevnega reda obravnaval oba predloga zakona, ki
               urejata enako družbeno razmerje po določbah Poslovnika Državnega zbora po nujnem
               postopku. Na ta način se lahko omogoči obravnava predloga zakona na prvi naslednji
               seji Državnega zbora. Na podlagi teh določil je Odbor za zdravstvo sprejel sklep, da
               bo na isti seji, v okviru iste točke dnevnega reda, po določbah Poslovnika Državnega
               zbora po nujnem postopku za sprejem zakona obravnaval oba predloga zakona, ki urejata
               isto družbeno razmerje.</p>
               <p>Glede na to, da je odbor sprejel odločitev, da obravnava oba zakona v okviru iste
               točke dnevnega reda, je potem v nadaljevanju, v skladu s 127. členom Poslovnika
               Državnega zbora na tej seji odločal tudi o tem, kateri predlog zakona bo v
               nadaljevanju podlaga za pripravo dopolnjenega predloga zakona. V skladu z dosedanjo
               prakso delovnih teles pri hkratni obravnavi predlogov zakonov, ki urejajo isto
               družbeno razmerje, je bil na odboru predlagan in sprejet sklep, da je nosilni zakon
               predlog vladnega zakona, ki je bil vložen po nujnem postopku. Na podlagi iste določbe
               Poslovnika Državnega zbora je potem na tej seji odbor odločil še o tem, katera
               vsebina iz drugega predloga zakona se bo lahko vključila v nosilni predlog zakona.
               Glede na to, da se je ugotovilo, da je predlog zakona predlagateljev poslancev
               gospoda Zmaga Jelinčiče Plemenitega in gospoda Bogdana Baroviča vseboval povsem
               diametralne predloge besedila členov, smo na odboru sprejeli sklep, da se iz tega
               predloga zakona v drugi predlog zakona ne vključi nobenega izmed členov. V
               nadaljevanju je po sprejetju sklepov Odbor za zdravstvo obravnaval tako imenovani
               zakonski hibrid, vendar se je kljub temu ohranjalo predlagateljstvo obeh zakonov in v
               nadaljevanju postopka sta lahko oba predlagatelja sodelovala v tej vlogi.</p>
               <p>Na tej seji je nato odbor obravnaval oziroma opravil obravnavo dopolnjenega predloga
               zakona po določbah poslovnika o obravnavi na matičnem delovnem telesu in določbah
               144. člena Poslovnika Državnega zbora, to je člena, ki govori o obravnavi zakona po
               nujnem postopku. Ker je bilo v nadaljevanju postopka možno vladni predlog zakona
               spreminjati s strani obeh predlagateljev samo z amandmaji, je odbor sklenil, da v tem
               delu prekine obravnavo te točke in jo nadaljuje naslednji dan. Na ta način je bila
               dana možnost, da so imeli predlagatelji dovolj časa za dodatno pripravo amandmajev.
               Naslednji dan je predlagatelj Zmago Jelinčič Plemeniti predstavil odločitev, da kot
               sopredlagatelji niso pripravili amandmajev, zato smo na odboru sprejeli samo
               amandmaje poslanskih skupin SDS, NSi, SLS in DeSUS. ...<stage xml:id="SDZ4-Redna-29-2007-06-22.stage8">/Opozorilni znak za konec
               razprave./</stage>... Po sprejemu vsega tega smo sprejeli zakon kot primeren za nadaljnjo
               obravnavo in predlagali, da se ga sprejme na junijski seji.</p>
               <p>Na koncu je odbor še odločal o primernosti nadaljnje obravnave zakona predlagateljev
               Zmaga Jelinčiča in Bogdana Baroviča in izglasoval sklep, da ta zakon ni primeren za
               nadaljnjo obravnavo. Hvala lepa.</p>
            </sp>
            <sp xml:id="SDZ4-Redna-29-2007-06-22.sp77">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima ponovno gospod
               Ivan Grill, v imenu poslanske skupine SDS. Izvolite, prosim.</p>
            </sp>
            <sp xml:id="SDZ4-Redna-29-2007-06-22.sp78">

               <speaker>IVAN GRILL:</speaker>

               <p>Še enkrat, hvala za besedo. Slovenija ima sistem prostovoljnega zdravstvenega
               zavarovanja urejen na edinstven način, ki mu ga ni možno najti primerjave v nobeni
               evropski državi. Temelji na vzajemnosti in zato je bila tudi ustanovljena Vzajemna
               zdravstvena zavarovalnica s statusom vzajemnosti. Osnovni cilj ustanovitve Vzajemne v
               letu 1999 je bil namreč ta, da se zavarovancem na področju dopolnilnega zdravstvenega
               zavarovanja omogoči znosno in stabilno financiranje potrebnih zdravstvenih storitev
               in tako zagotovi kvalitetno zavarovanje, ne da bi premija vključevala tudi vsoto za
               dividendo. Takšno storitev ponuja zgolj zavarovalnica v obliki družbe za vzajemno
               zavarovanje. Iz tega razloga Vzajemna ni bila ustanovljena po določilih Zakona o
               zavarovalništvu, niti po določbah Zakona o gospodarskih družbah, temveč po povsem
               posebnem zakonu.</p>
               <p>Ker pa v teh določbah zakona ni v zadostni meri ščiten javni interes in predvsem
               interes zavarovancev, to je v svoji odločbi ugotovilo tudi Ustavno sodišče, je bil z
               zakonom v marcu 2006 Vladi Republike Slovenije naloženo, da pripravi poseben zakon.
               Še posebej pa je bila izpostavljena posebna določba za varstvo pravic zavarovancem,
               ki so bili člani Vzajemne na zadnji dan pred začetkom veljavnosti Zakona o spremembah
               in dopolnitvah zakona o zdravstvenem varstvu in zdravstvenem zavarovanju, torej na
               dan 31.8.2005.</p>
               <p>Takšen zakon imamo sedaj tudi v tej obravnavi. Predlog zakona zasleduje predvsem tri
               cilje. In to, da zagotovi zaščito pravic zavarovancem, da se maksimalno zaščiti javni
               interes in da se zaščiti tudi pravice ustanovitelja. Zakon omogoča transparentno
               ureditev možnosti statusnega pravnega preoblikovanja Vzajemne kot družbe za vzajemno
               zavarovanje, ustanovljene s posebnim zakonom na način, da določi kriterije, pogoje in
               postopek statusnega preoblikovanja ter pravice ustanovitelja in upravičencev v
               primeru takšnega preoblikovanja.</p>
               <p>Zakon kot načine statusnega preoblikovanja določa zgolj preoblikovanje v delniško
               družbo in drugo možnost oddelitev posameznih delov premoženja drugi zavarovalnici, s
               tem da pa mora preostanek Vzajemne še vedno ohranjati poslovno sposobnost delovanja.
               Zaradi posebnosti preoblikovanja, v katerega je vključena zavarovalna družba, zakon
               predvideva soglasje nadzornega odbora oziroma organa, to je Agencije za zavarovalni
               nadzor.</p>
               <p>Dokler Vzajemna posluje kot družba za vzajemno zavarovanje, zakon predvideva, da se
               delež ustanovitelju ne vrača. V kolikor pa pride do preoblikovanja Vzajemne v
               delniški družbo, je potrebno ustanovitelju izplačati njegov delež, in sicer tako, da
               se tak znesek, predpisan v sodni register, deponira pri sodišču, izplača pa šele po
               vpisu preoblikovanja v sodni register. Upoštevajoč javni interes pri vzpostavitvi in
               ohraniti prostovoljnega zdravstvenega zavarovanja po načelu vzajemnosti, ni mogoče
               dovoliti demutualizacije družbe brez soglasja velike večine upravičencev pri
               preoblikovanju ali oddelitve, zato zakon predvideva 75% kvorum prisotnosti
               upravičencev in 90% podporo sprejemanju sklepa o preoblikovanju. Pri tem v Poslanski
               skupini Slovenske demokratske stranke ocenjujemo to kot dobro rešitev za vse tiste
               upravičence, ki se ne strinjajo s preoblikovanjem in ne želijo ostati zavarovanci,
               saj v tem primeru zakon obvezuje Vzajemno, da takšnim upravičencem ponudi prevzem
               njihovih delnic za primerno denarno odškodnino, ki jo potrdi revizor.</p>
               <p>Kar prihaja pri oddelitvi do zmanjšanja premoženja Vzajemne, zakon izrecno zahteva,
               da Agencija za zavarovalni nadzor pred izdajo soglasja k oddelitvi ...<stage xml:id="SDZ4-Redna-29-2007-06-22.stage9">/opozorilni
               znak za konec razprave/</stage>... preveri, ali bo Vzajemna kot prenosna družba tudi po
               oddelitvi zmožna izpolnjevati obveznosti iz zavarovalnih pogodb ter zagotavljati
               obvladovanja tveganja, pri čemer ne bi smel biti prizadet javni interes dopolnilnega
               zavarovanja.</p>
               <p>V Poslanski skupini Slovenske demokratske stranke ocenjujemo, da je predlagani zakon
               dober, da ščiti interes zavarovancev in da ima v svojih določbah dovolj varovalk, ki
               ščitijo zavarovance ...<stage xml:id="SDZ4-Redna-29-2007-06-22.stage10">/opozorilni znak za konec razprave/</stage>... pred možnostjo
               netransparentnega preoblikovanja ali kakšnih drugih zlorab. Hvala lepa.</p>
            </sp>
            <sp xml:id="SDZ4-Redna-29-2007-06-22.sp79">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod dr. Marko Pavliha v imenu Poslanske skupine SD.
               Prosim.</p>
            </sp>
            <sp xml:id="SDZ4-Redna-29-2007-06-22.sp80">

               <speaker>DR. MARKO PAVLIHA:</speaker>

               <p>Hvala lepa, gospod podpredsednik, za besedo. Gospod državni sekretar Marušič s
               sodelavko in sodelavcem, drage kolegice in kolegi.</p>
               <p>V Poslanski skupini Socialnih demokratov podpiramo predlog zakona, vendar smo dolžni
               opozoriti na nekatere slabosti in nevarnosti.</p>
               <p>Prvič, ta zakon je intervencijski in intervencijski zakoni se sprejemajo samo v
               izjemnih primerih in to je izjemen primer, saj gre za varstvo skorajda milijon
               zavarovank in zavarovancev. Na drugi strani pa moramo povedati, da poleg javnega
               interesa, za katerega mora poskrbeti Vlada, za varstvo zavarovancev skrbi Agencija za
               zavarovalni nadzor. In Agencija do zdaj ni uporabila vseh sredstev, ki jih ima na
               voljo na podlagi Zakona o zavarovalništvu, in končno se je zbudila iz zimskega spanja
               in nekaj počne in upajmo, da bo to vlogo opravljala tudi naprej.</p>
               <p>Drugo, kar je treba opozoriti, da v tem mandatu prevečkrat vidimo neznosno lahkost
               nujnega postopka. Po eni strani bi seveda morala Vlada v roku enega leta sprejeti
               takšen predpis, potem ta rok zamudi in zdaj se ji s sprejemanjem tega predpisa mudi.
               To je približno tako, kot če bi se prijavili z zamudo na javni razpis, potem pa bi
               zahtevali, da se naša vloga prednostno obravnava ali če lahko parafraziram ameriški
               pregovor - pomanjkljivo delovanje na primer enega od upravnih organov nikakor ne
               opravičuje nujnosti v parlamentu.</p>
               <p>Tretje, na kar bi radi opozorili, je, da zakon sicer precej ostro in precej strogo
               predvideva pogoje za tako imenovano demutualizacijo ampak vseeno se lahko ta
               demutualizacija sprevrže v mutacijo. Zakaj? Namreč, če bi se Vzajemna preoblikovala v
               delniško družbo, bi izgubila svoje bistveno poslanstvo, da je neprofitabilna
               organizacija, ki zagotavlja nižjo premijo in boljše pogoje za svoje zavarovance. Prav
               tako obstaja nevarnost sovražnega prevzema, obstaja možnost, da bodo agencijski
               stroški višji, in še kar nekaj teh pomanjkljivosti bi lahko omenili. Tako da upajmo,
               da bo ta zakon enkrat za vselej to možnost preoblikovanja vsaj demotiviral, če že ne
               preprečil.</p>
               <p>No, naslednja slabost, na katero bomo opozorili tudi s svojim amandmajem, je institut
               tako imenovane oddelitve posameznega dela premoženja. Če to že dovolimo <stage xml:id="SDZ4-Redna-29-2007-06-22.stage11">(o tem bom
               povedal več pri amandmajih)</stage>, potem moramo zagotovo omogočiti varstvo ustanovitelja in
               takšno oddelitev dovoliti samo, če bo tudi ustanovitelj dobil svoj ustrezen
               delež.</p>
               <p>In na koncu: ali obstaja kakšna druga možnost, če se želi Vzajemna pojavljati na trgu
               zavarovalnih storitev tako kot druge konkurenčne zavarovalnice? Da! Stroka pravi, da
               bi bilo povsem sprejemljivo, če bi vzajemna zavarovalnica z večinskim deležem
               ustanovila hčerinsko zavarovalnico, ki bi se, na primer, ukvarjala s premoženjskimi
               zavarovanji, ali pa še eno, ki bi se ukvarjala z življenjskimi zavarovanji, ta bi
               delovala po principu profita, torej kot delniška družba, profit bi se pa v obliki
               dividend odlival nazaj v Vzajemno, torej zavarovancem Vzajemne, ki bi zaradi tega
               lahko dobili nižjo premijo in boljše pogoje.</p>
               <p>Kot rečeno, zakon podpiramo s temi pridržki. Bi vas pa prosil, da že v tem času
               razmislite o tem, da bi vseeno podprli naš amandma, ki je namenjen samo temu, da
               zagotovimo varstvo ustanovitelja. Hvala lepa.</p>
            </sp>
            <sp xml:id="SDZ4-Redna-29-2007-06-22.sp81">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Aleš Gulič v imenu Poslanske skupine LDS.</p>
            </sp>
            <sp xml:id="SDZ4-Redna-29-2007-06-22.sp82">

               <speaker>ALEŠ GULIČ:</speaker>

               <p>Cenjene kolegice in kolegi, spoštovani predsedujoči, predstavniki ministrstva! Z
               amaterskimi predstavami je ponavadi tako, da so sicer narejene na isti tekst, ampak
               vedno potekajo malce drugače, pač, ker ljudje ne znajo. In tako je tudi s to
               nameravano divjo privatizacijo Vzajemne, ki se odigrava pred našimi očmi in pušča
               državljane v negotovosti že kar nekaj časa.</p>
               <p>V tem mandatu je pravzaprav Vlada vseskozi prenašala odgovornost na Ustavno sodišče
               pa na Državni zbor in kot je videti, se pravzaprav vsi drugi namesto nje same
               ukvarjamo z vprašanjem Vzajemne. Obravnavali smo že novelo zakona, pa avtentično
               razlago, zaplete z referendumskimi pobudami, pa je morala reševati potem
               Zakonodajno-pravna služba Državnega zbora. Ob vsem tem je bilo pa seveda popolnoma
               jasno, kaj bi moralo storiti ministrstvo in druge pristojne institucije, da bi se
               preprečil tako imenovani poskus privatizacije Vzajemne. Takrat, ko smo interpelirali
               ministra Bručana, smo v Poslanskem klubu Liberalne demokracije opozarjali na
               ministrovo napovedano politiko pospešene privatizacije tudi na področju
               zavarovalništva. Ampak njegova neaktivnost, njegovo ždenje in strmljenjev ta ogenj,
               je kazalo, da je očitno prepuščal Vzajemno divji privatizaciji. S tem si je dobil še
               nekaj interpelacijskih točk ali pa že kar tiste prave točke za odpoklic. Ampak tudi
               tam ni reakcije.</p>
               <p>V luči sprejemanja tega zakona moramo v ospredje postaviti predvsem javni interes na
               področju dopolnilnega zavarovanja. Vprašanje ogrožanja vzajemnosti ob preoblikovanju
               zavarovalnice, prav tako pa ob teh zadnjih dogodkih, in sicer odpovedani združitvi
               dveh zavarovalnic, vprašati sebe in tudi druge, kako braniti interese zavarovancev.
               Namreč, v tej deželi se dogaja še nekaj. Ob vseh teh dogodkih naenkrat dobivajo
               besede nove pomene: sproščenost je nesproščena, vzajemnost je nevzajemna. To se
               dogaja. To zavarovanje, ki ga prinaša Vzajemna, za razliko od drugih privatnih
               zdravstvenih zavarovanj, ne sme biti profitno ali vsaj ne prevladujoče profitno, če
               tako rečemo, saj bi to pomenilo, da nekaj posameznikov kuje dobiček iz že
               zagotovljenih zdravstvenih pravic. Vemo tudi to, da je vodstvo Vzajemne v zadnjih
               petih letih pogosto vznemirjalo zavarovalnice, konkurence, nadzorne institucije s
               poskusom različnih selektivnih zavarovalnih premij, dražjih za starejše zavarovance
               pred uvedbo izravnalnih shem, potem sporne spremembe statusa smo doživljali, uvedbo,
               zaprtje osebnih računov, različna preoblikovanja, združitve, razdružitve - v glavnem
               veliko nekega migetanja, ki bi zameglilo resnični cilj.</p>
               <p>Težave na tem področju niso od danes. Že v prejšnjem mandatu so se nakazovale, zato
               je bil pripravljen predlog zdravstvene reforme, s katerim bi solidarnost okrepili z
               uvedbo premij. Ampak minister Bručan ni sledil tej usmeritvi, pač pa je začel
               izvajati politiko sorazmerno pospešene privatizacije tudi na področju
               zavarovalništva. Sedanji dogodki, ko v bistvu uprava Vzajemne pravim lastnikom,
               zavarovancem želi odvzeti njihovo zavarovalnico, so posledica ali neznanja, ali
               dvoličnosti, ali pa pasivnosti oblasti oziroma ministra Bručana, ki bi se ukvarjal z
               vsem drugim, razen s tistim, kar bi bilo najpomembnejše.</p>
               <p>Po slovenski ustavi, pa tudi po evropskem in mednarodnem pravu, ima sleherni človek
               pravico do zdravstvenega varstva pod pogoji, ki jih določa zakon, ne pa finančna
               elita, ki jo zanimajo predvsem bogastvo pa množenje tega bogastva. Ob obravnavi
               današnjega zakona, se zavedamo, da mora biti predlog zakona ob pogojih za statusno
               preoblikovanje Vzajemne zdravstvene zavarovalnice sprejet, predvsem zato, da se
               zavaruje osnovni interesi zavarovancev in zavoda za zdravstveno zavarovanje. To je,
               po mojem, zadnji poskus Vlade in ministrstva, da omilita nastalo škodo, ki jo je
               doslej že veliko. Ampak, kljub temu zakona v Liberalni demokraciji Slovenije ne
               sprejemamo ravno z veseljem, ne bomo mu pa nasprotovali. Hvala lepa.</p>
            </sp>
            <sp xml:id="SDZ4-Redna-29-2007-06-22.sp83">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospa Mojca Kucler Dolinar v imenu Poslanske skupine NSi.
               Prosim.</p>
            </sp>
            <sp xml:id="SDZ4-Redna-29-2007-06-22.sp84">

               <speaker>MOJCA KUCLER DOLINAR:</speaker>

               <p>Lep pozdrav, predsedujoči, predstavnikom ministrstva in kolegom in kolegicam v
               Državnem zboru! V Novi Sloveniji podpiramo namen predlagatelja, da se mora potrebne
               pogoje za statusno preoblikovanje Vzajemne, zdravstvene zavarovalnice, urediti s
               posebnim zakonom, ki tudi celovito ureja morebitno statusno preoblikovanje, vključno
               z vnaprej znanimi pogoji, postopki in določenimi kriteriji. Glede na število
               zavarovancev, ki so danes vključeni v sistem pri Vzajemni zdravstveni zavarovalnici,
               teh je okrog 900.000, je za nas v ospredju predvsem zaščita javnega interesa in
               ohranitev dopolnilnega zdravstvenega zavarovanja po načelu vzajemnosti. Zavarovance
               je treba zaščiti pred ozkimi interesnimi skupinami, katerih cilj bi bil le
               ustvarjanje dobička na račun zavarovancev.</p>
               <p>V Novi Sloveniji menimo, da bi lahko samovolja pri preoblikovanju v delniško družbo,
               le-ta zmanjšala zaupanje zavarovancev v načelo solidarnosti in v sistem vzajemnosti
               ter tako morebiti celo ogrozilo varnost zdravstvenega zavarovanja, zato podpiramo in
               je bilo nujno z zakonom določiti pogoje ter zaščito lastninske pravice tako
               zavarovance kot tudi pravice ustanovitelja Vzajemne, to je Zavoda za zdravstveno
               zavarovanje. Ker je zavod poleg ustanovnega kapitala, s katerim je bila ustanovljena
               Vzajemna, prenesel na družbo tudi druga sredstva iz prostovoljnih zavarovanj, je
               vsekakor upravičen do tega ustanovitvenega deleža, kar je bilo treba upoštevati v
               zakonu, ki ureja statusno preoblikovanje. Pred začetkom morebitnega postopka
               preoblikovanja Vzajemne v delniško družbo, če bodo za to določeni in izpolnjeni
               kriteriji, ki so navedeni v zakonu, seveda s tem tudi ob pomembni vlogi Agencije za
               zavarovalni nadzor, se bo po rešitvi predloga zakona na podlagi cenitve vrednosti
               kapitala Vzajemne določil delež vrednosti kapitala, ki pripada ustanovitelju. Treba
               je namreč poudariti, da je bil ta nepovratni ustanovitveni kapital izključno namenjen
               Vzajemni s ciljem čim nižje premije pri organiziranju zdravstvenega zavarovanja, med
               drugim pa je tudi Ustavno sodišče ugotovilo in potrdilo, da je ključno načelo
               varovanja interesov ustanovitelja Vzajemne načelo vzajemnosti. Pri družbah, ki se
               ukvarjajo z vzajemnim zavarovanjem namreč mora biti prvovrstna skrb kakovost in skrb
               za čim širše množice zavarovancev, njihovo najvišjo stopnjo socialne varnosti in
               nikakor ne interes po dobičku. Celo nasprotno. V javnem interesu mora biti
               zagotovljena čim nižja premija za dosego čim višje socialne varnosti, do katere so
               upravičeni zavarovanci.</p>
               <p>Ko govorimo o zagotavljanju pravic zavarovancev, imamo v mislih tudi pravice tistih
               zavarovancev, ki so bili člani Vzajemne na zadnji dan pred začetkom veljavnosti
               Zakona o zdravstvenem varstvu in zdravstvenem zavarovanju, kakor drugih zavarovancev,
               ki na isti dan niso imeli članskih pravic.</p>
               <p>V Novi Sloveniji smo mnenja, da je treba vse morebitne delničarje Vzajemne v postopku
               preoblikovanja družbe obravnavati enako, brez kakršnekoli diskriminacije in glede na
               podano vsebino in zagotovila, ki nam jih je podal predlagatelj, bomo predlog zakona
               podprli.</p>
            </sp>
            <sp xml:id="SDZ4-Redna-29-2007-06-22.sp85">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Mihael Prevc v imenu Poslanske skupine SLS.</p>
            </sp>
            <sp xml:id="SDZ4-Redna-29-2007-06-22.sp86">

               <speaker>MIHAEL PREVC:</speaker>

               <p>Hvala lepa za besedo, gospod predsedujoči. Spoštovani minister, državni sekretar in
               sodelavci! Spoštovane kolegice in kolegi! V Poslanski skupini Slovenske ljudske
               stranke bomo podprli Predlog zakona o statusnem preoblikovanju Vzajemne zdravstvene
               zavarovalnice po nujnem postopku, ki ga je v Državni zbor Republike Slovenije v
               obravnavo in sprejem predložila Vlada Republike Slovenije, iz preprostega razloga, da
               se s tem prepreči morebitna divja privatizacija tako pomembne vzajemne zavarovalnice.
               Prepričani smo, da se s tem zakonom sledi osnovnemu cilju, in sicer da je
               transparentna ureditev možnosti statusno pravnega preoblikovanja Vzajemne kot družbe
               za vzajemno zavarovanje, ustanovljene s posebnim zakonom na način, da določi
               kriterije, pogoje in postopek statusnega preoblikovanja ter pravice ustanovitelja in
               upravičencev v primeru takšnega preoblikovanja.</p>
               <p>Vzajemna zdravstvena zavarovalnica, ki je po obsegu portfelja največji ponudnik
               dopolnilnega zdravstvenega zavarovanja, je specializirana zavarovalnica, ki je bila
               ustanovljena z Zakonom o zdravstvenem varstvu in zdravstvenem zavarovanju iz leta
               1998 kot družba za vzajemno zavarovanju in bi po našem mnenju morala ostati to tudi v
               prihodnje.</p>
               <p>V Slovenski ljudski stranki smo namreč prepričani, da je vzajemnost in
               medgeneracijska solidarnost na področju zdravstvenega varstva, pa tudi pokojninskega
               varstva, nuja in prihodnja usoda v Sloveniji glede na alarmantne demografske
               podatke.</p>
               <p>Zato je treba, da se pravočasno postavijo določeni pogoji in načela za nadaljnje
               delovanje te vzajemne zdravstvene zavarovalnice. Prepričani smo, da v tem trenutku
               zakon, ki je pred nami, to prinaša, zato kot že rečeno, ga bomo v Slovenski ljudski
               stranki tudi podprli. Hvala.</p>
            </sp>
            <sp xml:id="SDZ4-Redna-29-2007-06-22.sp87">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospa Cvetka Zalokar Oražem v imenu skupine nepovezanih
               poslancev.</p>
            </sp>
            <sp xml:id="SDZ4-Redna-29-2007-06-22.sp88">

               <speaker>CVETKA ZALOKAR ORAŽEM:</speaker>

               <p>Hvala lepa za besedo, gospod podpredsednik. Spoštovani predstavniki Ministrstva za
               zdravje, spoštovani kolegi in kolegice!</p>
               <p>V Poslanski skupini nepovezanih poslancev Združenja Zares smo zaskrbljeni, na nek
               način pa tudi ogorčeni, ker je zadeva v zvezi s preoblikovanjem Vzajemne postala
               stalnica v delu Državnega zbora, in to na način ponavljajoče se obravnave, ki je
               stalno pod časovnimi presijami, z neverjetnimi proceduralnimi in poslovniškimi
               telovadbami in ob stalni grožnji, da se bo zgodilo oškodovanje skoraj milijona
               vključenih zavarovance. Tako je bilo že v lanskem letu, ko smo po velikih mukah v
               marcu sprejeli Zakon o spremembah in dopolnitvah zakona o zdravstvenem varstvu, ki je
               zgolj na nek način podaljšal čas za ureditev preoblikovanja Vzajemne. 3. člen v tem
               zakonu govori o pogojih za preoblikovanje Vzajemne in določa, da se morebitno
               preoblikovanje mora urediti s posebnim zakonom. Drugi odstavek pa določa, kako
               urediti to, s kakšnimi kriteriji, pogoji in postopki ter kako se opredelijo pravice
               zavarovancev ki so bili člani družbe, ter zagotovi enake pravice zavarovancem, ter
               določi pravice ustanovitelja družbe za vzajemno zavarovanje. Iz te določbe je jasno
               razvidno, da je ta zakon terjal obstoj posebnega zakona, ki bi naj uredil
               preoblikovanje Vzajemne. Takšen zakon bi moralo Ministrstvo za zdravje oziroma Vlada
               predložiti in pripraviti v roku enega leta. Minister Bručan, žal, ni uspel v enem
               letu pripraviti teh sprememb, zato ga je prehitela skupina poslancev in pred Vlado
               vložila v proceduro zakon, ki bi naj stvari urejal na popolnoma drugačen način. S to
               zamudo je Vlada ponovno povzročila nemalo težav in proceduralnih zapletov. S tem je
               Vlada naredila hudo napako v smislu neizpolnjevanja obveznosti in zamujanja rokov, ki
               si jih je določila sama. In seveda, prav nič ne preseneča in ni čudno, da se
               vsakodnevno pojavljajo zahteve po odstopu ministra Bručana, saj je tudi ta napaka
               samo ena v številu mnogih, ki se dogajajo, in ni čudno, da se to pravzaprav ponavlja
               kot jara kača. In Vlada je potem vložila v proceduro zakon šele konec meseca aprila -
               po nujnem postopku.</p>
               <p>Kolega, ki je predstavljal stališče odbora, je v stališču govoril samo o
               "proceduralni telovadbi", če tako rečem, ne pa o vsebini, kajti odbor se je znašel v
               precej težki situaciji. Vlada je sicer predložila svoj zakon po nujnem postopku, bil
               je še drug zakon in neminovno smo bili ponovno priče neverjetnim pravnim manevrom, da
               smo vendarle prišli do tega, da bomo lahko zaščitili skoraj milijon zavarovancev.</p>
               <p>Vladni predlog zakona tako ureja možnost statusnega preoblikovanja Vzajemne. Določeni
               so kriteriji, pogoji, postopki ter pravice ustanovitelja in upravičencev v primeru
               preoblikovanja. Zakon naj bi upošteval tudi določbe drugih zakonov, kot je Zakon o
               zavarovalništvu, Zakon o gospodarskih družbah, Zakon o zdravstvenem varstvu in
               zavarovanju. Vzajemna, ki je bila ustanovljena na podlagi posebnega zakona kot
               vzajemna družba, v tem trenutku nudi poceni zavarovanja in ne stremi k donosnosti,
               kapitalu in dobičku, ampak predvsem k temu, čemur je vzajemnost namenjena: nizki ceni
               storitve. V tujini je vzajemna oblika povsem običajna pravna oblika, ki se obnese
               tudi v tržnih mehanizmih. Podatki Mednarodnega združenja vzajemnih zavarovalnic
               kažejo, da je v Evropi od 1.847 življenjskih zavarovalnic kar 68% organiziranih kot
               vzajemnih. In seveda odstotek je zlasti visok v Skandinaviji, Franciji in Nemčiji.
               Slovenija pa je z 19% premij zbranih vzajemnih zavarovalnic nekje v evropskem
               povprečju. Zato želim izpostaviti, da bi bilo morebitno preoblikovanje Vzajemne po
               sprejetju tega zakona, ki bi odpravilo njen vzajemnostni značaj, v nasprotju z javnim
               interesom.</p>
               <p>V Poslanski skupini nepovezanih poslancev Zares bomo v sili razmer ta zakon podprli.
               Bomo pa opazovali, kaj se bo dogajalo naprej, in seveda upamo, da bo Vlada ustrezno
               zavarovala interese zavarovancev v smislu vzajemnosti. Hvala.</p>
            </sp>
            <sp xml:id="SDZ4-Redna-29-2007-06-22.sp89">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Bogdan Barovič v imenu Poslanske skupine SNS.</p>
            </sp>
            <sp xml:id="SDZ4-Redna-29-2007-06-22.sp90">

               <speaker>BOGDAN BAROVIČ:</speaker>

               <p>Hvala lepa, gospod predsedujoči. Spoštovane kolegice in kolegi, predstavniki Vlade!
               Imam žogico, kjer piše "sprostite se!", v tem tednu to prav pride. Ne bom ponavljal
               vsega povedanega, ne bom modroval.</p>
               <p>V tem tednu imamo tri vsebine, ki govorijo v prid oziroma v neprid ministru oziroma
               Ministrstvu za zdravje: govorimo o kadilskem zakonu, govorimo o celicah, celičnih
               tkivih in govorimo, ne nazadnje, o Predlogu zakona o pogojih za statusno
               preoblikovanje Vzajemne. Pa še enega bomo imeli takoj zatem, ampak vsi gredo v eno
               smer. In nihče nam ne verjame, ker ste sveto prepričani, da gre v smer volje, želje
               posameznikov in privatizacij. Veste, te dvoličnosti v tem tednu, pa sem jo včeraj
               povedal, pa jo bom danes povedal, pa sem jo predvčerajšnjim povedal, imam pa res
               dovolj. Res jo imam dovolj! Toliko dvoličnosti, kot slišimo v tem tednu, je pa
               preveč. Mene samo zanima, zakaj ima ena zavarovalnica popolnoma druge pravice kot
               druga. Prav zanima me! Pol leta že govorimo o tem, nihče nam ni povedal. Ena je sveta
               krava, drugo je pa treba ukiniti. Saj nisva s kolegom Plemenitim in Barovič,
               podpisnika, najbolj pametna na tem svetu, ampak včasih pa imava tudi prav, najbrž že
               največkrat imava prav. Najbrž že! In ne gre za drugo kot to: tisti, ki so člani
               Vzajemne, so člani Vzajemne in imajo pravico do lastninjenja in so lahko - ne vem,
               ali je to milijon ali je to milijon 200 ljudi - lastniki. Zakaj ne bi smeli biti?
               Neke druge zavarovalnice, ki pa je sveta, najbrž že s kakšnimi interesi, tam so pa
               lahko, tam pa lahko počnejo, kar hočejo. Razen ena ne sme. To je dvoličnost.
               Priznajte ali pa ne, saj ne boste nikoli priznali, to je dvoličnost!</p>
               <p>In ne nazadnje brez zveze! Prevedel bom izraz hibrid, tujek, neko skrpucalo, ki je
               ponovno nastalo, tako kot je nastalo že včeraj in predvčerajšnjim, in ne nazadnje,
               saj ni čudno, saj ni čudno, da bomo sprožili v tem tednu na vse zakone, ki jih je
               predlagalo Ministrstvo za zdravje, ustavno presojo! In ni čudno, ne se čuditi, da
               bomo seveda predlagali tudi interpelacijo.</p>
               <p>Ker ne nazadnje, ali veste, če po avtocesti vozi 2 tisoč vozil proti Portorožu, eden
               pa nasproti, ne more tisti, ki pri nasproti, reči, da tistih 2 tisoč, ki vozijo
               kontra, da so idioti. Ne, tisti eden je malo čuden.</p>
            </sp>
            <sp xml:id="SDZ4-Redna-29-2007-06-22.sp91">

               <speaker>PODPREDSEDNIK MAG. VASJA KLAVORA:</speaker>

               <p>Končali smo s predstavitvijo stališč poslanskih skupin.</p>
               <p>Prehajamo na razpravo o členu in vloženem amandmaju, ki jo bomo opravili na podlagi
               vloženega amandmaja, ki ste ga prejeli dne 19.6.2007. V razpravo dajem amandma
               Poslanske skupine Socialnih demokratov k 10. členu. Kdo želi razpravljati?</p>
               <p>Gospod dr. Marko Pavliha, izvolite.</p>
            </sp>
            <sp xml:id="SDZ4-Redna-29-2007-06-22.sp92">

               <speaker>DR. MARKO PAVLIHA:</speaker>

               <p>Hvala lepa, gospod podpredsednik, ponovno za besedo.</p>
               <p>Ko smo v poslanski skupini preučevali zakon in seveda razmišljali o tem, kako bi ga
               bilo mogoče še izboljšati, smo prvotno nameravali pač odstraniti tisto možnost, ki je
               predvidena v drugem odstavku 3. člena, konkretno v drugi alineji - namreč, oddelitev
               posameznih delov premoženja. Ampak to bi nam bilo tehnično težko, kajti poseči bi
               morali tudi v 10. do 12. člen, v 13. člen in pravzaprav v celotni zakon, zato smo
               predlagali kompromisno rešitev - tako po hitrem razgovoru z nekaterimi drugimi kolegi
               ugotavljam, da ni slaba. Namreč, v trinajstem odstavku 10. člena bi dodali naslednjo
               varovalko, dodatno zaščito ustanovitelja. V postopku oddelitve se ustanovitelju od
               oddeljenega premoženja vrne sorazmerni delež. Za kaj gre?</p>
               <p>Prostovoljna zdravstvena zavarovanja so nedvomno javni interes. To je napisano tudi v
               Zakonu o zdravstvenem zavarovanju in zdravstvenem varstvu, za javni interes mora
               skrbeti država oziroma Vlada in obe pristojni ministrstvi. Za varstvo zavarovancev pa
               naj bi tako ali tako po Zakonu o zavarovalništvu skrbela Agencija za zavarovalni
               nadzor.</p>
               <p>Javni interes pomeni zagotavljati maksimalno socialno in tudi zdravstveno varnost
               brez kakršnekoli diskriminacije. In kakšna nevarnost obstaja ob oddelitvi posameznega
               dela premoženja? Ker bi bil ta del oddeljen bržkone delniški družbi, Vzajemna je
               zaenkrat samo ena, je seveda logično, zardi profitabilne naravnosti delniške družbe,
               da bi Vzajemna oddelila samo boljši del portfelja. Preprosto povedano, mlajši del
               zavarovane populacije in bolj zdravi del. Ostal bi pa težji oziroma bolj obremenilni
               del, kar bi pomenilo nujno že v kratkem obdobju dvig premij. Seveda, zaradi dviga
               premij še večji beg tistih, ki bi bili v obliki oddeljenega premoženja prestavljeni,
               če lahko tako rečem, h kakšni drugi zavarovalnici, in na koncu bi dobili lahko, po
               domače povedano, prazno Vzajemno oziroma vrsto nezavarovanih starejših
               zavarovancev.</p>
               <p>Problem je tudi v tem, da izravnalne sheme ne omogočajo diskriminiranje glede na
               bolezensko strukturo, hkrati pa je predvidena enotna premija. Zato predlagam
               kolegicam in kolegom, da razmislite o tem, seveda tudi predlagatelju, mislim, da gre
               za dobro namerno izboljšavo, ki bi še dodatno zaščitila pravice ustanovitelja, potem
               pa lahko seveda samo upamo, da do te demutualizacije ne bo prišlo - kot sem že rekel
               v uvodnih predstavitvah, velika nevarnost je, da se lahko demutualizacija, kot se
               uporablja tujka, sprevrže v mutacijo. V tem delu pa mislim, da je predlagatelj
               postavil dovolj veliko število varovalk, da do tega ne bo prišlo in da bo Vzajemna še
               vedno opravljala svojo temeljno misijo - na neprofitabilen način veliki večini
               Slovenk in Slovencev oziroma prebivalkam, prebivalcem Slovenije nuditi najboljšo
               možno in hkrati najcenejše zdravstveno varstvo. Hvala.</p>
            </sp>
            <sp xml:id="SDZ4-Redna-29-2007-06-22.sp93">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Ivan Grill. Izvolite.</p>
            </sp>
            <sp xml:id="SDZ4-Redna-29-2007-06-22.sp94">

               <speaker>IVAN GRILL:</speaker>

               <p>Hvala za besedo. Spoštovani gospod minister s sodelavci. V poslanski skupini
               Slovenske demokratske stranke tudi ocenjujemo, da je predlog amandmaja s strani
               Poslanske skupine Socialne demokratske stranke primeren, da se ga podpre. Kajti ravno
               v tem delu praktično zadevo še nekoliko bolj izrazito dopolnjuje, zato ga bomo tudi v
               naši poslanski skupini in tudi v koaliciji podprli. Hvala lepa.</p>
            </sp>
            <sp xml:id="SDZ4-Redna-29-2007-06-22.sp95">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ker ne želi nihče več razpravljati, zaključujem razpravo o tem amandmaju
               in o amandmaju bomo v skladu s časovnim potekom seje zbora odločali danes v okviru
               glasovanj, pol ure po prekinjeni 27. točki dnevnega reda. S tem prekinjam to točko
               dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title4">4. TOČKO DNEVNEGA REDA - NA DRUGO OBRVNAVO PREDLOGA ZAKONA O
                  DOPOLNITVI ZAKONA O ZDRAVSTVENEM VARSTVU IN ZDRAVSTVENEM ZAVAROVANJU.</title>
               Predlog zakona je v obravnavo zboru predložila skupina poslancev, s prvopodpisanim
               gospodom Sašom Pečetom. V zvezi s tem predlogom zakona Odbor za zdravstvo predlaga
               Državnemu zboru, da predlog zakona ni primeren za nadaljnjo obravnavo. Ker Vlada ni
               predlagateljica zakona, v zvezi s to točko nima besede, prav tako nima besede tudi
               matično delovno telo. Sledi predstavitev stališč poslanskih skupin. Besedo ima gospod
               Ivan Grill, v imenu poslanske skupine SDS. Prosim.</p>
            </sp>
            <sp xml:id="SDZ4-Redna-29-2007-06-22.sp96">

               <speaker>IVAN GRILL:</speaker>

               <p>Spoštovani predsedujoči, spoštovani gospod minister, državni sekretar s sodelavci,
               poslanke in poslanci! V Poslanski skupini Slovenske demokratske stranke bomo podprli
               predlog sklepa, ki je bil izglasovan na odboru za zdravstvo, saj tudi sami sledimo
               mnenju Zakonodajno-pravne službe in pa tudi Ministrstva za zdravje, ki v svoji
               obrazložitvi navajata, da je vsebina tega zakona praktično identična zakonu, ki že
               ureja, veljavni - oziroma to materijo, in to je zakon, ki smo ga sprejeli v letu 2006
               in je bil tudi objavljen v Uradnem listu Republike Slovenije, št. 38. Tako bomo mi
               sami ta sklep tudi podprli, ker ni potrebno, da imamo ta zakon v proceduri. Hvala
               lepa.</p>
            </sp>
            <sp xml:id="SDZ4-Redna-29-2007-06-22.sp97">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Drago Koren v imenu NSi. Ga ni. Gospod Miha Prevc, v imenu SLS.
               Prosim.</p>
            </sp>
            <sp xml:id="SDZ4-Redna-29-2007-06-22.sp98">

               <speaker>MIHAEL PREVC:</speaker>

               <p>Še enkrat hvala za besedo, gospod predsedujoči. Tudi poslanci Slovenske ljudske
               stranke predloga zakona ne bomo podprli iz preprostega razloga, ker se predlog
               prekriva z materijo, ki jo je že uredil sprejeti in tudi objavljeni Zakon o
               zdravstvenem varstvu in zdravstvenem zavarovanju. In ne nazadnje, na kar je opozorila
               tudi Zakonodajno-pravna služba v svojem mnenju. Na nesmiselnost obravnavanja
               navedenega predloga zakona pa je opozoril tudi predstavnik Ministrstva za zdravje,
               tako da v Slovenski ljudski stranki, kot že rečeno, predloga zakona ne bomo podprli.
               Hvala.</p>
            </sp>
            <sp xml:id="SDZ4-Redna-29-2007-06-22.sp99">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Končali smo s predstavitvijo stališč poslanskih skupin. O predlogu sklepa
               bomo v skladu s časovnim potekom seje zbora odločali danes v okviru glasovanj, pol
               ure po prekinjeni 27. točki dnevnega reda. S tem prekinjam to točko dnevnega
               reda.</p>
               <p>Prehajamo na <title xml:id="SDZ4-Redna-29-2007-06-22.title5">18. TOČKO DNEVNEGA REDA - NA OBRAVNAVO PREDLOGA ZAKONA O PRENEHANJU
                  VELJAVNOSTI ZAKONA O PREDHODNIH SESTAVINAH ZA PREPOVEDANE DROGE, skrajšani
                  postopek.</title> Predlog zakona je v obravnavo zboru predložila Vlada Republike
               Slovenije. Besedo dajem predstavniku Vlade za dopolnilno obrazložitev. Izvolite,
               gospod minister Bručan.</p>
            </sp>
            <sp xml:id="SDZ4-Redna-29-2007-06-22.sp100">

               <speaker>MAG. ANDREJ BRUČAN:</speaker>

               <p>Spoštovani gospod podpredsednik Državnega zbora, gospe poslanke in poslanci! Rad bi
               prebral samo obrazložitev tega Predloga zakona o prenehanju in veljavnosti zakona o
               predhodnih sestavinah za prepovedane droge. Zakon je na nacionalni ravni sledil
               določbam direktive in uredb EU iz let 1990 in 1992 in direktive Sveta 1992 in uredbe
               Komisije št. 36769/92. V letih 2004-2005 je bila na podlagi pridobljenih izkušenj
               držav članic sprejeta nova evropska zakonodaja, na podlagi katere je bila potrebna
               nacionalna zakonodaja o predhodnih sestavinah za prepovedane droge in pravilnik o
               obrazcih vlog za izvajanje uredb o predhodnih sestavinah za prepovedane droge, ki je
               določila pristojni organ v Republiki Sloveniji, kazenske sankcije ter predpisala tudi
               potrebne obrazce. Z uveljavitvijo te nove zakonodaje s področja predhodnih sestavin
               za prepovedane droge je obstoječi zakon o predhodnih sestavinah za prepovedane droge
               postal nepotreben v določenih delih pa je z novo evropsko zakonodajo v nasprotju,
               zaradi česar ga je potrebno razveljaviti. In prosim pri tem za podporo. Hvala lepa.
            </p>
            </sp>
            <sp xml:id="SDZ4-Redna-29-2007-06-22.sp101">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Predlog zakona je obravnaval Odbor za zdravstvo kot matično delovno telo.
               Prosim podpredsednika tega odbora, gospoda Grilla, da predstavi poročilo odbora.</p>
            </sp>
            <sp xml:id="SDZ4-Redna-29-2007-06-22.sp102">

               <speaker>IVAN GRILL:</speaker>

               <p>Še enkrat lep pozdrav vsem skupaj. Tudi ta predlog zakona smo obravnavali na matičnem
               delovnem odboru. In glede na to, da pravni red v Sloveniji to področje praktično
               povzema po odredbah oziroma uredbah iz EU, smo tudi na odboru ocenili, da je
               smiselno, da se dosedanji zakon tudi ukinja. Zato smo na Odboru za zdravstvo sprejeli
               sklep in predlagamo Državnemu zboru Republike Slovenije, da Predlog zakona o
               prenehanju veljavnosti zakona o predhodnih sestavinah za prepovedane droge obravnava
               v predloženem besedilu in ga tudi sprejme. Hvala lepa.</p>
            </sp>
            <sp xml:id="SDZ4-Redna-29-2007-06-22.sp103">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospa Mojca
               Kucler Dolinar v imenu Poslanske skupine NSi.</p>
            </sp>
            <sp xml:id="SDZ4-Redna-29-2007-06-22.sp104">

               <speaker>MOJCA KUCLER DOLINAR:</speaker>

               <p>Hvala lepa. Lep pozdrav še enkrat! V Novi Sloveniji podpiramo zakon o prenehanju
               veljavnosti Zakona o predhodnih sestavinah za prepovedane droge, saj na nivoju EU
               prišlo do temeljite prenove sistema nadzora notranjega prometa v EU in prometa s
               tretjimi državami. Nova zakonodaja namreč v celoti nadomešča predpise iz obdobja od
               leta 1990 do 2004, ki so po novem urejeni v treh uredba Evropske skupnosti in posebej
               določajo pravila za nadzor trgovine s predhodnimi sestavinami za prepovedane droge
               med skupnostjo in tretjimi državami.</p>
               <p>Do sprememb je prišlo na podlagi izkušenj, ki so se oblikovale, in tudi izmenjave
               mnenje v Evropski komisiji in držav članic Evropske unije pri izvajanju nadzora nad
               temi sestavinami. Nov zakonodajni paket tako v celoti velja neposredno v vseh državah
               članicah Evropske unije, pa tudi v nacionalnem pravnem sistemu in ni več potrebe za
               tako obsežno ureditev tovrstnega področja, zato predlagani zakon podpiramo.</p>
            </sp>
            <sp xml:id="SDZ4-Redna-29-2007-06-22.sp105">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Mihael Prevc v imenu Poslanske skupine SLS.</p>
            </sp>
            <sp xml:id="SDZ4-Redna-29-2007-06-22.sp106">

               <speaker>MIHAEL PREVC:</speaker>

               <p>Hvala lepa. Tudi v Slovenski ljudski stranki podpiramo predloženi zakon, kajti nov
               zakonodajni sveženj Evropske unije za nadzor prometa za prepovedane droge velja
               neposredno v vseh državah članicah Evropske unije, zaradi česar je logično, da ni več
               potreben prenos v nacionalni pravni sistem, seveda razen določitve kazenskih sankcij
               in pristojnih organov.</p>
               <p>Ker bo s predlagano razveljavitvijo zakona Republike Slovenije izvedla še zadnji
               potrebni ukrep za ukinitev dvojne ureditve tega področja in s tem za nemoteno
               izvajanje skupnega pravnega reda Evropske unije, bomo tudi poslanci Slovenske ljudske
               stranke podprli zakon in skrajšani postopek obravnave. Hvala lepa.</p>
            </sp>
            <sp xml:id="SDZ4-Redna-29-2007-06-22.sp107">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Še gospod Ivan Grill v imenu Poslanske skupine SDS.</p>
            </sp>
            <sp xml:id="SDZ4-Redna-29-2007-06-22.sp108">

               <speaker>IVAN GRILL:</speaker>

               <p>Še enkrat lep pozdrav vsem skupaj. Tudi v Poslanski skupini Slovenske demokratske
               stranke podpiramo ta predlog zakona, kajti, kot sem že omenil pri predstavitvi
               stališča matičnega delovnega telesa, to področje sedaj ureja nova zakonodaja in je
               povsem nepotrebno, da obstoječi zakon še velja v Sloveniji. Zato bomo ta predlog
               zakona o njegovem prenehanju tudi podprli. Hvala lepa.</p>
            </sp>
            <sp xml:id="SDZ4-Redna-29-2007-06-22.sp109">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Končali smo s predstavitvijo stališč poslanskih skupin. Ker h predlogu
               zakona matično delovno telo ni sprejelo nobenega amandmaja, v drugi obravnavi
               amandmajev ni možno vlagati, zato zaključujem drugo obravnavo predloga zakona. Tretjo
               obravnavo, to je odločanje o predlogu zakona, bomo v skladu s časovnim potekom seje
               zbora opravili danes v okviru glasovanj, pol ure po prekinjeni 27. točki dnevnega
               reda. S tem prekinjam to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title6">14. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH IN
                  DOPOLNITVAH ZAKONA O URESNIČEVANJU NAČELA ENAKEGA OBRAVNAVANJA, SKRAJŠANI
                  POSTOPEK.</title> Predlog zakona je v obravnavo zboru predložila Vlada Republike
               Slovenije. Besedo dajem predstavnici Vlade za dopolnilo obrazložitev predloga zakona.
               Gospa mag. Tanja Salecl, direktorica Urada za enake možnosti. Prosim.</p>
            </sp>
            <sp xml:id="SDZ4-Redna-29-2007-06-22.sp110">

               <speaker>MAG. TANJA SALECL:</speaker>

               <p>Hvala za besedo, gospod podpredsednik. Spoštovane poslanke in poslanci! Pred vami je
               Predlog zakona o spremembah in dopolnitvah zakona o uresničevanju načela enakega
               obravnavanja, s katerim usklajujemo slovenski pravni red s pravnim redom Evropske
               unije na področju nediskriminacije. In sicer tako, da bo zakonodaja v Sloveniji še
               bolj jasna in natančna in bodo posameznice in posamezniki nedvomno razumeli, katere
               pravice jim pripadajo.</p>
               <p>Predlog zakona je v skladu z opozorilom Evropske komisije natančnejši glede
               opredelitve osebne okoliščine in področij, na katerih pravo Evropske unije zagotavlja
               načelo enakega obravnavanja, razširja varstvo pred povračilnimi ukrepi in opredeljuje
               posredne diskriminacije ter ustrezneje opredeli začasne ukrepe. Predlagamo pa tudi
               spremembe v zvezi z zagovornico oziroma zagovornikom. Hvala.</p>
            </sp>
            <sp xml:id="SDZ4-Redna-29-2007-06-22.sp111">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospod Mihael
               Prevc v imenu Poslanske skupine SLS. Izvolite, prosim.</p>
            </sp>
            <sp xml:id="SDZ4-Redna-29-2007-06-22.sp112">

               <speaker>MIHAEL PREVC:</speaker>

               <p>Hvala lepa za besedo, gospod predsedujoči. Spoštovani gostje, spoštovane kolegice in
               kolegi! Poslanci Slovenske ljudske stranke bomo zakon podprli, skupaj z amandmaji
               štirih poslanskih skupin in matičnega odbora.</p>
               <p>V Slovenski ljudski stranki pri sprejemanju predpisov vedno sledimo našemu načelnemu
               zavzemanju, da morajo v demokratični družbi vsi imeti enake možnosti. Socialna
               država, kar je zapisano v Ustavi Republike Slovenije, pa mora nezmožnim pomagati in
               jim zagotoviti pogoje za enake možnosti. Vedno tudi poudarjamo, da je osnova za
               uresničevanje socialne države trdno gospodarstvo in trajnostni razvoj. Država mora z
               zakonodajo ustvariti pogoje za konkurenčnost gospodarstva. Trdno stojimo tudi za
               stališčem, da mora biti v humani in demokratični družbi državna zakonodaja naravnana
               tako, da šibkih ne pušča ob strani ali jih celo prepušča svoji usodi.</p>
               <p>V Poslanski skupini Slovenske ljudske stranke smo mnenja, da s spremembami in
               dopolnitvami zakona sledimo ciljem in načelom, ki so opredeljena ne nazadnje tudi v
               14. členu Ustave Republike Slovenije, ki govori o enakosti pred zakonom, ter v
               številnih direktivah Evropske unije. Jasno in natančno pa je treba opredeliti tudi
               področja in izjeme, ki odstopajo od načela enakega obravnavanja, ko v skladu s
               pravnim redom Evropske unije ne gre za kršitev načela enakega obravnavanja. Še
               posebej pomembno pa se nam v Slovenski ljudski stranki zdi, da s spremembami
               odgovorimo na nekatere pripombe iz obrazloženega mnenja Evropske komisije, ki jih je
               Slovenija prejela julija 2006, kot na primer, opredeliti je treba ne samo dejanski
               slabši položaj, temveč tudi možni slabši položaj. Prepoved diskriminacije se mora
               nanašati tudi na dostop do samozaposlitve in poklicnega usposabljanja. Zagotoviti je
               treba zaščito pred povračilnimi ukrepi ne le diskriminirani osebi, temveč tudi pričam
               ali drugim ljudem, ki pomagajo žrtvi diskriminacije. Prav je, da se lahko obravnava
               diskriminacije prične tudi na anonimno pobudo.</p>
               <p>Opozorili bi še na to, da je v zakonu potrebno razširiti možnost in ga dopolniti z
               določbami, da tudi drugi lahko sprejemajo pozitivne ukrepe z namenom preprečevanja
               manj ugodnega položaja oseb z določeno osebno okoliščino, kot to določa pravni red
               Evropske unije.</p>
               <p>Ne nazadnje v Poslanski skupini Slovenske ljudske stranke podpiramo tudi rešitve, ki
               sledijo zahtevi Evropske unije, da mora v vsaki državi članici delovati poseben
               organ, ki nudi neodvisno pomoč žrtvam diskriminacije. Takšen organ mora biti pri
               svojem delu samostojen in neodvisen ter loče od organov, ki politiko oblikujejo.
               Zagotavljanje enakih možnosti in zaščita človekovih pravic in temeljnih svoboščin je
               za Poslansko skupino Slovenske ljudske stranke utemeljen razlog za skrajšani postopek
               obravnave zakona. Prepričani smo, da je v Sloveniji vsakdo varovan pred
               diskriminacijo, vsaj glede po deklarativnih določbah v ustavi in zakonih, imamo
               varuhinjo človekovih pravic, številne civilne organizacije, Urad za enake možnosti,
               na vseh področjih družbenega življenja, tudi na omenjenih v poročilu Komisije, zaradi
               večje jasnosti in natančnosti zakonodaje. Da bo vsak posameznik nedvoumno razumel,
               katere pravice mu pripadajo v okviru direktiv Evropske unije, pa je prav, da
               upoštevamo navedbe Komisije ter Državni zbor sprejme spremembe in dopolnitve Zakona o
               uresničevanju načela enakega obravnavanja, tudi po skrajšanem postopku, kot je to
               obljubila Vlada v svojem odgovoru.</p>
               <p>Kot že rečeno, v Slovenski ljudski stranki bomo predlog podprli. Hvala lepa.</p>
            </sp>
            <sp xml:id="SDZ4-Redna-29-2007-06-22.sp113">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospa Majda Širca v imenu Skupine Nepovezanih poslancev.
               Prosim.</p>
            </sp>
            <sp xml:id="SDZ4-Redna-29-2007-06-22.sp114">

               <speaker>MAJDA ŠIRCA:</speaker>

               <p>Lep pozdrav.</p>
               <p>Seveda ni dvomov, da bi zavirali sprejem teh dopolnitev, spremembe bomo podprli,
               ampak ne smemo pa spregledati neke zelo pomembne stvari, ki se na žalost ob teh
               spremembah niso zgodile in ki jih bo enkrat potrebno doreči. Dvomim, da se niso
               zgodile zaradi tega, ker bi bila Vlada tako skrbna in bi rekla, da zaradi denarja to
               počne, kar počne. Ampak bojim se, da so bili še kakšni drugi razlogi, razlogi, da se
               vprašanje instituta zagovornice oziroma zagovornika enakih možnosti ni rešilo
               drugače, kot se je. In tu imamo ključno pripombo, premisleke, ki smo jih konec koncev
               povedali že večkrat. Skratka, ostalo je odprto - in menimo, da bi bilo lahko bolje
               urejeno, če bi bilo več volje - vprašanje statusa zagovornika ali bo dejansko imel,
               imela dovolj avtonomije in neodvisnosti, v kolikor bo ostala v tej organizaciji, kot
               je; skratka v kolikor bo zagovornik, zagovornica del vladne službe oziroma javna
               uslužbenka, javni uslužbenec.</p>
               <p>Mogoče se lahko tukaj izkazujejo pravzaprav upravičeni naši dvomi, še posebej v
               okviru razumevanja lojalnosti vladnih uslužbencev, kot jih dojema ta vlada. Nedavno
               oziroma dogodek iz tega tedna pri razrešitvi uslužbenke finančnega ministrstva, ki te
               lojalnosti ni izkazovala, potrjujejo te naše dvome. Skratka, ali je primerno, da
               institut zagovorništva znotraj vladnih služb - da ali ne.</p>
               <p>Jaz poudarjam, da dosedanje delo zagovornice, kolikor jo spremljamo v Državnem zboru
               znotraj poročil, je bilo zgledno. Ni pa nujno, da ne bo enkrat v prihodnosti naletelo
               na več ovir. Več ovir bo pa že s tem, ko bo imela ta služba več nalog. In ker bo
               imela več nalog, še posebej s tem, ko bo nudila pravno pomoč in svetovanje, bo imela
               tudi več dela, bo imela najbrž tudi več odgovornosti in od Vlade je odvisno, ali bo
               dalo možnosti, da bi se razrasla, da bi bila kos, recimo, tem problemom. Ampak ne gre
               zgolj za to. Gre tudi za možnost invalidnosti, ki se lahko zgodi - in en primer v
               preteklosti je zelo tipičen. Spomnite se vsi, da v primeru vprašanj nadlegovanja v
               Slovenski vojski pripadnic Slovenske vojske, je pravzaprav zgolj zagovornica znotraj
               urada enakih možnostih si upala ali bom rekla izrekla drugačna stališča, kot jih je
               izrekel minister, kot jih je izrekel Generalštab in kot jih je izrekla tista
               preiskovalna komisija, ki jo je ustanovil minister. Zagovornica je znotraj svojih
               raziskav ugotovila in nam tudi poročala, da do neprimernega obnašanja, nadlegovanja
               in nekorektnega poseganja v integriteto posameznic, pripadnic Slovenske vojske, je
               prišlo. Ampak jaz sem se spraševala, zakaj znotraj odbora, ki je to obravnaval,
               pripadnice ni bilo, zakaj, bom rekla, ni uveljavljala svojih napisanih stališč in
               zakaj tudi ta stališča niso doživela nadaljnje evalvacije in razmišljanj znotraj
               parlamenta. Tukaj lahko sklepam, ni pa nujno, da je tudi tako bilo, ampak sklepam, da
               je morebiti ta zagovornica bila v tisti invalidni poziciji, ko zaradi tega, ker ni
               bila povšeči tistim ugotovitvam, ki so se zgodile znotraj Generalštaba ministra
               Erjavca oziroma preiskovalne komisije - niso bile povšeči, skratka, te ugotovitve.
               Tako, da to je tipičen primer, recimo, drugačnega raziskovanja primera z drugačnim
               izplenom ...<stage xml:id="SDZ4-Redna-29-2007-06-22.stage12">/Opozorilni znak za konec razprave./</stage>..., ampak vendarle z invalidnostjo
               nadaljnjih odločitev in posledic. In če se bo to zgodilo znotraj, recimo, prihajajoče
               inštitucije oziroma te inštitucije, ki ni spremenila statusa in ostaja vladna služba,
               ne, pa recimo, samostojen organ, čeprav samostojno odloča - je napisano, da
               samostojno odloča -, lahko privede do tega, da ne bo izvajala teh funkcij, ki bi jih
               lahko, če bi bila, recimo, v povsem samostojni službi, kot je, recimo, pooblaščenka
               za informacije javnega značaja, ki ima večjo moč. O tem bo veljalo še premisliti in
               zagotovo bomo vsi na tem, če bomo še v tem Državnem zboru, morali misliti. Hvala
               lepa.</p>
            </sp>
            <sp xml:id="SDZ4-Redna-29-2007-06-22.sp115">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospa Eva Irgl. Predstavila bo stališče Poslanske skupine Slovenske
               demokratske stranke.</p>
            </sp>
            <sp xml:id="SDZ4-Redna-29-2007-06-22.sp116">

               <speaker>EVA IRGL:</speaker>

               <p>Najlepša hvala, gospod predsedujoči. Spoštovane poslanke, spoštovani poslanci! Pred
               nami je Predlog zakona o spremembah in dopolnitvah zakona o uresničevanju načela
               enakega obravnavanja. V Poslanski skupini Slovenske demokratske stranke bomo vse te
               predlagane spremembe seveda podprli, saj menimo, da je v prvi vrsti potrebno čim prej
               zagotoviti na tem področju v okviru zakonske podlage takšno stanje, ki bo v skladu s
               pravnim redom EU. To smo dolžni storiti oziroma zagotoviti in tudi uskladiti. Seveda
               pa se v Slovenski demokratski stranki jasno zavedamo, kako pomembno je biti dosleden
               pri izvajanju načela enakega obravnavanja, ne samo na papirju, ampak predvsem v
               vsakdanjem dogajanju v življenju, skratka v praksi.</p>
               <p>Slovenija ima tako kot ostale članice EU možnost, da v nekaterih segmentih, kot je na
               primer določanje področij varstva pred diskriminacijo osebnih okoliščinah možnost, da
               sama izoblikuje pristop, kako se bo odzivala in kako bo reševala omenjeno
               problematiko. In danes Svet Vlade Republike Slovenije za uresničevanje načela enakega
               obravnavanja to izvaja na način, da spremlja, ugotavlja, pa tudi ocenjuje položaj
               posameznih družbenih skupin z vidika uresničevanja enakega obravnavanja, daje Vladi
               predloge, pobude, priporočila, daje pa tisto, kar se zdi še posebej pomembno,
               predloge za pospeševanje izobraževanja, predvsem pa osveščanja na tem področju.</p>
               <p>Poleg že omenjene uskladitve slovenskega pravnega reda z EU oziroma evropskim pravnim
               redom, pa zakon o načelih enakega obravnavanja v prvi vrsti širi varstvo pred
               povračilnimi ukrepi z diskriminirane osebe tudi na pričo ali druge ljudi, ki pomagajo
               žrtvi dirksiminacije, kar je vsekakor dobrodošla sprememba.</p>
               <p>Tiso, kar pa je pravzaprav povzročilo največ razprave znotraj obeh delovnih teles,
               tako Komisije za peticije ter človekove pravice in enake možnosti kot tudi Odbora za
               delo, družino in socialne zadeve, pa je bilo predvsem vprašanje katerega se je
               dotaknila tudi predgovornica, vprašanje, statusa zagovornice oziroma zagovornika, ki
               obravnava primere diskriminacijskega obnašanja.</p>
               <p>Tisto, kar je po našem mnenju pozitiven premik na tem področju, je vsekakor povečanje
               neodvisnosti in samostojnosti zagovornice oziroma zagovornika. Ljudje, ki se v stiski
               odločajo, da se bodo obrnili s svojimi težavami na zgovornico, morajo biti
               prepričani, da bo mnenje, ki ga bo zagovornica na podlagi določenih primerov podala,
               seveda, podano neodvisno in samostojno. Vendar pa se nam v poslanski skupini
               postavlja predvsem vprašanje, ki sem ga tudi sama postavila varuhinji človekovih
               pravic Zdenki Čebašek Travnik, in sicer koliko je pravzaprav sama naklonjena ideji,
               da bi zagovornica prešla pod okrilje morda Urada varuha človekovih pravic. Že ko je
               bil na čelu tega urada predhodni varuh Matjaž Hanžek, so se pristojni z Urada za
               enake možnosti že pogovarjali o tem, takrat varuh ni bil naklonjen tej ideji. Tudi
               zdajšnja varuhinja se zaenkrat do takšnega predloga ni opredelila. Zagotovo bi bilo
               pa zelo dobro, da bi se o tem vprašanju v prihodnje še pogovarjali, predvsem pa
               pretehtali vse možnosti in našli najboljše rešitve glede statusa zagovornice, seveda
               v prid državljank in državljanov. Ne smemo namreč pozabiti, da je institut
               zagovornice tako enakih možnosti žensk in moških kot načela enakosti pomembna
               pridobitev demokratičnega družbenega prostora, pri čemer sta bila oba instituta
               ustanovljena z namenom poznavanja in osveščanja pravic na tem področju ter z namenom
               odkrivanja diskriminacije glede na okoliščino.</p>
               <p>V Slovenski demokratski stranki bomo Zakon o načelu uresničevanja enakega
               obravnavanja podprli. Hvala.</p>
            </sp>
            <sp xml:id="SDZ4-Redna-29-2007-06-22.sp117">

               <speaker>PREDSEDNIK FRANCE CUKJATI:</speaker>

               <p>Hvala. Mag. Majda Potrata bo predstavila stališče Poslanske skupine Socialnih
               demokratov. Prosim.</p>
            </sp>
            <sp xml:id="SDZ4-Redna-29-2007-06-22.sp118">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Spoštovana gospa direktorica s sodelavcema,
               spoštovane poslanke in poslanci! Za Socialne demokrate je uresničevanje načela enake
               obravnave temelj civilizacijskih norm, ki smo ga s sprejetjem ustrezne zakonodaje
               pred vstopom Slovenije v Evropsko unijo tudi dosegli ob dveh pravnih aktih, ob Zakonu
               o uresničevanju načela enake obravnave in ob Zakonu o enakih možnostih žensk in
               moških.</p>
               <p>Dobršen del razprave je v prejšnjem mandatu tekel tudi o tem, kako naj bo
               organizacijsko postavljen Urad za enake možnosti, ki mora biti po evropskih
               predstavah in standardih povsem samostojna institucija. V Sloveniji smo se odločili
               za vladni urad za enake možnosti, ki je umeščen v kontekst vladnih organov. To ni
               popolnoma uresničeno in to bodi tudi izhodišče za stališče Socialnih demokratov do
               predlagane novele zakona.</p>
               <p>Rečeno je že bilo, da je zdajšnja novela pravzaprav reakcija na opomin Evropske
               komisije na to, kako so bile posamezne direktive prenesene v obstoječo slovensko
               zakonodajo. Ker se v Državnem zboru pogosto srečujemo z utemeljitvami, da je kakšen
               zakon treba zelo hitro sprejeti ali sprejeti po skrajšanem postopku zato, da bi
               uresničili neko zahtevo, se taista stvar dogaja tudi s tem zakonom. Zaradi opomina
               smo časovno vezani na sprejem novele, Socialni demokrati pa menimo, da bi bilo treba
               vzeti več časa, in če smo že zakon odprli, ga odpreti tako, da bi imeli tudi večje
               učinke. Gre namreč za to, da zakon v dveh temeljnih rečeh, v dveh temeljnih zahtevah,
               na katere je opozorila tudi Zakonodajno-pravna služba, ni ponudil ustreznih rešitev.
               Res smo na obravnavi na matičnem delovnem telesu sprejeli nekatere amandmaje, s
               katerimi smo sledili pripombam Zakonodajno-pravne službe, ampak ti so bili več ali
               manj redakcijske narave. Tisti pa, ki bi morali v resnici prinesti vsebinske
               spremembe, takih amandmajev pa nismo dočakali.</p>
               <p>Res je bil na delovnem telesu sprejet tudi amandma Socialnih demokratov, ki je sledil
               priporočilom nevladne organizacije, Pica konkretno, in ki je natančneje definiral
               glede na pristojnosti, kaj lahko zagovornica načela enake obravnave pri nudenju
               pravne pomoči pravzaprav sploh stori, res je bilo to sprejeto, tudi dobro, da je bilo
               sprejeto, ampak ne odpravlja pa dveh bistvenih stvari - še vedno ne. Na to je posebej
               opozorila tudi predstavnica Zakonodajno-pravne službe na seji delovnega telesa. Gre
               za pripombe, navezujoče se na 7., 8. in 9. člen novele, ki govori o posebnih ukrepih,
               ki jih lahko sprejemajo tudi delodajalci, in gre za relacijo oziroma ureditev, kdo je
               tisti organ, ki bi ugotovil, da ne bi v nekem okolju prišlo do kršitve načela enakega
               obravnavanja. Vendarle bi bilo treba definirati organ.</p>
               <p>Poseben problem pa je 11. člen, ki se ga Socialni demokrati nismo odločili predlagati
               v amandmajski obliki ali ga poskusiti spremeniti v amandmajski obliki zaradi tega,
               ker nam je bilo že v pogovorih vnaprej pojasnjeno, da predlagatelj na naše predloge
               ne bo pristal. Gre za problem ureditve položaja zagovornice načela enake obravnave na
               način, kot je to pooblaščenka za dostop do informacij javnega značaja. Menimo namreč,
               da je treba zagotoviti tudi institucionalno neodvisnost, seveda pa ne pristajamo na
               možnost ureditve zagovornice načela enake obravnave znotraj Urada varuha človekovih
               pravic, ker varuh nima pristojnosti v relaciji do pravnih oseb zasebnega sektorja, in
               to je težava, zaradi katere menimo, da zakona ne bomo podprli. Hvala.</p>
            </sp>
            <sp xml:id="SDZ4-Redna-29-2007-06-22.sp119">

               <speaker>PREDSEDNIK FRANCE CUKJATI:</speaker>

               <p>Hvala. Gospa Marjetka Uhan bo predstavila stališče poslanske skupine Nove Slovenije.
               Prosim.</p>
            </sp>
            <sp xml:id="SDZ4-Redna-29-2007-06-22.sp120">

               <speaker>MARJETKA UHAN:</speaker>

               <p>Hvala lepa za besedo. Lepo pozdravljeni vsi skupaj! V Novi Sloveniji smo se in se
               bomo zavzemali za enake možnosti za vse ljudi in na vseh področjih. Politično kulturo
               razumemo kot priznavanje pravice vsakega posameznika do enakih življenjskih
               priložnosti. Zakon o spremembah in dopolnitvah zakona o uresničevanju načela enakih
               možnosti prinaša, poleg tega, da se v zakon dosledno vnašajo direktive Evropske
               unije, tudi več samostojnosti in neodvisnosti zagovornice. Kljub temu da zagovornica
               deluje pod okriljem vladnega urada za enake možnosti, je znotraj tega samostojna in
               neodvisna.</p>
               <p>V razpravah tako na matičnem delovnem telesu kot na Komisiji za peticije smo se
               večkrat ustavili ob dejstvu, da bi bilo potrebno razmisliti, da bi bil zagovornik
               oziroma zagovornica popolnoma samostojen organ, vendar pa se pri tem pojavlja problem
               celotne institucije in dodatne birokracije, to pa je v nasprotju s cilji Vlade, ki
               peljejo pot racionalizacije in k zmanjševanju birokracije.</p>
               <p>V Novi Sloveniji menimo, da so rešitve, ki so predvidene v Zakonu o spremembah in
               dopolnitvah zakona o uresničevanju načela enakega obravnavanja, dobre in peljejo po
               poti, ki daje zagovorniku oziroma zagovornico večjo svobodo in samostojnost pri
               odločanju, jo veže na 5-letni mandata, hkrati pa ne povečujejo števila
               zaposlenih.</p>
               <p>Zakon se popravlja tudi v tej smeri, da bo omogočal, da posameznice in posamezniki
               nedvoumno razumejo, katere pravice jim pripadajo, da se v zakonu bolj jasno določi,
               kdaj gre za diskriminacijo in kdaj ne, ter da se zaščiti tako žrtve diskriminacije
               kot tiste osebe, ki žrtvam pomagajo.</p>
               <p>V Novi Sloveniji se zavzemamo za pravičnost in kot tako razumemo ureditev, ki ponuja
               enake možnosti in enake pravice za vse, brez privilegijev, podkupljivosti,
               klientelizma. Le v takšnem sistemu je lahko več blaginje in varnosti za vse. Novela
               zakona o uresničevanju načela enakega obravnavanja gre v smeri večje jasnosti,
               nedvoumnosti zakona, večje neodvisnosti in samostojnosti zagovornice in dosledno
               prenašanje direktive Evropske unije. Zavedamo se, da bi na področju diskriminacije
               bilo treba storiti še več - predvsem na področju preprečevanja diskriminacije. V
               okvirih, ki jih imamo, pa je predlagana rešitev dobra in jo bomo v Poslanski skupini
               Nove Slovenije podprli.</p>
            </sp>
            <sp xml:id="SDZ4-Redna-29-2007-06-22.sp121">

               <speaker>PREDSEDNIK FRANCE CUKJATI:</speaker>

               <p>Hvala. Končali smo s predstavitvijo stališč poslanskih skupin.</p>
               <p>Ker k dopolnjenemu predlogu zakona ni bilo vloženih amandmajev, zaključujem drugo
               obravnavo predloga zakona. Tretjo obravnavo, to je odločanje o predlogu zakona, bomo
               v skladu s časovnim potekom seje zbora opravili danes, v okviru glasovanj, pol ure po
               prekinjeni 27. točki dnevnega reda. S tem prekinjam to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title7">15. TOČKO DNEVNEGA REDA,</title> to je na obravnavo <title xml:id="SDZ4-Redna-29-2007-06-22.title8">PREDLOGA ZAKONA
                  O SPREMEMBAH IN DOPOLNITVAH ZAKONA O NACIONALNI STANOVANJSKI VARČEVALNI SHEMI IN
                  SUBVENCIJAH MLADIM DRUŽINAM ZA PRVO REŠEVANJE STANOVANJSKEGA VPRAŠANJA.</title>
               </p>
               <p>Predlog zakona je v obravnavo zboru predložila Vlada Republike Slovenije. Besedo
               dajem predstavniku Vlade za dopolnilno obrazložitev predloga zakona. Gospod mag.
               Bricelj, izvolite, imate besedo.</p>
            </sp>
            <sp xml:id="SDZ4-Redna-29-2007-06-22.sp122">

               <speaker>MAG. MITJA BRICELJ:</speaker>

               <p>Hvala lepa, gospod predsednik. Spoštovani poslanci! Dovolite, da k uvodu Predloga
               zakona o spremembah in dopolnitvah zakona o nacionalni stanovanjski varčevalni shemi
               in subvencijah mladim družinam za prvo reševanje stanovanjskega vprašana povem
               naslednje poudarke, za katere sodimo, da so pomembni.</p>
               <p>Zakon o nacionalni stanovanjski varčevalni shemi in subvencijah mladim družinam, o
               katerih danes odločate, je bi prvič dopolnjen v letu 2004, ko se je v zakonu vgradilo
               posebno poglavje, ki ureja subvencioniranje pravnega prvega reševanja stanovanjskega
               vprašaja mladim družinam. V lanskem letu je bil prvič izpeljan javni poziv za
               dodelitev teh subvencij. Izkušnje iz tega poziva so zahtevale takojšen poseg v zakon,
               saj se je izkazalo, da je bil dohodkovni prag za pridobitev subvencije postavljen
               preostro. To je 50% povprečne plače, tako da so v krog upravičencev prišle le družine
               z zelo nizkimi dohodki. Izmed teh družin pa so si le redke lahko kupile ali zgradile
               stanovanje, tako da je le 176 družin izpolnjevalo vse zahtevane pogoje za pridobitev
               subvencije. Glavni cilj, ki se želi s predlaganimi spremembami in dopolnitvami zakona
               doseči, je razširitev kroga mladih družin, ki bi bile upravičene do subvencije.
               Predlog širše definira mlado družino, saj so v definicijo vključene tudi
               enoroditeljske družine, za mlado družino pa se šteje družina, ki ima v času razpisa
               vsaj enega predšolskega otroka, starost staršev pa ni omejena. Dohodkovni prag za
               pridobitev subvencije je bistveno višji kot v veljavnem zakonu in se meja za
               pridobitev subvencije progresivno veže na število otrok. Dohodkovni prag je omejen na
               višino, ki sicer velja za pridobitev neprofitnega stanovanja v najem. Po veljavnem
               zakonu je tako tričlanska družina lahko dobila subvencijo, če njeni dohodki niso
               presegali meje 1104 evrov neto mesečnih dohodkov, predlagana sprememba pa postavlja
               mejo na 2318 evrov neto mesečno.</p>
               <p>Razširja se tudi namen, za katerega so družine upravičene do subvencije, in sicer
               lahko družina rešuje svoje prvo stanovanjsko vprašanje tako z nakupom ali gradnjo kot
               tudi z rekonstrukcijo ali spremembo namembnosti, kar do sedaj ni bilo
               subvencionirano. S tem se bo posredno spodbujala tudi racionalnejša izraba obstoječih
               kapacitet in prostora. Višina subvencije, ki pripada mladi družini na družinskega
               člana, po predlogu ne bo več določena v zakonu, pač pa jo bo določila Vlada s
               sklepom. Tako bo Vlada lahko bolj odzivna na to problematiko.</p>
               <p>Novost je novo podpoglavje o subvencioniranju najema, ki je namenjeno
               subvencioniranju tržnih najemnin za mlade družine, v katerih je vsaj eden od staršev
               uspešno zaključil šolanje na višji ali visoki šoli, univerzi oziroma je dosegel naziv
               doktor znanosti. Na ta način sE sledi tudi ciljem demografske politike države, ki
               spodbuja zgodnejše nastajanje novih družin in dvig natalitete. Te rešitve so
               namenjene mladim, ki si že v času študija oziroma takoj po zaključku študija
               ustvarijo družino. Subvencija bi tako pripadala mladi družini, v kateri je vsaj eden
               od staršev uspešno zaključil študij, in sicer v višini razlike med priznano tržno
               najemnino in neprofitno najemnino za enakovredno stanovanje. Na ta način bi mladim
               študentskim družinam, ki praviloma še nimajo zaposlitve in prihrankov ter te možnosti
               za nakup ali gradnjo stanovanja, omogočili lažje plačevanje tržnih najemnin.</p>
               <p>Kadri - ..<stage xml:id="SDZ4-Redna-29-2007-06-22.stage13">/Znak za konec razprave./</stage>.. - če lahko še, z visokošolsko, višješolsko in
               univerzitetno izobrazbo so za razvoj družbe gotovo velikega pomena, zato je še
               posebej pomembno, da se jim zagotovi pomoč pri prvem reševanju stanovanjskega
               vprašanja. Subvencije najema bi tako lahko družini na začetku poklicne kariere
               roditeljem na eni strani pomenila pomoč ob prvem reševanju stanovanjskega, ...<stage xml:id="SDZ4-Redna-29-2007-06-22.stage14">/Znak
               za konec razprave/</stage>... Hvala lepa.</p>
            </sp>
            <sp xml:id="SDZ4-Redna-29-2007-06-22.sp123">

               <speaker>PREDSEDNIK FRANCE CUKJATI:</speaker>

               <p>Hvala. Predlog zakona je obravnaval Odbor za okolje in prostor kot matično delovno
               telo in posredoval pisno poročilo. Sledi predstavitev stališč poslanskih skupin. Dr.
               Pavel Gantar bo predstavil stališča Poslanske skupine nepovezanih poslancev. Prosim.
            </p>
            </sp>
            <sp xml:id="SDZ4-Redna-29-2007-06-22.sp124">

               <speaker>DR. PAVEL GANTAR:</speaker>

               <p>Hvala lepa, gospod predsednik. Spoštovane kolegice in kolegi, spoštovani gospod
               državni sekretar! S predlaganim spremembam in dopolnitvi zakona o nacionalni
               stanovanjsko-varčevalni shemi in subvencijam mladim družinam za prvo reševanje
               stanovanjskega vprašanja naj bi mladim družinam olajšali prvo reševanje
               stanovanjskega problema. Razširi se krog mladih družin, ki bi bile upravičene za
               subvencije, zajete so tudi enoroditeljske družine, poveča se višji dohodkovni prag za
               pridobitev subvencije in širi se tudi namene, za katere je mogoče pridobiti
               subvencijo. Subvencionira se tudi najem stanovanja mladim študentskim družinam, ki po
               koncu študija začasno rešujejo stanovanjsko vprašanje z najemom stanovanja na
               trgu.</p>
               <p>Kolegice in kolegi, ki smo bili prisotni pri prejšnjih dopolnitvah tega zakona, se
               boste spomnili, da so predvsem poslanske in poslanci opozicije prav pri teh temah, ki
               se danes ponovno urejajo, opozarjali na previsok prag, da je treba razširiti
               starševstvo, da je treba posebno pozornost posvetiti prvemu reševanju in predvsem
               študentskim družinam. Nas veseli, tedaj je bi bilo večino teh zadev nekako
               preslišanih, ne bom ravno rekel zavrnjenih, ampak preslišanih, in nas v tem pogledu
               jasno veseli, da gredo predlogi Vlade v tej smeri, da so ugotovili to in da so tudi
               primerno hitro reagirali. S tega vidika te spremembe pozdravljamo in jih bomo podprli
               in menimo, da neka korist gotovo bo, verjetno pa manjša od pričakovanih.</p>
               <p>Predvsem je seveda problem ta, da Vlada vse do sedaj je, tako kot tudi prejšnje
               vlade, nekaj naredila na povpraševalni strani stanovanjskega trga, zelo malo pa na
               ponudbeni strani. Prav to dejstvo je, da ker ni ponudbena stran razvita, ker ni
               ustreznih mehanizmov za povečevanje števila stanovanj, nove izgradnje stanovanj ali
               pa za stimulacijo stanovanjskega trga, s katerim bi omogočili večjo prodajo,
               zamenljivost stanovanj in podobno, da se utegne zgoditi, da se bo subvencija na nek
               način hote ali nehote prelila v čedalje višje cene stanovanj. Imamo čedalje več
               ljudi, ki ob vseh svojih mukah in odrekanju so sposobni vstopiti na stanovanjski trg,
               ker jih je več, stanovanja pa se ne gradijo, se dvigujejo cene, tudi zaradi nekaterih
               drugih razlogov, in to seveda te dobre namene Vlade devalvira.</p>
               <p>Jaz bi rad posebej opozoril, da stanovanjska politika, predvsem ponudbena stran, mora
               biti sestavni del neke širše razvojne prostorske politike; da v nekaterih predelih
               Slovenije ali pa mestih stanovanja nikoli ne bodo poceni, da bodo vedno draga in da
               moramo računati in razvijati neka območja, kjer lahko zagotovimo večjo ponudbo
               stanovanj, predvsem pa zagotoviti prehod od prvega stanovanja k večjemu drugemu
               stanovanju in mogoče ustaviti se ponovno na manjših, stanovanjih ali objektih. To je
               mali korak mogoče za nekatere upravičence velik - to moram reči -, vendar za
               reševanje stanovanjske politike, ker ne regulira, ker se ne vtika v ponudbeno stran,
               seveda, premajhen. Tudi stanovanjski sklad očitno svojih zavez tu ne bo izpolnil.</p>
               <p>Sam bi še rekel tole ob nacionalni stanovanjski varčevalni shemi, naj mi bo dovoljena
               ta pripombe, ker sem jo pač sam predlagal Vladi pred skoraj 10 leti, da je takrat
               veljalo razmerje na trgu stanovanjskih posojil, da je bilo zelo slabo, da tako rekoč
               ljudje niso mogli priti do posojil, da je prav ta shema reševanja posojil spodbudila
               konkurenco tudi drugih bank in da je največji uspeh nacionalne stanovanjske
               varčevalne sheme v tem, da ukine samo sebe, da so vzpostavljeni takšni pogoji na trgu
               bančnih stanovanjskih posojil, da posebna intervencija države ni potrebna. Sam menim,
               da bi to shemo morali počasi postopoma opustiti in jo nadomestiti z bolj ciljnimi,
               bolj neposrednimi ukrepi na posameznih kritičnih momentih in segmentih stanovanjske
               ponudbe in povpraševanja. Vendar bomo zakon podprli. Hvala lepa.</p>
            </sp>
            <sp xml:id="SDZ4-Redna-29-2007-06-22.sp125">

               <speaker>PREDSEDNIK FRANCE CUKJATI:</speaker>

               <p>Hvala. Gospod Bogdan Barovič bo predstavil stališče Poslanske skupine Slovenske
               nacionalne stranke. Prosim.</p>
            </sp>
            <sp xml:id="SDZ4-Redna-29-2007-06-22.sp126">

               <speaker>BOGDAN BAROVIČ:</speaker>

               <p>Hvala lepa, gospod predsednik. Spoštovani kolegi, kolegice iz izvršne in zakonodajne
               veje oblasti.</p>
               <p>Splošno znano dejstvo je, da se naša populacija stara, da je naravni prirast že kar
               nekaj let negativen, da je rodnost na relativno nizki ravni, da se je dvignila
               povprečna starost ženske ob rojstvu otroka. Dejstvo je, da sta se spremenila tudi
               kvaliteta in način življenja, zaradi česar je danes povprečnemu mlademu paru zelo
               otežen dostop do stanovanja. Verjamem, da je nerešeno stanovanjsko vprašanje eden
               izmed pomembnih elementov, ki govori v prid poznemu ustvarjanju družine, in to je
               dejstvo. Vlada s koalicijsko pogodbo obljublja celovito medresorsko usklajeno
               družinsko politiko, kjer ima posebno mesto in skrb področje stanovanjske politike,
               kar je prav. In to ni nič novega. Tudi prejšnje vlade so se na različne načine
               lotevale reševanja tega vprašanja, kar pa mislim, da je lahko skupna ugotovitev - ni
               dalo želenih rezultatov. Če se vprašamo, zakaj, ocenjujemo v Slovenski nacionalni
               stranki, da predvsem zaradi tako imenovanega "per partes" ali delnega pristopa.</p>
               <p>Bojim se, ko poskušam povezati zakonodajo z različnih področji, da tudi ta vlada želi
               peljati enako, sicer dobronamerno, politiko ampak spet smo pri dejstvu "per partes".
               Nedvomno, govorim v imenu Slovenske nacionalne stranke, je pohvale vredna odločitev,
               zajeta v tem zakonu. Glavni cilj, kot ga razumemo, je zagotoviti subvencijo čim
               širšemu krogu mladih družin pod določenimi pogoji, kot so: starostna omejitev in ne
               nazadnje tudi cenzus omejitev. Kar pa se cenzusa omejitve tiče je ta določen glede na
               dohodek družine, subvencioniranje tržne najemnine pa naj bi bilo v osnovi v višini 4
               evre na kvadratni meter ob predpostavki, da tričlanski družini pripada 35 kvadratnih
               metrov stanovanjske površine.</p>
               <p>Kar se tiče naslednje omejitve, želim poudariti togost naše zakonodaje, na žalost.
               Mlada družina je definirana kot življenjska skupnost obeh ali enega od staršev z vsaj
               enim otrokom, ki še ni, poudarjam, šoloobvezen. Postavljen je starostni pogoj 28 let.
               To pomeni, mati je stara 26 let, oče 28, otrok 4 leta, družina je definirana kot
               mlada družina in uveljavlja pravice po tem zakonu. Življenje je pač življenje,
               predvidevamo, da je mati stara 25 let, oče 26, njun otrok pa je star že 6 let in je
               šoloobvezen. Ta družina ni več omenjena, označena kot mlada družina, pa čeprav je
               mati rodila otroka že pri 19. letih, torej bistveno prej kot v prvem primeru, in je
               starostno povprečje te druge družine seveda dosti nižje.</p>
               <p>Vlada je nadalje predvidela subvencije za nakup prvega stanovanja, za leto 2007,
               konkretno, za tričlansko družino v višini 480 evrov letno. Nedvomno je spodbuda, temu
               ne gre oporekati. Poudarjam pa, da je treba to politiko gledati in reševati ne "per
               partes", temveč v celoti. Še vedno se cene za stanovanje gibljejo okrog 120 tisoč
               evrov in je v osnovi povprečni mladi družini skorajda nemogoče <stage xml:id="SDZ4-Redna-29-2007-06-22.stage15">/opozorilni znak za
               konec/</stage> priti do najetja kredita. In če upoštevamo politiko zaposlovanja za določen
               čas - minister Turk je nekajkrat govoril o tem problemu in potrebi po reformiranju te
               politike, in verjamem, da bo tudi minister Podobnik prikimal in se strinjal s to
               trditvijo -, mladi zelo težko pridejo do kredita za nakup stanovanja, ker nimajo
               redne zaposlitve in tako naprej. Toda, ali bo <stage xml:id="SDZ4-Redna-29-2007-06-22.stage16">/opozorilni znak za konec/</stage> ob vsem tem
               tudi vnovič ugotoviti, da je vse ostalo nespremenjeno.</p>
               <p>Dovolite mi samo še deset sekund. Razumemo, da so določene vsebine predmet drugega
               ministrstva, drugega ministra, drugega zakona, ampak teh projektov bi se morala Vlada
               lotiti v sodelovanju z njimi...</p>
            </sp>
            <sp xml:id="SDZ4-Redna-29-2007-06-22.sp127">

               <speaker>PREDSEDNIK FRANCE CUKJATI:</speaker>

               <p>Gospod Barovič,...</p>
            </sp>
            <sp xml:id="SDZ4-Redna-29-2007-06-22.sp128">

               <speaker>BOGDAN BAROVIČ:</speaker>

               <p>Hvala lepa, končujem. Poudarjam, ne "per partes", v sodelovanju. Prav pa je, da se
               zgodbe odvijajo tako, kot se. Hvala lepa.</p>
            </sp>
            <sp xml:id="SDZ4-Redna-29-2007-06-22.sp129">

               <speaker>PREDSEDNIK FRANCE CUKJATI:</speaker>

               <p>Hvala. Gospod Zvonko Černač bo predstavil stališče Poslanske skupine Slovenske
               demokratske stranke. Prosim.</p>
            </sp>
            <sp xml:id="SDZ4-Redna-29-2007-06-22.sp130">

               <speaker>ZVONKO ČERNAČ:</speaker>

               <p>Spoštovane kolegice in spoštovani kolegi, cenjeni vsi ostali prisotni! Zakon o
               nacionalni stanovanjski varčevalni shemi, ki je v letu 1999 uvedel shemo kot enega od
               načinov spodbujanja samostojnega reševanja stanovanjskih vprašanj, je bil, kot smo
               slišali, v lanskem letu noveliran, in sicer na področju subvencij mladim družinam za
               prvo reševanje stanovanjskega vprašanja. Praksa je pokazala, da so bili kriteriji
               postavljeni preostro, zato je bilo na podlagi javnega razpisa, ki je bil objavljen v
               lanskem letu, do subvenciji upravičenih samo 172 družin.</p>
               <p>Novela, ki jo imamo v obravnavi danes, je pomembna predvsem iz treh razlogov. Prvič,
               zaradi tega, ker širi krog upravičencev do subvencij, še vedno so to mlade družine,
               vendar bodo do subvencij upravičene pod ugodnejšimi pogoji, ocene od Ministrstva za
               okolje in prostor, kot smo slišali, kažejo, da bi bilo lahko teh upravičencev več kot
               2000. Drugič je ta novela pomembna zaradi tega, ker se širijo nameni, za katere je
               mogoče pridobiti subvencijo, in tretjič, ker se subvencionira najem stanovanja mladim
               družinam.</p>
               <p>V Slovenski demokratski stranki novelo pozdravljamo in menimo, da bo pripomogla k
               hitrejšemu reševanju stanovanjskih vprašanj, predvsem tistih, ki to rešitev najbolj
               potrebujejo, se pravi, mladim družinam. Pri tem pa poudarjamo, da gre za enega od
               ukrepov na stanovanjskem področju, ki ga je potrebno kombinirati z vsemi ostalimi.
               Predvsem s tistimi ukrepi, ki bodo zagotovili gradnjo ustreznega števila cenovno
               dostopnih stanovanj. Iz tega razloga menimo, da je treba storiti vse, da pride do
               operacionalizacije sklepa Vlade Republike Slovenije, ki govori o prenosu milijona
               kvadratnih metrov zemljišč z različnih državnih organov na Stanovanjski sklad
               Republike Slovenije kot del dodatnega namenskega premoženja in da je treba
               zagotoviti, da bodo vzporedno s formalnostmi, ki jih prenos zemlje zahteva, tekli
               tudi vsi ostali postopki. Od sprejema prostorskih načrtov oziroma njihovih sprememb
               po občinah, kjer ta zemljišča ležijo - tukaj gre predvsem za mestno občino Ljubljana,
               kjer so bile te stvari v preteklem mandatu prejšnje županje zelo slabe, statične,
               praktično se ni nič dogajalo, zdaj, kot slišimo, postopki tečejo hitreje - do
               priprave projektnih dokumentacij, ki lahko tečejo vzporedno s temi spremembami. To se
               nam zdi zelo pomembno, zaradi tega, ker je kar nekaj mesecev že od takrat, ko je bil
               ta sklep sprejet in nekako se čaka na te formalnosti. Menimo, da lahko vse te stvari
               tečejo vzporedno, pomenijo pa pomemben impulz za gradnjo cenovno dostopnejših
               stanovanj, tam, kjer so najbolj potrebna, se pravi, v Ljubljani, in kjer so ti
               razkoraki med tržno ceno in med ceno, ki jo nekako zagotavlja stanovanjski sklad v
               tej gradnji, največji.</p>
               <p>Ob tem tudi smatramo, da so časovne spremembe od leta 1999 storile svoje, o tem smo
               danes že nekaj slišali, povečala se je ponudba bank in ostalih finančnih institucij,
               in da je trenutek za redefinicijo nacionalne sheme primeren. Shema se vedno bolj
               uveljavlja kot instrument dolgoročnega varčevanja, kar sicer z narodno gospodarskega
               vidika ni slabo, je dobro, vendar je vedno manj to instrument reševanja stanovanjskih
               vprašanj. Iz tega razloga je primerna nadgradnja nujna in menimo, da jo je mogoče
               nadgraditi, ne odpraviti na takšen način, da bo pomenila dodaten impulz za reševanje
               stanovanjskih vprašanj, predvsem tistih, ki si tega najbolj zaslužijo. Ob obravnavi
               te novele na pristojnem matičnem odboru smo slišali tudi določene špekulacije o tem,
               češ, saj ta subvencije ne bo praktično nič rešila, če jo seštejemo skupaj, pomeni
               nekaj kvadratnih metrov stanovanjskih površin. Zdaj, mi se v te špekulacije ne bi
               spuščali. Dejstvo je, da je stanovanjska gradnja v zadnjem obdobju intenzivna kot ni
               bila še nikoli. Dejstvo je, da prihaja postopoma tudi do zniževanja cen stanovanj.
               Predvsem pa je najbolj pomembno to, da se je ta intenziteta, povečala v tistih
               okoljih, ki niso v strogem centru Slovenije, Ljubljane in tistih lokacij, ki dosegajo
               enormne cene zaradi takšnih ali drugačnih špekulantskih zaslužkov, pač pa se je
               povečala na območju, ki je dostopno v roku pol ure do Ljubljane.</p>
               <p>Mi imamo že danes primere, ko na trgu stanovanja ne presegajo 1400 evrov po
               kvadratnem metru, in primere, ko na takih območjih sklad zagotavlja gradnjo stanovanj
               za mlade družine po še bolj ugodnih pogojih, se pravi, tam okrog 1200 evrov. To
               menimo, da je pravilna pot in jo podpiramo in menimo, da jo je potrebno podpirati
               tudi v naprej. Tudi menimo, da pripombe, ki smo jih poslušali o tem, da bi morali
               ohraniti davčne olajšave, ki naj bi reševale ta problem intenzivneje kot ta novela,
               menimo, da niso primerne, ker bi davčne olajšave reševale predvsem problem bogatih,
               problem tisti, ...<stage xml:id="SDZ4-Redna-29-2007-06-22.stage17">/znak za konec razprave/</stage>... ki nimajo stanovanjskih vprašanj, ki
               problema z reševanjem stanovanjskih vprašanje nimajo, se pravi, ki imajo stanovanjska
               vprašanja rešena, in menimo, da je primernejši tak način, kot smo mu priča v tej
               noveli danes. Iz tega razloga, kot sem že povedal, novelo podpiramo in jo bomo
               podprli. Hvala lepa.</p>
            </sp>
            <sp xml:id="SDZ4-Redna-29-2007-06-22.sp131">

               <speaker>PREDSEDNIK FRANCE CUKJATI:</speaker>

               <p>Hvala. Gospod Janko Veber bo predstavil stališče Poslanske skupine Socialnih
               demokratov. Prosim.</p>
            </sp>
            <sp xml:id="SDZ4-Redna-29-2007-06-22.sp132">

               <speaker>JANKO VEBER:</speaker>

               <p>Hvala za besedo in še enkrat lep pozdrav vsem. Predlog zakona o spremembah in
               dopolnitvah zakona o nacionalni stanovanji varčevalni shemi in subvencijah mladih
               družinah v Poslanski skupini socialnih demokratov podpiramo. Želimo pa opozoriti, da
               je minilo dve leti, odkar smo opozarjali, da je bil takratni predlog Vlade za
               subvencije neučinkovit, saj se je pokazalo, da so pogoji za pridobitev subvencij
               preostri. Poleg tega smo tudi že takrat pri spremembi zakona o nacionalni
               stanovanjski varčevalni shemi opozarjali, da subvencije zagotavljajo vsega en
               kvadratni meter stanovanjske površine, naš amandma k takratnemu predlogu je bil, da
               bi zagotavljali subvencije vsaj do pet do šest kvadratnih metrov stanovanjskih
               površin. S tem bi, mislim, da res tako govorili, da spodbujamo stanovanjsko gradnjo
               in subvencioniramo mlade družine. Ne glede na to, da ta amandma ni bil sprejet, se je
               vmes zgodilo, na kar želimo še posebej opozoriti, tudi sprememba davčne zakonodaje.
               Davčna zakonodaja je ukinila olajšave pri dohodnini za stanovanjsko izgradnjo, torej
               mnogi, ki že imajo najete kredite, stanovanjske kredite in želijo reševati svoj
               stanovanjski problem, ne bodo več upravičeni do olajšav pri dohodnini. Na ta način bo
               država pobrala v svoj proračun nekje od 20 ali celo do 40 milijard evrov. In če
               naredimo primerjavo z današnjim predlogom zakona, ko govorimo, da se predvidevajo
               subvencije in sredstva za te subvencije v višini 2 milijard, potem zelo težko
               govorimo o tem, da gre za učinkovito reševanje stanovanjskega problema mladih družin
               ali pa tudi sicer reševanje tega problema v Sloveniji. Vzameš 20 milijard in vrneš 2
               milijardi. To nikakor ni sprejemljivo in govori o tem, da se pravzaprav ne pristopa
               resno k reševanju stanovanjskega problema predvsem mladih.</p>
               <p>Poleg tega želimo opozoriti, da se vendar v zadnjem obdobju srečujemo z velikimi
               vlaganji, tako v posodobitev vladne palače kot tudi sicer palač za predsedovanje
               Evropski uniji. Zavedamo se, da oboje potrebujemo, vendar težko sprejemamo dejstvo,
               da pa sredstva za urejanje tega vprašanja pobiramo ravno pri davčnih olajšavah za
               reševanje stanovanjskega problema - vir se nam zdi resnično neprimeren, še posebej
               zato, ker želimo v tem istem zakonu opredeliti cilje, da bomo povečevali rodnost in s
               tem demografsko sliko v Sloveniji in da se bodo družine prej odločale za rojstvo
               otrok in podobno. Skratka, gre za premalo učinkovit sistem pomoči in tudi same
               subvencije za mlade družine, ki bodo rekonstruirale ali pa spremenile namembnost
               površin, je primeren ukrep in ga pozdravljamo. Vendar želimo opozoriti, da se s tem
               zakonom uvaja še subvencija najemnin, toda te najemnine subvencioniramo samo tistim
               družinam, ki študirajo. V Sloveniji naj bi bilo, po ocenah predlagatelja, 500 takih
               družin, pri Socialnih demokratih pa se sprašujemo, zakaj samo tistim mladim družinam
               subvencioniramo najemnine, ki študirajo. Kaj pa je z ostalimi mladimi družinami, ki
               so končale, recimo, ali pa so starši končali poklicno šolo, srednjo šolo? Ali ti ne
               živijo v stanovanjih, za katera plačujejo profitne najemnine? Zagotovo so tudi
               takšni. In verjamemo, da jih je celo več kot pa tistih, ki študirajo, in da celo
               težje plačujejo te profitne najemnine.</p>
               <p>Torej, ta zakon ima eno veliko pomanjkljivost, da ne sledi vsem mladim, ampak v tem
               primeru samo nekaterim. Tako si želimo, da bi v prihodnje resnično dobivali
               celovitejše zakone za to področje. Kljub vsemu pa se zavedamo, da ta zakon nekaj le
               rešuje, in ga bomo zato tudi podprli.</p>
            </sp>
            <sp xml:id="SDZ4-Redna-29-2007-06-22.sp133">

               <speaker>PREDSEDNIK FRANCE CUKJATI:</speaker>

               <p>Hvala. Mag. Borut Sajovic bo predstavil stališče Poslanske skupine Liberalne
               demokracije Slovenije. Prosim.</p>
            </sp>
            <sp xml:id="SDZ4-Redna-29-2007-06-22.sp134">

               <speaker>MAG. BORUT SAJOVIC:</speaker>

               <p>Hvala lepa, gospod predsednik, za besedo. Spoštovani strokovni sodelavci z
               ministrstva, kolegice in kolegi! V Poslanskem klubu Liberalne demokracije Slovenije
               zakon ocenjujemo kot korak v pozitivno smer in ga bomo tudi podprli. Vendar nas pa
               skrbi, ker se nam zdi, da je ta korak prekratek. Seveda, takšna politika, ki bazira
               samo na subvencijah, ni pa dovolj vzporednih ukrepov na dolgi rok, tako kot smo
               opozarjali že pred časom, ni, ne more biti in ne bo učinkovita. Enostavno regulacija
               ni dovolj, treba bo poseči na trg, in to tako, da bo ponudba ustrezno večja in takrat
               bodo tudi cene padle in takrat bodo mlade družine lahko bistveno hitreje in
               enostavneje prišle do stanovanj.</p>
               <p>Stanovanjska politika tako te kot prejšnjih vlad okorno in nedomišljeno, predvsem pa
               prepočasi odpravlja razloge za visoke cene, zato razne obljube in novele zakonov na
               realni trg seveda ne vplivajo več, niti psihološko ne. Edina prava pot za umirjanje
               cen je povečana ponudba, zato zagotavljanje večjega deleža najemnih stanovanj nekako
               ni več primarni cilj, kakor da smo se vsi skupaj sprijaznili, da pač naši državi
               preferirajo tisti, ki želijo imeti lastniško stanovanje, ne pa najemno in temu se je
               treba prilagoditi. Predvsem pa se zdi, da vsi čakajo na že napovedano temeljito
               preobrazbo Stanovanjskega sklada Republike Slovenije, za katerega so v zadnjih letih
               značilne predvsem velike obljube o prijaznejših časih za kupce stanovanj, preredke
               prodaje tržnih stanovanj mladim družinam ter številne kritike in graje zaradi
               kvalitete stanovanj, ki jih je Sklad prodajal.</p>
               <p>Predlog zakona, ki ga obravnavamo danes, je seveda ukrep stanovanjske politike na
               drugi strani, na strani povpraševanja. Predlog zakona prinaša popravljen sistem
               subvencioniranja mladih družin, ki prvič rešujejo stanovanjsko vprašanje. Predlog
               zakona bomo, kot sem že omenil, v Poslanskem klubu LDS podprli, vseeno pa želimo
               opozoriti, da strokovna javnost in poznavalci nepremičninskega trga kritično
               ocenjujejo tudi tak popravljen sistem subvencioniranja.</p>
               <p>Za kaj gre? Strokovnjaki so prepričani, da četudi se z višanjem dohodkovnega cenzusa
               in širitvijo namenov, za katere posamezniku pripada subvencija, poveča število
               upravičencev, pomoči še vedno ne bodo dobili tisti, ki jo najbolj potrebujejo, ampak
               se bo denar razpršil in pa porazgubil. In seveda tista ugotovitev, s katero se vsi
               strinjamo, da gre za te namene vedno premalo. Več razumevanja ima strokovna javnost
               za subvencioniranje tržne najemnine za študentske družine. Recimo, dr. Andreja
               Cimerman iz Ekonomske fakultete tak način pomoči še vedno zavrača kot nedomišljen,
               medtem ko po veljavnem zakonu velja dohodkovni prag, pri katerem tako rekoč nikjer v
               Sloveniji ni prav velikih možnosti za nakup stanovanja, po novem pa bo ta prag seveda
               še višji. Vendar pa je, kar je slabo, po vsej državi enak in to je bistvena napaka,
               ki ne odpravlja predloga zakona. V regijah, na primer, kje so nepremičnine najbolj
               poceni, bo država mladim družinam sicer olajšala pridobitev stanovanja, absurd pa je,
               da v teh regija mogoče sploh ni hudih stanovanjskih problemov oziroma bi jih
               državljani lahko rešili tudi brez te subvencije. Stanovanjske težave pa so nakopičene
               predvsem v večjih središčih, zlasti v naši prestolnici Ljubljani, kjer niti z
               dohodekom, ki ga še prenese novoodmerjeni prag, mlada družina ne more kupiti
               primernega stanovanja. Kar pomeni, da predlog zakona večjega vpliva na razreševanje
               stanovanjske problematike, vsaj v našem glavnem mestu, ne bo imel. Strokovna javnost
               tudi opozarja, da bomo s predlogom zakona še dodatno spodbudili povpraševanje pri
               dani ponudbi stanovanj, kar se bo neizbežno odražalo tudi v dodatnih cenovnih
               pritiskih, to pa je tisto, kar si seveda vsi skupaj najmanj želimo.</p>
               <p>Kje pa mi vidimo rešitve? V Poslanskem klubu LDS tako, kot strokovna javnost, menimo,
               da zgolj v večji ponudbi ustreznih stavbnih zemljišč in stanovanj. Za začetek naj na
               primer Vlada čim prej dokonča prenos zemljišč na Stanovanjski sklad Republike
               Slovenije, na kar jo pozivajo celo lastni poslanci, ali pa, da pristavimo svoj lonček
               tudi župani, v občinah bi župani lahko storili več na tem področju, če bi iz sklada
               kmetijskih zemljišč in gozdov bile na občine že zdavnaj prenesene marsikatere od
               površin, ki lahko služijo tudi stanovanjski gradnji.</p>
               <p>Ne glede na vse povedano, Poslanski klub LDS ta korak v pravo smer, kljub temu da je
               droben, brez dvoma podpiramo. Naj dodamo še nekaj za na koncu: naša želja je, da bi
               popravljen sistem subvencioniranja kljub vsemu čim večjemu številu mladih družin
               olajšal nakup lastnega stanovanja. Hvala lepa.</p>
            </sp>
            <sp xml:id="SDZ4-Redna-29-2007-06-22.sp135">

               <speaker>PREDSEDNIK FRANCE CUKJATI:</speaker>

               <p>Hvala. Gospod Drago Koren bo predstavil stališče Poslanske skupine Nove Slovenije.
               Prosim.</p>
            </sp>
            <sp xml:id="SDZ4-Redna-29-2007-06-22.sp136">

               <speaker>DRAGO KOREN:</speaker>

               <p>Hvala, gospod predsednik. Lep dober dan predstavnikom Vlade, poslankam in poslancem!
               Predlog sprememb in dopolnitev zakona o nacionalni stanovanjski varčevalni shemi in
               subvencijah mladim družinam za prvo reševanje stanovanjskega vprašanja bomo v
               Poslanski skupini Nove Slovenije podprli, in to iz več razlogov. V Novi Sloveniji
               dajem poseben poudarek tistim ukrepom, ki zagotavljajo pogoje za ustvarjanje mladih
               družin. Menimo, da je reševanje stanovanjskega problema zadeva, za katero je treba
               imeti poseben posluh. Zavedamo se, da je današnji zakon zgolj eden od korakov, ki
               blaži stisko mladih. Zato v predlogu sprememb najprej pozdravljamo uvedbo subvencij
               za študentske družine. Gre za tiste mlade družine, ki si po koncu študija vsaj enega
               od staršev svoje stanovanjsko vprašanje rešujejo z najemom stanovanja na trgu. Tem
               družinam bo z razpisom dana možnost pridobitve subvencije za najemnino.</p>
               <p>Druga novost, zaradi katere bomo v Poslanski skupini Nove Slovenije predlog sprememb
               podprli, je zvišanje dohodkovne meje za pridobitev subvencije in širitev namenov, za
               katere je subvencijo mogoče dobiti. Lanskoletne spremembe zakona so uvedle novost, to
               je subvencije mladim družinam. Odziv je glede na to, da gre za novost, sicer
               relativno majhen. Na razpis se je prijavilo komaj 321 družin, pa še te niso vse
               izpolnjevale pogojev. Gotovo je vzrok za takšen odziv tudi v strogih pogojih tako
               glede dohodkovnega cenzusa kot glede namena porabe. V lanskem letu je bilo družinam
               izplačanih 15 milijonov tolarjev subvencij. Predlog sprememb sedaj določa dohodkovno
               mejo v višini, ki velja za pridobitev neprofitnega stanovanja v najem, kar bo
               pripomoglo k večji dostopnosti razpisanih sredstev.</p>
               <p>Iz lastnih izkušenj vemo, da veliko mladih stanovanjski problem rešuje z
               rekonstrukcijo ali spremembo namembnosti objektov. V Poslanski skupini Nove Slovenije
               smo predlogu sprememb naklonjeni tudi zaradi tega, ker se nam zdi dodelitev
               subvencije širiti z nakupa na gradnje in pa na rekonstrukcije in pa na spremembe
               namembnosti objektov. Menimo, da bodo subvencije tako dosegle večje število
               družin.</p>
               <p>V Poslanski skupini Nove Slovenije se zavedamo demografskih trendov, ki kažejo, da je
               obstoj slovenskega naroda dolgoročno ogrožen. Prednostna naloga je ravno zaradi tega
               zavzemanje za takšno usklajenost vseh področij življenja, da bodo demografski kazalci
               naše družbe dolgoročno kazali na ravnovesje vseh generacij. Jaz mislim, da je treba
               tu poudariti naše zavzemanje na vseh področjih, da bi mladim dali oziroma zagotovili
               tiste osnoven pogoje. Mi bi želeli, da bi bilo čim več mladih družin, tudi čim več
               študentskih družin, tudi morda za ceno daljšega študija. Kajti vemo, da je starostna
               doba, ko se mladi odločajo za prvo rojstvo, vse večja.</p>
               <p>V Poslanski skupini Nove Slovenije menimo, da bo Predlog zakona o spremembah in
               dopolnitvah zakona o nacionalni stanovanjski varčevalni shemi in subvencijah mladim
               družinam za prvo reševanje stanovanjskega vprašanja vsaj deloma pripomogel k
               prijaznejšemu okolju za družinsko življenje, ki je eden od temeljev naše družbe. Je
               pa res, da moramo narediti tudi na drugih področjih. Morda bi bilo prav, da potegnemo
               na plano ali pa pripravimo ponovno strategijo rodnosti, ki je v Sloveniji prav gotovo
               zelo potrebna.</p>
            </sp>
            <sp xml:id="SDZ4-Redna-29-2007-06-22.sp137">

               <speaker>PREDSEDNIK FRANCE CUKJATI:</speaker>

               <p>Hvala. Gospod Marjan Drofenik bo predstavil stališče Poslanske skupine Slovenske
               ljudske stranke.</p>
            </sp>
            <sp xml:id="SDZ4-Redna-29-2007-06-22.sp138">

               <speaker>MARJAN DROFENIK:</speaker>

               <p>Spoštovani predsednik, spoštovani predstavniki Vlade, poslanke in poslanci! Zadnjo
               novelo Zakona o nacionalni stanovanjski shemi smo v Državnem zboru potrdili na
               začetku lanskega leta. Novela je prinesla kar nekaj sprememb, jasno je določila
               namenskost porabe privarčevanih sredstev oziroma premij, spremenile so se obrestne
               mere in kot novost uvedle subvencije mladim družinam za prvo reševanje stanovanjskega
               vprašanja. Slednja novost je bila seveda za mlade družine pomembna in dobrodošla,
               čeprav gre pri tako pomembni in dragi investiciji, kot je nakup stanovanja, zgolj za
               simbolično pomoč. Kljub temu smo po obravnavi novele v letu 2006 poudarili, da gre za
               pomemben prvi korak države, s katerim se vendarle nakazuje ena od možnih pomoči,
               predvsem mladim družinam pri reševanju stanovanjskega problema. Zadnja novela je
               določila mladim družinam subvencijo za največ osem let in sicer prve štiri leta v
               višini 160 evrov in druge 4 leta v višini 100 evrov. Na razpisu, ki je sledil noveli
               zakona pa je bilo 319 prijavljenih družin, do subvencij pa upravičenih le 176, kar je
               očitno posledica preostro postavljenega dohodkovnega praga. To je tudi razlog za
               pripravljen spremembe zakona. Druga pomembna novost, pa je tudi širitev subvencije za
               primer rekonstrukcije ali spremembe namembnosti objektov ter posebna subvencija za
               študentske mlade družine.</p>
               <p>V poslanski skupini Slovenske ljudske stranke pozdravljamo širitev subvencije za več
               namenov in seveda tudi manj stroge dohodkovne pogoje za pridobitev subvencije.
               Verjetno ni treba posebej poudarjati, da je nerešeno stanovanjske vprašanje eden od
               pomembnih dejavnikov za odločanje za lastno družino. S tega vidika so seveda vsi
               ukrepi v smeri pomoči mladim pri reševanju stanovanjskega vprašanja več kot
               dobrodošli. Moram pa ob obravnavi tega zakona opozoriti na nujnost, da tudi druga
               pristojna ministrstva oziroma tudi vlada kot celota sprejme nekatere ukrepe za
               spodbujanje ustvarjanja družin. Ne nazadnje obstajajo celo situacije, ko mladi zaradi
               poroke izgubijo marsikatero boniteto, naj omenim konkretni primer izpred nekaj let.
               Dva redno šolajoča se študenta, ki skleneta zakonsko zvezo, sta izgubila pravico do
               otroškega dodatka, ki bi ga sicer prejemala do konca svojega študija. Po zakonu sta
               namreč zakonca dolžna preživljati drug drugega. Takšne situacije mladih gotovo ne
               spodbujajo k zakonskemu in družinskemu življenju.</p>
               <p>Možnost subvencije za rekonstrukcijo ali spremembo namembnosti je zelo pomembna,
               vedeti je namreč treba, da si večina mladih nakupa stanovanja ali stanovanjske hiše
               niti pod razno ne more privoščiti. S predlagano razširitvijo se bo krog potencialnih
               upravičencev do subvencije gotovo povečal. Vsebinska novost predlagane novele zakona,
               pa je subvencija najema mladim študentskim družinam, ko je eden od staršev zaključil
               šolanje. Dejstvo je, da vedno več mladih študira, po študiju pa vsaj nekaj mesecev
               porabijo za iskanje prve zaposlitve. Logično je, da v tem času zaradi negotovosti
               mladi ne razmišljajo o družini in otrocih. Ukrepi, ki olajšujejo situacijo mladim, ki
               imajo otroka že v času študija, so vsekakor zelo dobrodošli. Ne nazadnje je dejstvo,
               da so študentje, starši, zaradi odgovornosti, ki jo prevzemajo ob rojstvu otroka, v
               času študija pogosto uspešni študentje, ki študij kmalu zaključijo, saj se želijo čim
               prej zaposliti. V najbolj občutljivem obdobju po zaključku študija in iskanja prve
               zaposlitve pa se lahko srečajo z velikimi socialnimi, saj morajo preživljati tudi
               svojega otroka, kar pogosto pomeni, da morajo imeti rešeno stanovanjsko vprašanje.
               Ponavadi so podnajemniki.</p>
               <p>V poslanski skupini Slovenske ljudske stranke bomo predlagani zakon podprli. Iskreno
               upamo, da se bo ministrstvo kmalu znašlo v težavah, zaradi pomanjkanja sredstev za
               namene subvencioniranega najema in ostala upravičenja po tem zakonu. To bo namreč
               pomenilo, da se število družin in otrok povečuje, in da je pred Slovenijo svetla
               prihodnost. Hvala.</p>
            </sp>
            <sp xml:id="SDZ4-Redna-29-2007-06-22.sp139">

               <speaker>PREDSEDNIK FRANCE CUKJATI:</speaker>

               <p>Hvala. S tem smo končali predstavitev stališč poslanskih skupin. Ker k dopolnjenemu
               predlogu zakona ni bilo vloženih amandmajev, zaključujem drugo obravnavo predloga
               zakona. Tretjo obravnavo, to je odločanje o predlogu zakona, bomo v skladu s časovnim
               potekom seje zbora opravili danes v okviru glasovanj, pol ure po prekinjeni 27. točki
               dnevnega reda. S tem prekinjam to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title9">16. TOČKO DNEVNEGA REDA - NA OBRAVNAVO PREDLOGA ZAKONA O SPREMEMBAH
                  IN DOPOLNITVAH ZAKONA O DETEKTIVSKI DEJAVNOSTI.</title> Predlog zakona je v obravnavo
               zboru predložila Vlada Republike Slovenije. Besedo dajem predstavniku Vlade za
               dopolnilno obrazložitev predloga zakona. Mag. Zvonko Zinrajh, državni sekretar
               Ministrstva za notranje zadeve izvolite, imate besedo.</p>
            </sp>
            <sp xml:id="SDZ4-Redna-29-2007-06-22.sp140">

               <speaker>MAG. ZVONKO ZINRAJH:</speaker>

               <p>Dober dan. Hvala, gospod predsednik. Spoštovane poslanke in poslanci! Zakon o
               detektivski dejavnosti detektivom izrecno prepoveduje opravljati detektivsko
               dejavnost za domače in tuje varnostne službe, države organe ter politične stranke.
               Zakon o spremembah in dopolnitvah zakona o javnih uslužbencih, ki je začel veljati
               14. aprila letos, je določil, da detektivi lahko ne glede na določbo 13. člena Zakona
               o detektivski dejavnosti za državne organe opravlja nadzor nad morebitnimi zlorabami
               odsotnosti z dela zaradi bolezni ali poškodbe ter nadzor nad zlorabami poplačila
               stroškov prevoza na delo in dela. Spremembe in dopolnitve zakona o detektivski
               dejavnosti so torej namenjeni uskladitvi z zakonom o spremembah in dopolnitvah zakona
               o javnih uslužbencih, zato spremembe tega zakon zgolj zaradi tega, da v praksi ne bo
               prihajalo do dvomov, ali so ugotovitve detektiva verodostojen dokaz za nadaljnje
               postopke. Pri tem mislimo tako na disciplinske kot tudi morebitni kazenski postopek.
               Spremembe in dopolnitve detektivskega zakona niso namenjene šikaniranju uslužbencev,
               temveč uresničevanju načela dobrega gospodarjenja in smotrne porabe proračunskih
               sredstev. Bolj pomemben od uvedbe nadzora z detektivi pa je preventivni učinek, ki bo
               po naši oceni odvračal uslužbence od zlorab.</p>
               <p>Glede pripomb, izpostavljene na odboru, da niso bile predvidene in prikazane finančne
               posledice sprejema tega zakona - že Zakon o javnih uslužbencih v tretjem odstavku
               33.a člena predstojniku nalaga, da oceni, ali je najetje detektiva smotrnejša rešitev
               od same notranje kontrole. Ker ne moremo torej vnaprej predvideti števila zlorab,
               tudi ne moremo predvideti finančnih posledic, so pa poznani primeri zlorab, in sicer
               predvsem pri povračilu stroškov prevoza. Zakon o detektivski dejavnosti se v
               spremenjeni določbi ne omejuje na 30-dnevno zadržanost z dela zaradi bolezni oziroma
               zaradi poškodb, Zakon o javnih uslužbencih pa lahko določa, da detektivi izvajajo
               nadzor tudi za Zavod za zdravstveno zavarovanje, ki ga po 30-dnevnem roku bremeni
               strošek izplačila nadomestila. Po evropski raziskavi o delovnih razmerah leta 2007
               preživi zaposleni Slovenec povprečno kar 8,6 dneva na leto na bolniškem dopustu, kar
               nas uvršča na vrh 31 evropskih držav. Povprečje 27 članic Evropske unije so 4 dnevi
               na leto.</p>
               <p>V lanskem letu je Zavod za zdravstveno zavarovanje opravil pri zavarovancih 1.685
               tako imenovanih laičnih nadzorov. Na podlagi navedenih je bilo kar 210 primerov, kjer
               so bile ugotovljene kršitve navodil za ravnanje v času bolniškega staleža. Od tega je
               bila pri 158 osebah ugotovljena neupravičena odsotnost, pri 52 zavarovanih osebah pa
               neupravičeno opravljanje pridobitne dejavnosti.</p>
               <p>Zakon o detektivski dejavnosti detektivom izrecno prepoveduje uporabo metod in
               sredstev, ki jih skladno z zakonom uporabljajo službe državnih organov. Spremembe in
               dopolnitve to prepoved še precizirajo, saj določajo, da detektivi ne smejo
               uporabljati prikritih preiskovalnih ukrepov, metod in sredstev, ki jih v skladu z
               zakonom uporabljajo službe državnih organov, zaradi česar so morebitni očitki o
               sledenju uslužbencev neutemeljeni. Namreč, za ugotavljanje morebitnih zlorab pravic
               pravice do povračila stroškov prevoza, bo pomembno dejstvo, ali javni uslužbenec
               prihaja na delo z naslova, ki ga je navedel v izjavi. Ugotavljanje kraja oziroma
               preverjanje resničnosti podatkov v navedeni izjavi pa se po naši oceni ne more šteti
               za sledenje. Toliko. Hvala lepa.</p>
            </sp>
            <sp xml:id="SDZ4-Redna-29-2007-06-22.sp141">

               <speaker>PREDSEDNIK FRANCE CUKJATI:</speaker>

               <p>Hvala. Predlog zakona je obravnaval Odbor za notranjo politiko, javno upravo in
               pravosodje kot matično delovno telo. Prosim predsednico odbora, gospo Mojco Kucler
               Dolinar, da predstavi poročilo odbora.</p>
            </sp>
            <sp xml:id="SDZ4-Redna-29-2007-06-22.sp142">

               <speaker>MOJCA KUCLER DOLINAR:</speaker>

               <p>Hvala, predsednik. Lep pozdrav v tem popoldanskem delu naše seje! Odbor za notranjo
               politiko, javno upravo in pravosodje je na svoji 34. seji obravnaval Predlog zakona o
               spremembah in dopolnitvah zakona o detektivski dejavnosti.</p>
               <p>Odboru je bilo predloženo tudi mnenje Komisije Državnega sveta za politični sistem,
               ki predlog zakona podpira. Na seji je sodelovala tudi predstavnica Zakonodajno-pravne
               službe, ki je povedala, da z vidika skladnosti z ustavo in pravnim sistemom k samemu
               predlogu zakona nima pripomb. V uvodni dopolnitvi členov in obrazložitvi je
               predstavnik predlagatelja podal uvodno obrazložitev ter poudaril bistvene razloge,
               zakaj je treba zakon spremeniti.</p>
               <p>V razpravi o členih predloženega zakona so člani odbora večino pozornosti namenili
               predlaganim določbam 1. in 2. člena ter vloženima amandmajema Poslanske skupine
               Socialnih demokratov k tema členoma. Predstavnik poslanske skupine je pojasnim, da z
               vloženim amandmaje želijo le slediti razlogom, zaradi katerih je bila predložena
               novela zakona v zakonodajni postopek. V nadaljevanju razprave so bile izrečene še
               nekatere druge pripombe glede predlaganih rešitev. Minister je tudi tekom seje
               odgovarjal na pripombe in podana vprašanja in ponovno obrazložil, da predlog zakona
               razširja že podeljeno pravico detektivom, že doslej so namreč lahko vsa podjetja
               najemala detektive, torej vsa podjetja so lahko najemala detektive za nadzor
               bolniških izostankov in stroškov prevozov na delo in z dela, niso pa smeli opravljati
               teh nalog detektivi za državne organe. Po novem pa bodo za javne uslužbence torej
               veljali enaki kriteriji kot za ostale delavce, je še poudaril ter pri tem posebej
               poudaril, da nikakor ni pričakovati, da bo v državni upravi v bodoče prihajalo do
               masovnih tovrstnih nadzorov. Zavrnil je tudi bojazen, da bi lahko detektivi pri
               opravljanju nadzora uporabljali prikrite preiskovalne metode. O tem je bilo
               izpostavljeno tudi vprašanje na sami seji odbora in minister je poudaril, da detektiv
               ne sme uporabljati posebnih prikritih ukrepov, ki jih v skladu z zakonom lahko
               uporabljajo le službe državnih organov.</p>
               <p>Po končani razpravi je odbor zavrnil predloge vloženih amandmajev Poslanske skupine
               SD ter sprejel predlog zakona, torej člene zakona in jih predlagal v sprejem tudi
               temu zboru. Hvala lepa.</p>
            </sp>
            <sp xml:id="SDZ4-Redna-29-2007-06-22.sp143">

               <speaker>PREDSEDNIK FRANCE CUKJATI:</speaker>

               <p>Hvala. Sledi predstavitev stališč poslanskih skupin.</p>
               <p>Gospod Boštjan Zagorac bo predstavil stališče Poslanske skupine Slovenske nacionalne
               stranke. Prosim.</p>
            </sp>
            <sp xml:id="SDZ4-Redna-29-2007-06-22.sp144">

               <speaker>BOŠTJAN ZAGORAC:</speaker>

               <p>Hvala za besedo, spoštovani gospod predsednik.</p>
               <p>Zakon o spremembah in dopolnitvah zakona o detektivski dejavnosti v bistvu, bom
               rekel, nekako dopolnjuje pravno praznino, ki je nastala s sprejetjem Zakona o
               zaposlenih v javni upravi. Do zdaj smo imeli v tej državi prazno pravno praznino. S
               tega vidika bi ta zakon, bom rekel, bilo treba podpreti. Ministrstva za notranje
               zadeve v nobenem primeru ne morem kriviti za tak zakon, kljub temu da ga mora tukaj
               zagovarjati in vem, da je zelo nehvaležna naloga zagovarjati tako neumen zakon, ampak
               kot sem že dejal - je posledica enega drugega zakona, ki ste ga tukaj, koalicijska
               večina, potrdili.</p>
               <p>Ko sem spraševal ministra na Odboru za notranjo politiko o finančnih posledicah
               zakona, mi je rekel, da bi bilo zelo neodgovorno, če bi danes napovedal, kakšne bodo
               finančne posledice. Minister Virant, ko je zagovarjal en drug zakon, je dejal, da je
               teh krivovernikov, ki hlinijo bolezen 1,6%; torej bi se dale finančne posledice
               gladko izračunati. S tem zakonom hkrati detektivom dajemo eno drugo titulo - titulo
               medicinski izvedencev. Kajti ono bodo tisti, ki bodo hodili po ulicah in "fotkali"
               ali pa ne "fotkali", ali pa si zapisovali, ali je nekdo s poškodovano levo nogo
               dejansko stopil na njo ali ne. Zdaj, koliko je to pošteno, realno in pa dobro,
               verjamem vam, v koaliciji je to v redu, meni se ne zdi ne človeško in pa ne dobro.
               Res je, privatna podjetja so do zdaj imela to možnost in so to lahko delala, ampak s
               privatnim denarjem. Zdaj te stroške plačujejo davkoplačevalci, to je pa bistvena
               razlika. Privatna podjetja mene ne zanimajo. V kolikor si je Damijan Koletnik, zato
               da je ugotovil, če mu kdo hlini bolezen, najel detektiva, takrat pa me to boli, ker
               to ni njegovo podjetje. Gre še vedno za podjetje v večinski državni lasti in me bo
               začelo to boleti, če bo on to počel. V kolikor pa bo šlo za njegovo privatno
               podjetje, mi je pa vseeno.</p>
               <p>Ampak, kot že rečeno, tako kot prejšnjega zakona, tudi tega zakona v Poslanski
               skupini Slovenske nacionalne stranke ne bomo podprli. Hvala.</p>
            </sp>
            <sp xml:id="SDZ4-Redna-29-2007-06-22.sp145">

               <speaker>PREDSEDNIK FRANCE CUKJATI:</speaker>

               <p>Hvala. Gospod Rudolf Petan bo predstavil stališče poslanke skupine Slovenske
               demokratske stranke. Prosim.</p>
            </sp>
            <sp xml:id="SDZ4-Redna-29-2007-06-22.sp146">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani predstavniki ministrstva, kolegice in
               kolegi!</p>
               <p>Sprememba Zakona o detektivski dejavnosti je posledica spremembe 33a. člena Zakona o
               javnih uslužbencih, ki omogoča učinkovitejši nadzor nad odsotnostjo z dela zaradi
               bolniškega staleža javnih uslužbencev in pa seveda stroškov prevoza na delo. In to le
               v primerih, ko so podani utemeljeni razlogi za sum zlorabe. Takšne rešitve so že
               možne za ostale zaposlene v državi. S to rešitvijo se v bistvu izenačuje pogoj za vse
               zaposlene v Republiki Sloveniji. Podobne rešitve poznajo tudi v drugih državah
               Evropske zveze, toda Slovenija ni nobena izjema, kot bi se želelo prikazati ob
               sprejemanju te spremembe.</p>
               <p>Sedaj veljavni zakon opredeljuje, da detektivi ne smejo opravljati nalog za državne
               organe in politične stranke. To pomeni, da lahko opravljajo določene naloge nadzora
               zlorab bolniškega staleža za vse delodajalce, razen za državne organe, kar ni
               smiselno niti logično. Spremembe Zakona o detektivski dejavnosti, skupaj z zakonom o
               javnih uslužbencih jasno opredeljujejo, kdaj in pod kakšnimi pogoji se lahko opravlja
               takšen nadzor uslužbencev. Seveda, oseba mora biti o tem tudi predhodno obveščena, da
               obstaja sum, da zlorablja status bolniškega staleža ali v zvezi povezave s stroški
               prevoza na delo. Informacije se smejo pridobivati neposredno od osebe ali pa od
               drugih oseb, pa izključno pod pogoji, ki so opredeljeni v 9. členu, kot na primer
               informacije se sme pridobivati tudi o pogrešanih osebah, avtorjih anonimk, o pogojih
               izvajanja konkurenčnih klavzul, o poslovni uspešnosti pravnih oseb in podobno. Pri
               tem pa je potrebno omeniti, da je detektiv prizadeto osebo dolžan predhodno
               opozoriti. Zakon pa izrecno prepoveduje opravljanje nalog, za katere so z zakonom
               določeni policijski in pravosodni organi.</p>
               <p>Prav tako ne sme uporabljati metod in sredstev, ki jih ti organi uporabljajo pri
               svojem delu. Zelo pomembno je dejstvo, da detektivi pod nobenimi pogoji ne smejo
               opravljati nobene dejavnosti za domače in tuje varnostne službe. V Slovenski
               demokratski stranki podpiramo omenjeno novelo zakona. Hvala.</p>
            </sp>
            <sp xml:id="SDZ4-Redna-29-2007-06-22.sp147">

               <speaker>PREDSEDNIK FRANCE CUKJATI:</speaker>

               <p>Hvala. Gospod Miran Potrč bo predstavil stališče Poslanske skupine Socialnih
               demokratov. Prosim.</p>
            </sp>
            <sp xml:id="SDZ4-Redna-29-2007-06-22.sp148">

               <speaker>MIRAN POTRČ:</speaker>

               <p>Hvala lepa. Gospod predsednik, predstavniki ministrstva, kolegice in kolegi! Socialni
               demokrati Predlog sprememb in dopolnitev zakona o detektivski dejavnosti ne bomo
               podprli. Večina stvari, ki je bila v zvezi s spremembami in dopolnitvami tega zakona
               doslej rečena, namreč ne drži. Res je, da je Zakon o javnih uslužbencih koalicijska
               večina pred kratkim sprejela in da je v tem zakonu uvedla novost, da lahko detektivi
               spremljajo tudi kršitve javnih uslužbencev, povezane z zadržanostjo z dela zaradi
               bolezni do 30 delovnih dni in zlorabe v zvezi s povračilom sredstev za prevoz na delo
               ali z dela, in da ima glede obojega predstojnik ustreznega upravnega organa
               pooblastilo, da brez jasno določenih pogojev najame detektiva. V Poslanski skupini
               Socialnih demokratov smo takšni vsebini, novim pooblastilom predstojnikov upravnih
               organov ugovarjali in menili, da je mogoče vsaj v upravi zagotoviti spoštovanje
               zakonitosti tudi na drug način in tudi na drug način spremljati eventualne kršitve,
               vendar nismo uspeli. Ampak to je začetek te zgodbe, na podlagi nje sedaj Vlada trdi
               in temu pritrjujejo tudi koalicijske poslanske skupine, da se zaradi sprejema tega
               zakona spreminja Zakon o detektivski dejavnosti. To je pa ponovno samo pol resnice.
               Pol resnice zato, ker istočasno, ko Vlada zatrjuje, da zagotavlja uskladitev,
               razširja pravice, kot so v Zakonu o javnih uslužbencih določene. Razširja jih namreč
               na možnost spremljanja zadržanosti z dela ne samo do 30 dni, ampak tudi dalj, in
               spremlja in razširja jih na možnost detektiva, da spremlja kršitve za vsako kršitev
               delovnih dolžnosti, ne pa samo, če je ta povezana z zlorabo zaradi povračila sredstev
               za prevoz na delo in iz dela. In v poslanski skupini smo želeli zagotoviti uskladitev
               obeh zakonov, čeprav s spremembami Zakona o javnih uslužbencih nismo soglašali,
               spraševali smo Vlado, zakaj ne usklajuje, ampak dela te razlike, in nismo dobili
               odgovora. Odgovora izrecno nismo dobili. Ko smo postavili to vprašanje, je minister
               odgovarjal samo, da je potrebno opraviti uskladitev, ni pa povedal, zakaj so te
               razlike. Mi mislimo, da so nepotrebne: ali so storjene namenoma, da se razširjajo
               pravice direktivov v nasprotju z Zakonom o javnih uslužbencih - pa bo tukaj prišlo do
               neusklajenosti ali so narejene zaradi površnosti v ministrstvu, ne vem, tudi danes
               odgovor na to ni bil dan, ker se enostavno presliši resna opozorila, ki so s strani
               opozicije dana.</p>
               <p>Ko smo povprašali tudi Zakonodajo-pravno službo, kaj takšna neusklajenost pomeni,
               tudi tukaj smo dobili priznanje, da za neusklajenost gre. Kakšna bo dejansko možnost
               odprave teh posledic, z ene strani je bilo rečeno, da bo treba, kar zadeva
               predstojnika upravnega organa, spoštovati Zakon o javnih uslužbencih, in da to naj ne
               bi imelo posledice na javne uslužbence, na drugi strani bomo pa imeli Zakon o
               detektivski dejavnosti, ki bo detektivom dal širša pooblastila tudi za javne
               uslužbence, ki jih pa ne bodo smeli opravljati, ker predstojniki takšnih nalog in
               takšnih pogodb z detektivi ne bodo mogli skleniti.</p>
               <p>Torej, na drobnem problemu skrajna malomarnost in nedoslednost zakonodajnega
               predlagatelja in mislim, da je škoda, da takšne stvari v zakonodajnem postopku
               delamo. Samo to je razlog, da bomo proti predlogu sprememb in dopolnitev Zakona o
               detektivski dejavnosti.</p>
            </sp>
            <sp xml:id="SDZ4-Redna-29-2007-06-22.sp149">

               <speaker>PREDSEDNIK FRANCE CUKJATI:</speaker>

               <p>Hvala. Gospa Mojca Kucler Dolinar bo predstavila stališče Poslanske skupine Nove
               Slovenije.</p>
            </sp>
            <sp xml:id="SDZ4-Redna-29-2007-06-22.sp150">

               <speaker>MOJCA KUCLER DOLINAR:</speaker>

               <p>Hvala lepa. Kot danes že omenjeno, se predlagane spremembe Zakona o detektivski
               dejavnosti navezujejo na marca sprejete spremembe Zakona o javnih uslužbencih in se
               ta zakon spreminja tudi zaradi uskladitve z omenjeno novelo Zakona o javnih
               uslužbencih. Detektivi do sedaj namreč niso smeli opravljati detektivske dejavnosti
               za potrebe državnih organov, novela Zakona o javnih uslužbencih pa je to možnost
               razširila, omejila pa na možnost nadzora nad bolniškim staležom oziroma upravičenosti
               do povrnitve stroškov za prevoz na delo. V Poslanski skupini Nove Slovenije bi radi
               še enkrat poudarili, kar smo tudi že poudarjali pri spremembi Zakona o javnih
               uslužbencih, da v tem ukrepu ne vidimo potencialne neupravičene prisile oziroma
               psihoze, seveda ne sme prihajati in priti do kakršnikoli zlorab s strani delodajalca.
               Gre dejansko le za preverjanje v najbolj kritičnih trenutkih, ko z nobenim drugim
               sredstvom nekoga, ki zlorablja bolniško odsotnost za neke druge zadeve, namene, tega
               ni mogoče storiti stvari pa se morajo spraviti v red. Ker se bo s to možnostjo
               izenačilo obravnavanje uslužbencev v javnem sektorju in zasebnem sektorju v smislu
               navedenega, bomo v poslanski skupini spremembe zakona podprli.</p>
            </sp>
            <sp xml:id="SDZ4-Redna-29-2007-06-22.sp151">

               <speaker>PREDSEDNIK FRANCE CUKJATI:</speaker>

               <p>Hvala. Gospod Mihael Prevc bo predstavil stališča Poslanske skupine Slovenske ljudske
               stranke.</p>
            </sp>
            <sp xml:id="SDZ4-Redna-29-2007-06-22.sp152">

               <speaker>MIHAEL PREVC:</speaker>

               <p>Hvala za besedo, gospod predsednik. Spoštovane kolegice in kolegi! Veljavni Zakon o
               detektivski dejavnosti določa, da detektivi ne smejo opravljati dejavnosti oziroma
               nalog za državne organe in politične stranke. Jasno je, da gre za omejujočo določbo,
               ki pa je utemeljena in smiselna. Opravljanje detektivske dejavnosti po naročilu
               državnih organov na področju pristojnosti državnih organov bi bilo namreč lahko zelo
               sporno, saj obstaja velika nevarnost zlorabe. V Državnem zboru smo pred kratkim
               sprejeli novelo Zakona o javnih uslužbencih, s katero smo med drugim državnim organom
               oziroma predstojnikom omogočili, da v primeru suma lahko kontrolirajo morebitne
               zlorabe javnih uslužbencev na področju bolniških odsotnosti ter neupravičenih
               prejemkov pri plačilu stroškov prevoza na delo in z dela. To je tudi razlog, da je
               treba spremeniti oziroma jasno zapisati, kakšne so na tem področju pristojnosti
               detektivov.</p>
               <p>Predlagane rešitve so po našem mnenju ustrezne in sprejemljive. Ne posegajo namreč v
               sedanja načela zakona. Izjema od siceršnje prepovedi opravljanja detektivske
               dejavnosti se nanaša le na področje delovnih razmerij oziroma na zlorabe bolniške
               odsotnosti in prevoznih stroškov. Pri tem pa seveda gre za razmerje med delodajalcem,
               torej državo in zaposlenim javnim uslužbencem. S tem torej detektivska dejavnost ne
               posega na področja, ki so v izvirni pristojnosti državnih organov.</p>
               <p>Pričakujemo, da bodo predlagane spremembe zagotovile učinkovito preprečevanje zlorab
               bolniškega dopusta in prevoznih stroškov javnih uslužbencev. Posebej pa bo seveda
               treba preprečiti morebitne zlorabe, ki bi bile možne preko detektivskega nadzora
               javnih uslužbencev. Kot rečeno, bomo novelo zakona o detektivski dejavnosti v
               Slovenski ljudski stranki podprli. Hvala lepa.</p>
            </sp>
            <sp xml:id="SDZ4-Redna-29-2007-06-22.sp153">

               <speaker>PREDSEDNIK FRANCE CUKJATI:</speaker>

               <p>Hvala. Dr. Pavel Gantar bo predstavil stališča Poslanske skupine nepovezanih
               poslancev.</p>
            </sp>
            <sp xml:id="SDZ4-Redna-29-2007-06-22.sp154">

               <speaker>DR. PAVEL GANTAR:</speaker>

               <p>Hvala lepa, gospod predsednik. Spoštovani predstavniki Vlade, spoštovane kolegice in
               kolegi! V Poslanski skupini nepovezanih poslancev Zares Predlog zakona o spremembah
               in dopolnitvah zakona o detektivski dejavnosti ne bomo podprli, tako kot nismo
               podprli tudi spremembe Zakona o javnih uslužbencih, ki je predvidel takšen
               detektivski nadzor za odsotnosti z dela zaradi bolezni do 30 dni in za nadzor
               stroškov javnega prevoza.</p>
               <p>Ta zakon naj bi samo uskladil to določila iz Zakona o javnih uslužbencih z določili
               Zakona o detektivski dejavnosti. Kot pa je bilo že navedeno, gre ta uskladitev dlje
               in čez okvir teh uskladitev z Zakonom o javnih uslužbencih. In pravzaprav na nek
               nedoločen ali težko določljiv način ta detektivski nadzor sploh uvaja, kot obliko
               nadzora v javne uslužbence.</p>
               <p>Jaz nisem prepričan, da je to dobro, jaz verjamem, da je delo javnih uslužbencev
               takšne narave, da ni detektiva, ki bi lahko prisilil javnega uslužbenca, da dela, da
               misli z glavo, da napiše in tako naprej, da proizvede nek rezultat in da če bo za
               njim, stal detektiv, to gotovo ne bo naredil. Te oblike dela, ki jih imajo javni
               uslužbenci, so malo drugačne, zato bi bilo dobro skrbeti predvsem za motivacijsko
               plat teh delavcev, ne pa samo za nadzor in kontrolo, in to v skrajnih oblikah.</p>
               <p>Ali se absentizem v javnih službah in javni upravi pojavlja? Se pojavlja in treba je
               tudi poiskati in analizirati razloge zakaj. Zakaj je v nekem organu bolniške
               odsotnosti bistveno več kot odsotnosti v nekem drugem organu, pa čeprav je starostna,
               spolna, izobrazbena in druga struktura približno enaka. Če bi si odgovorili na ta
               vprašanja, kaj ljudi žene k temu, da včasih poiščejo pomoč zdravnika, da jim da oddih
               za nekaj dni ali celo več dni, da se ne pojavijo na delovnem mestu, bi mogoče lažje
               in boljše ustvarili več in bolje in bi tudi ti bolje delali. Tako, da klasičen, lahko
               bi rekli trd, da ne rečem avtoritaren odgovor je - če ne delajo, pošljimo za njimi
               detektive. In mi se s tem seveda ne bomo strinjali in bomo seveda predlog tega zakona
               zavrnili. Hvala lepa.</p>
            </sp>
            <sp xml:id="SDZ4-Redna-29-2007-06-22.sp155">

               <speaker>PREDSEDNIK FRANCE CUKJATI:</speaker>

               <p>Hvala. S tem smo zaključili predstavitev stališč poslanskih skupin.</p>
               <p>Ker k predlogu zakona matično delovno telo ni sprejelo nobenega amandmaja, v drugi
               obravnavi amandmajev ni možno vlagati zato zaključujem drugo obravnavo predloga
               zakona. Tretjo obravnavo, to je odločanje o predlogu zakona, bomo v skladu s časovnim
               potekom seje zbora opravili danes, v okviru glasovanj pol ure po prekinjeni 27. točki
               dnevnega reda. S tem prekinjam to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title10">17. TOČKO DNEVNEGA REDA</title>, to je na <title xml:id="SDZ4-Redna-29-2007-06-22.title11">OBRAVNAVO PREDLOGA
                  ZAKONA O DOPOLNITVAH ZAKONA O DRŽAVLJANSTVU REPUBLIKE SLOVENIJE.</title>
               </p>
               <p>Predlog zakona je v obravnavo zboru predložil Državni svet. V zvezi s tem predlogom
               zakona Odbor za notranjo politiko, javno upravo in pravosodje predlaga Državnemu
               zboru, da predlog zakona ni primeren za nadaljnjo obravnavo. Na podlagi tretjega
               odstavka 134. člena Poslovnika Državnega zbora dajem najprej besedo predstavniku
               Državnega sveta, gospodu Marjanu Maučecu, za dopolnilno obrazložitev predloga zakona.
               Izvolite.</p>
            </sp>
            <sp xml:id="SDZ4-Redna-29-2007-06-22.sp156">

               <speaker>MARJAN MAUČEC:</speaker>

               <p>Hvala za besedo. Lepo pozdravljeni, gospod predsednik, poslanke in poslanci.</p>
               <p>Kot je že rečeno, Državni svet je glede na situacijo, ker je prišla z več strani kot
               pobuda: se pravi, iz Argentine, iz Brazilije, Kanade, Avstralije nekako, ko je bil
               Državni svet soudeležen pri obisku februarja, pa je prišlo do premika, da je treba
               probleme rešiti.</p>
               <p>Kratka, kronologija Zakona o državljanstvu sega v leto 1991, ko smo kot suverena
               država tudi to področje nekako začeli urejati in je bila mejna doba 23 let. Ker
               komunikacije takrat - predvsem ni bilo v elektronski obliki Uradnega lista in vse
               skupaj se je dogajalo hitro in bili so drugi problemi glede osamosvajanja, so potem
               nekako "izviseli" tisti ljudje, ki so bili v tistem trenutku stari več kot 25 let. In
               potem je tudi vaš cenjeni zbor zadevo nekako hotel popraviti z naslednjo novelo, to
               je bilo leta 2002. Vendar je od takrat minilo 11 let in tisti, ki so bili takrat
               stari 23 let in več, se pravi, nekje 25 let, so dejansko imeli samo eno leto
               možnosti, da so to napako odpravili, ker pač zakonodajalec ni upošteval. In sedaj
               ugotavljamo, da tisti, ki ste, in to moram povedati, ker sem bral magnetogram, je na
               odboru velika večina opozarjala na ta problem, nekako pa je obviselo v zraku na koncu
               in na žalost ni bilo upoštevano, da sploh ne bi bilo starostne meje, in se sedaj
               ugotavlja, da bi s to spremembo na 45 let - ker je treba vedeti, od leta 1991 plus 16
               let - so pač ti ljudje toliko starejši. Predvsem se je tudi izkazalo, da v istih
               družinah z istimi osnovnimi podatki za možno pridobitev državljanstva se pojavlja, da
               nekdo v družini, ki je eno leto starejši od drugega člana v družini, ne more dobiti
               državljanstva. In tu bi nekako na ta način ta zakon, ta sprememba zakona to
               rešila.</p>
               <p>Treba je navesti tudi tisto, kar Zakonodajno-pravna služba omenja, da je 1. člen te
               spremembe političen, se pravi, na vaših občutkih, na vaših ocenah. 2. členu se nekako
               očita, da je problematičen z zakonodajnega vidika, da posega v upravni postopek.
               Ampak ravno tu je treba povedati, da so bile najbolj konkretne pripombe, da se ta
               upravni postopek ne pelje tako, kot je logično v Murski Soboti, Kopru, Ljubljani,
               ampak to je Sydney, to je Buenos Aires, zadeve so oddaljene in potem prihaja do
               komplikacij. Vsi pa vemo, da pa postopek po 13. členu je vsekakor drugačen kot pa po
               6. členu, ker se tisti, ki ima pogoje, enostavno prijavi, po 13. členu je pa treba
               dokazovati in je seveda dobra volja trenutne oblasti, kako potem na to odreagira.
               Zato bi bilo dobro, da se ta anomalija nekako odpravi. S tem se tudi ne zgodi nič,
               kar se tiče finančnega stanja. Tudi nobene bojazni ni, da bi nekdo drug, ki sedaj že
               lahko dobi državljanstvo po 13. členu, dobil državljanstvo. Nihče več ga ne bo mogel
               dobiti, le zadeva bo elegantnejša. Preprosto povedano, 13. člen je pač tak, kot da ti
               nekdo da kladivo in orodje za prebiti steno - prideš skozi ali pa ne prideš po 6.
               členu pa greš skozi vrata. Mislim, da smo to dolžni našim izseljencem. Primerjava z
               Evropo je vsekakor smiselna. Tukaj ne bo nič ugodnejše, kvečjemu lahko povem, da
               imajo vse naše države v okolici elegantnejše rešitve, bolj preproste in zakaj mi, ki
               mislim, da smo demokratična družba, ki spoštujemo naše ljudi po svetu, ne bi jim tega
               omogočili. In jaz sem prepričan, da se boste pravilno določili in je vsekakor
               pričakujem, da vam bodo tudi Slovenci po svetu za ...<stage xml:id="SDZ4-Redna-29-2007-06-22.stage18">/znak za konec razprave/</stage>... to
               hvaležni. Hvala lepa.</p>
            </sp>
            <sp xml:id="SDZ4-Redna-29-2007-06-22.sp157">

               <speaker>PREDSEDNIK FRANCE CUKJATI:</speaker>

               <p>Hvala predstavniku Državnega sveta. Sledi predstavite stališč poslanskih skupin.
               Gospod Rudolf Petan bo predstavil stališče Poslanske skupine Slovenske demokratske
               stranke. Prosim.</p>
            </sp>
            <sp xml:id="SDZ4-Redna-29-2007-06-22.sp158">

               <speaker>RUDOLF PETAN:</speaker>

               <p>Hvala za besedo, gospod predsednik. Predstavniki ministrstva, kolegice in kolegi! V
               SDS ne bomo podprli omenjenega predloga zakona o državljanstvu. Pobudnik,
               predlagatelj zakona omenja, da je pobuda za predlagano spremembo prišla od naših
               ljudi, torej ljudi slovenskih korenin, ki živijo v tujini.</p>
               <p>Predlog med drugim tudi dviguje starostno mejo glede priglasitve v državljanstvo na
               45 let. Omeniti je treba, da je Slovenija že dvignila mejo za priglasitev v slovensko
               državljanstvo po rodu s 23 na 36 let. 23 let pa je neka standardna meja tudi v drugih
               državah. Najustreznejša rešitev za pridobitev slovenskega državljanstva je, ne glede
               na starostno mejo, že veljavni zakon, ki omogoča, to je 13. člen - olajša način
               pridobitve državljanstva. Tudi zaradi tega ni potrebno spreminjati zakona.</p>
               <p>V SDS menimo, da omenjene spremembe ne bi v ničemer olajšale osebam slovenskim
               korenin pridobitvi slovenskega državljanstva, zato ga tudi ne bomo podprli. V SDS pa
               se pridružujemo tistim, ki menijo, da bi intenzivno spremljali do pred kratkim
               uveljavljene spremembe tega zakona, in če ne bi bilo želenih učinkov, bi se
               pristopilo k prenovi zakona z ustreznimi rešitvami. Torej, kot sem že dejal, v
               Slovenski demokratski stranki omenjenega predloga zakona ne podpiramo. Hvala.</p>
            </sp>
            <sp xml:id="SDZ4-Redna-29-2007-06-22.sp159">

               <speaker>PREDSEDNIK FRANCE CUKJATI:</speaker>

               <p>Hvala. Gospod Anton Kokalj bo predstavil stališče Poslanske skupine Nove Slovenije.
               Prosim.</p>
            </sp>
            <sp xml:id="SDZ4-Redna-29-2007-06-22.sp160">

               <speaker>ANTON KOKALJ:</speaker>

               <p>Glede na to, da so v Poslanski skupini Nove Slovenije ves čas zavzemamo, da bi se
               področje reševanja vlog za podelitve državljanstva bolje urejalo, smo lani podprli
               novelo Zakona o državljanstvu, ki naj bi bistveno pospešila in zmanjšala probleme
               pridobivanja državljanstva, ki so se pojavljali. Z novelo lansko leto smo bistveno
               olajšali pridobitev državljanstva o postopku izredne naturalizacije. V tej kategoriji
               ni potrebno izpolnjevati pogoja znanja slovenskega jezika in pogoja enoletnega
               bivanja v Republiki Sloveniji, oseba pa v vsakem primeru ohrani tudi izvorno
               državljanstvo. Pripomb na postavitev zgornje meje let, ki so sedaj predlagane v tem
               predlogu, nismo zaznali kot problem oziroma do nas ta problem ni pripel. O tem kje
               postaviti pravo starostno mejo, do katere je še možna priglasitev državljanstva po
               rodu, so že potekale razprave ob prejšnjih spremembah Zakona o državljanstvu. Meja se
               je že takrat premaknila s 23 na 36 let. Od te starosti naprej pa je mogoča pridobitev
               državljanstva po postopku izredne naturalizacije.</p>
               <p>Menimo, da bo nedavno sprejet zakon odpravil probleme, v zvezi s katerimi so bile
               podane pripombe, in da je treba počakati vsaj dobro leto, da vidimo učinke tega
               zakona. Iz navedenih razlogov in tudi iz razlogov, ki jih je na obravnavi na matičnem
               delovnem telesu navedla Zakonodajno-pravna služba v svojem stališču, tega predloga
               zakona ne bomo podprli.</p>
            </sp>
            <sp xml:id="SDZ4-Redna-29-2007-06-22.sp161">

               <speaker>PREDSEDNIK FRANCE CUKJATI:</speaker>

               <p>Hvala. Gospod Marjan Drofenik bo predstavil stališče Poslanske skupine Slovenske
               ljudske stranke. Prosim.</p>
            </sp>
            <sp xml:id="SDZ4-Redna-29-2007-06-22.sp162">

               <speaker>MARJAN DROFENIK:</speaker>

               <p>Spoštovani predsednik, spoštovani predstavniki Vlade, Državnega sveta, poslanke,
               poslanci! Predlog zakona o dopolnitvah zakona o državljanstvu Republike Slovenije je
               v Državni zbor vložil Državni svet Republike Slovenije. Predlog se nanaša na
               pridobivanje državljanstva oseb s slovenskim poreklom. Nesporno gre za izjemno
               občutljivo področje, predvsem zaradi zgodovinskih razlogov; je namreč veliko
               Slovencev, ki živijo tako rekoč po vsem svetu veliko njihovih potomcev pa nima
               slovenskega državljanstva. Po našem mnenju je odgovornost Republike Slovenije, da
               poskrbi za ljudi s slovenskim poreklom na način, ki jim omogoči pridobitev
               slovenskega državljanstva. Gre za zagotovitev možnosti za manj stroge pogoje
               pridobitve državljanstva v primerjavi z drugimi osebami, ki niso slovenskega
               porekla.</p>
               <p>Dejstvo je, da že sedanji zakon dopušča veliko možnosti za pridobitev slovenskega
               državljanstva osebam s slovenskim poreklom. Prav tako ni nepomembno, da je Slovenija
               že več kot 15 let samostojna država in da imajo v tem času osebe s slovenskim
               poreklom določene možnosti za pridobitev slovenskega državljanstva. Seveda pa je
               treba za to izkazati določen interes in začeti predvidene postopke. Dejstvo je, da je
               na nek način težko nasprotovati ciljem predlagane novele, je pa tudi res, da po
               mnenju Vlade Republike Slovenije že obstoječi zakon zagotavlja dovolj visoko stopnjo
               ugodnosti za potencialne prosilce državljanstva - osebam s slovenskim poreklom. Poleg
               tega tudi primerjani pregled kaže na to, da Slovenija predvsem pri starostni meji za
               pridobitev državljanstva po rodu določa kar starost 36 let, to pa je primerjalno
               gledano visoka starost, pa tudi sicer je za osebe slovenskega porekla v zakonu v 13.
               členu določeno manj pogojev za pridobitev državljanstva kot v drugih primerih.</p>
               <p>Na podlagi vsega povedanega menimo, da sprejetjem novele pravzaprav ni potrebno, ob
               tem pa velja poudariti, da bi bilo v primeru, če bi se v praksi izkazalo, da sedanja
               ureditev onemogoča ali po nepotrebnem ovira pridobitev državljanstva zainteresiranim
               Slovenkam in Slovencem, treba vendarle sprejeti , s katerimi bi postopke še bolj
               poenostaviti.</p>
               <p>V Poslanski skupini Slovenske ljudske stranke predlaganega zakona oziroma novele
               zakona ne bomo podprli. Podprli bomo torej sklep matičnega odbora, da zakon ni
               primeren za nadaljnjo obravnavo. Hvala lepa.</p>
            </sp>
            <sp xml:id="SDZ4-Redna-29-2007-06-22.sp163">

               <speaker>PREDSEDNIK FRANCE CUKJATI:</speaker>

               <p>Hvala. Končali smo s predstavitvijo stališč poslanskih skupin.</p>
               <p>O predlogu sklepa bomo v skladu s časovnim potekom seje zbora odločali danes v okviru
               glasovanj, pol ure po prekinjeni 27. točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title12">27. TOČKO DNEVNEGA REDA - OBRAVNAVA PREDLOGA ODLOKA O SPREMEMBAH IN
                  DOPOLNITVAH ODLOKA O PREOBLIKOVANJU UNIVERZE V MARIBORU.</title>
               </p>
               <p>Predlog odloka je v obravnavo zboru predložila Vlada Republike Slovenije. Besedo
               dajem predstavniku Vlade za dopolnilno obrazložitev. <stage xml:id="SDZ4-Redna-29-2007-06-22.stage19">(Ga ni.)</stage> Besedo dajem
               predsedniku Odbora za visoko šolstvo, znanost in tehnološki razvoj kot matičnega
               delovnega telesa, gospodu Rudolfu Mogetu, za predstavitev poročila odbora. Prosim.
            </p>
            </sp>
            <sp xml:id="SDZ4-Redna-29-2007-06-22.sp164">

               <speaker>RUDOLF MOGE:</speaker>

               <p>Gospod predsednik, hvala lepa za besedo. Spoštovane kolegice poslanke in kolegi
               poslanci! Odbor je obravnaval odlok, s katerim se Univerzi v Mariboru priključi na
               novo Fakulteta za energetiko s sedežem v Krškem, Hočevarjev trg 1, in z izpostavo v
               Velenju. Ko bo odlok sprejet, bo tako imela Univerza v Mariboru razširjeno mrežo tako
               na koroškem kot na dolenjsko-štajerskem območju.</p>
               <p>Finančne posledice so naslednje: v naslednjem letu - nič, leta 2009-312 tisoč evrov
               in leta 2009-689 tisoč evrov. Povedati je treba, da v splošni obravnavi tega odloka
               ni nihče razpravljal, da pa smo skoraj tudi brez besed na odboru sprejeli amandmaje k
               skoraj vsem členom, ki so bili pa zgolj redakcijske narave. Nato so članice in člani
               odbora ta odlok soglasno sprejeli, kar želim, da bi naredili tudi poslanci Državnega
               zbora Republike Slovenije.</p>
            </sp>
            <sp xml:id="SDZ4-Redna-29-2007-06-22.sp165">

               <speaker>PREDSEDNIK FRANCE CUKJATI:</speaker>

               <p>Hvala. Besedo dajem predstavnikom poslanskih skupin za predstavitev stališč. Gospa
               Eva Irgl bo predstavila stališče Poslanske skupine Slovenske demokratske stranke.
               Prosim.</p>
            </sp>
            <sp xml:id="SDZ4-Redna-29-2007-06-22.sp166">

               <speaker>EVA IRGL:</speaker>

               <p>Najlepša hvala za besedo. Spoštovane poslanke in spoštovani poslanci! V Slovenski
               demokratski stranki bomo podprli spremembe in dopolnitve Odloka o preoblikovanju
               Univerze v Mariboru.</p>
               <p>Nazadnje smo spremembe Odloka o Univerzi v Mariboru upoštevali že približno leto dni
               nazaj, ko sta se ustanovili dve novi članici, in sicer Fakulteta za narovoslovje in
               matematiko ter Filozofska fakulteta. Spremembe in dopolnitve odloka pa so bile
               sprejete tudi zaradi večje avtonomije glede študijskih področij na Univerzi. Danes pa
               imamo pred sabo dopolnitev odloka z novo članico Univerze v Mariboru, in sicer gre za
               Fakulteto za energetiko, za ustanovitev katere je dala pobudo občina Krško, rektor
               Univerze v Mariboru pa je, tako kot je v navadi, imenoval delovno skupino za pripravo
               elaborata za ustanovitev nove fakultete pod okriljem mariborske univerze. Vsekakor
               smatramo v Slovenski demokratski stranki, da je to pozitivna odločitev, ki bo po
               našem mnenju prispevala k večji konkurenčnosti, inovativnosti, pa tudi uspešnosti
               Slovenije na področju energetike.</p>
               <p>Dobrodošlo je, da bo fakulteta delovala prav na področju, kjer delujejo največji
               energetski objekti, tako da lahko mirno rečemo, da bo šla praksa s študijem z roko v
               roki. Zelo pa bo pomembno tudi sodelovanje z ostalimi nosilci znanj v Sloveniji za
               doseganje strokovne odličnosti in gospodarske uspešnosti na tem področju. Še posebej
               danes, ko kot članica EU moramo zasledovati cilje, ki jih narekujeta tako lizbonska
               strategija, po kateri je treba delati v vse večji smeri konkurenčnosti in
               dinamičnosti gospodarstva, kot tudi bolonjska deklaracija, ki nas zavezuje k
               ustvarjanju skupnega visokošolskega prostora do leta 2010.</p>
               <p>V Slovenski demokratski stranki bomo podprli to spremembo, pa tudi ostale, ki so bolj
               tehnične narave in dopolnitve odloka Univerze v Mariboru. Hvala.</p>
            </sp>
            <sp xml:id="SDZ4-Redna-29-2007-06-22.sp167">

               <speaker>PREDSEDNIK FRANCE CUKJATI:</speaker>

               <p>Hvala. Gospod Bojan Kontič bo predstavil stališče Poslanske skupine Socialnih
               demokratov.</p>
            </sp>
            <sp xml:id="SDZ4-Redna-29-2007-06-22.sp168">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovane kolegice in kolegi! Veliko prizadevanj je
               bilo vloženih v projekt, ki danes postaja dejstvo. V pričakovanju velike podpore v
               Državnem zboru sporočam, da bomo Socialni demokrati podprli Predlog odloka o
               spremembah in dopolnitvah odloka o preoblikovanju Univerze v Mariboru. Pri tem je
               nujno opozoriti - ali pa morda je boljši izraz pohvaliti odprtost - in pripravljenost
               univerze v Mariboru za nove programe; tudi ali predvsem za tiste programe, ki
               prihajajo iz lokalnih okolij. Iz okolij, kjer se ljudje zavedajo, da je naložba v
               znanje najboljša naložba in si seveda želijo fakultet, želijo si možnosti za
               visokošolsko izobraževanje.</p>
               <p>Sedež Fakultete za energetiko bo v Krškem, kot je bilo že povedano, z izpostavo v
               Velenju. Gre torej za skupen projekt dveh lokalnih skupnosti. Bilo je tudi nekaj
               nasprotovanj ali nagajanj v času volilne kampanje v preteklem letu - toda: konec
               dober, vse dobro. Prepričan sem, da bo sodelovanje med Univerzo v Mariboru lokalnima
               skupnostima Krško in Velenje ter seveda ali predvsem sodelovanje gospodarstvenikov,
               gospodarstva, ki bo s pomočjo tudi Fakultete za energetiko lahko črpalo kader, ki jim
               bo služil pri nadaljnjem razvoju energetike - tako v Krškem kot tudi Šaleški dolini.
               Zahvala gre torej vsem, ki so bili pripravljeni vložiti napor za to, da ta projekt
               danes, kot sem dejal, postaja dejstvo. Fakulteti za energetiko znotraj Univerze v
               Mariboru pa seveda, želim srečno.</p>
            </sp>
            <sp xml:id="SDZ4-Redna-29-2007-06-22.sp169">

               <speaker>PREDSEDNIK FRANCE CUKJATI:</speaker>

               <p>Hvala. Gospod Rudolf Moge, bo predstavil stališče Poslanske skupine Liberalne
               demokracije Slovenije. Prosim.</p>
            </sp>
            <sp xml:id="SDZ4-Redna-29-2007-06-22.sp170">

               <speaker>RUDOLF MOGE:</speaker>

               <p>Gospod predsednik, hvala lepa za besedo. Spoštovane kolegice in kolegi.</p>
               <p>Liberalna demokracija Slovenije ocenjuje, da je takšen razvoj univerze, kot je v
               Mariboru, za Slovenijo v tem trenutku primeren. Namesto tega, da bi poskušali
               univerzo ustanoviti v večjih delih Slovenije in bi tako dobili neke majhne univerze,
               ki po svojih kapacitetah niti po svojih programih ne bi bile zmožne celovito
               izobraževati na tem področju, se nam zdi ta razvoj, kjer imamo dve ali pa tri ali
               štiri močne univerze, hkrati pa v teh krajih, ki so še kako potrebni razvoja,
               ustrezne fakultete, se nam zdi dober. Zato bomo seveda iz tega ozira ta odlok
               podprli.</p>
               <p>Treba je misliti, da se že več kot 50% vpisanih v srednje šole, ko konča, izobražuje
               na visokošolskem izobraževanju in je zato v Sloveniji nujna potreba po tem, da se
               ustanavljajo nove fakultete. Zdi se mi, da je to eden izmed svetlih vzorov, namesto
               da bi se fakulteta v nekem velikem centru, kjer se že tare fakultet, ustanovila, se
               zdaj te fakultete ustanavljajo v Krškem in tudi s podružnico v Velenju. Mislim, da
               energetika spada v Velenje, v Krško pa tudi zaradi tega, ker bo ta fakulteta sigurno
               prinesla v te kraje Slovenije tudi nek določen razvoj. Če malo pretiravam, lahko
               rečem, celo neko žarišče tega razvoja. Mi želimo na novo ustanovljeni fakulteti in
               krajem, v katerih je ustanovljena, pri njihovem delu obilo uspeha.</p>
            </sp>
            <sp xml:id="SDZ4-Redna-29-2007-06-22.sp171">

               <speaker>PREDSEDNIK FRANCE CUKJATI:</speaker>

               <p>Hvala. Končali smo s predstavitvijo stališč poslanskih skupin.</p>
               <p>Ja, se opravičujem, namesto gospoda Soka, še Martin Mikolič. Izvolite predstaviti
               stališče Poslanske skupine Nove Slovenije.</p>
            </sp>
            <sp xml:id="SDZ4-Redna-29-2007-06-22.sp172">

               <speaker>MARTIN MIKOLIČ:</speaker>

               <p>Hvala , spoštovani predsednik. Prisrčno pozdravljeni.</p>
               <p>Temeljni cilj visokega šolstva in znanosti v Sloveniji je povečanje konkurenčnosti
               slovenske družbe, temelječe na znanju. V Republiki Sloveniji smo si zastavili za cilj
               povečanje števila zaposlenega prebivalstva z višjo, visoko oziroma podiplomsko
               stopnjo izobrazbe. Nekatere univerze so bolj fleksibilne in se hitreje odzivajo
               potrebam in trendom razvoja visokošolskega prostora. Kot je na matičnem delovnem
               telesu povedal prorektor Univerze v Mariboru, gospod Radonič, je nova institucija
               sestavni del razvojnih ciljev Univerze v Mariboru. Univerze sledijo tem ciljem in s
               spremembami odloka te odločitve v Poslanski skupini Nove Slovenije tudi podpiramo. V
               tercialnem izobraževanju se število študentov ne sme zmanjšati, ampak kvečjemu
               povečati.</p>
               <p>S spremembo odloka ustanavljamo Fakulteto za energetiko kot članico Univerze v
               Mariboru, ki bo imela svoj sedež v Krškem. S tem se širi mreža visokošolskih zavodov
               po Sloveniji in se ne omejuje samo na glavna univerzitetna središča. V tej
               decentralizaciji vidimo veliko prednost, saj bo s tem pridobilo okolje, v katerem se
               fakulteta ustanavlja, bližje pa bo tudi študentom iz tistega območja.</p>
               <p>V Novi Sloveniji smo naklonjeni spremembam, ki mladim omogočajo kar najbolj
               intenziven razvoj njihovih sposobnosti, hkrati s tem pa se razvijajo tudi prej
               zapostavljena območja. Predlagano spremembo odloka bomo torej v Poslanski skupini
               Nove Slovenije z veseljem podprli. Hvala.</p>
            </sp>
            <sp xml:id="SDZ4-Redna-29-2007-06-22.sp173">

               <speaker>PREDSEDNIK FRANCE CUKJATI:</speaker>

               <p>Hvala. Zaključujem predstavitev stališč poslanskih skupin. Ker tistih, ki so
               prijavljeni k razpravi, ni, zato sprašujem, ali želi kdo razpravljati na podlagi
               prvega odstavka 71. člena Poslovnika Dražavnega zbora. To pomeni, uporabiti pravico
               do preostanka časa. Ne. Potem zaključujem razpravo. Ker k dopolnjenemu predlogu
               odloka ni bilo vloženih amandmajev, bo zbor odločanje o predlogu odloka v skladu s
               časovnim potekom seje zbora opravil danes v okviru glasovanj. To je čez pol ure, ob
               14.25. S tem prekinjam to točko dnevnega reda. Prekinjam tudi sej zbora, ki jo bomo
               nadaljevali ob 14.25.</p>
               <stage xml:id="SDZ4-Redna-29-2007-06-22.stage20">(Seja je bila prekinjena ob 13.53 in se je nadaljevala ob 14.25.)</stage>
            </sp>
            <sp xml:id="SDZ4-Redna-29-2007-06-22.sp174">

               <speaker>PREDSEDNIK FRANCE CUKJATI:</speaker>

               <p>Spoštovane poslanke, spoštovani poslanci! Prosim, da zasedete svoja mesta.</p>
               <p>Prehajamo na glasovanja zbora o predlogih odločitev. Prosim vas, da preverite
               delovanje svojih glasovalnih naprav.</p>
               <p>Nadaljujemo s <title xml:id="SDZ4-Redna-29-2007-06-22.title13">prekinjeno 25. točko dnevnega reda - to je z obravnavo Predloga
                  zakona o varnosti v železniškem prometu. Nadaljujemo z drugo obravnavo,</title> to je
               z odločanjem o vloženih amandmajih. Prehajamo na odločanje o amandmaju poslanskih
               skupin SDS, NSi, SLS k 6. členu. Glasujemo. Navzočih je 50 poslank in poslancev. Za
               je glasovalo 45, proti nihče.</p>
               <p><stage xml:id="SDZ4-Redna-29-2007-06-22.stage21">(Za je glasovalo 45.)</stage> <stage xml:id="SDZ4-Redna-29-2007-06-22.stage22">(Proti nihče.)</stage></p>
               <p>Ugotavljam, da je predlagani amandma sprejet.</p>
               <p>Prehajamo na odločanje o amandmaju poslanskih skupin SDS, NSi, SLS k 14. členu.
               Glasujemo. Navzočih je 50 poslank in poslancev. Za je glasovalo 40, proti 2.</p>
               <p><stage xml:id="SDZ4-Redna-29-2007-06-22.stage23">(Za je glasovalo 40.)</stage> <stage xml:id="SDZ4-Redna-29-2007-06-22.stage24">(Proti 2.)</stage></p>
               <p>Ugotavljam, da je predlagani sklep sprejet oziroma amandma sprejet.</p>
               <p>Prehajamo na odločanje o amandmaju poslanske skupine SD k 19. členu. Glasujemo.
               Navzočih je 56 poslank in poslancev. Za je glasovalo 13, proti 35.</p>
               <p><stage xml:id="SDZ4-Redna-29-2007-06-22.stage25">(Za je glasovalo 13.)</stage> <stage xml:id="SDZ4-Redna-29-2007-06-22.stage26">(Proti 35.)</stage></p>
               <p>Ugotavljam, da predlagani amandma ni sprejet.</p>
               <p>Prehajamo na odločanje o amandmaju poslanske skupine SD k 31. členu. Obrazložitev
               glasu, gospod Veber v imenu poslanske skupine. Izvolite!</p>
            </sp>
            <sp xml:id="SDZ4-Redna-29-2007-06-22.sp175">

               <speaker>JANKO VEBER:</speaker>

               <p>Vsaj pri tem členu in pri tem amandmaju se mi zdi pomembno, da ponovno obrazložim
               glas, kajti gre vendarle za izjemno pomembno odločitev glede tega, ali bo preiskava o
               nesreči uspešna ali ne. Predvsem si želim, da bi komisija, ki bo preiskovala te
               nesreče, imela pristojnost, da bi lahko na koncu podala mnenje o odgovornosti za to
               nesrečo. Tako, da amandma je resnično smiseln in ga bom podprl. Tako bi s tem
               resnično veliko prispevali k varnosti v železniškem prometu, kar je tudi sicer
               osnovni smisel tega zakona.</p>
            </sp>
            <sp xml:id="SDZ4-Redna-29-2007-06-22.sp176">

               <speaker>PREDSEDNIK FRANCE CUKJATI:</speaker>

               <p>Hvala. So kašne želje po obrazložitvi? Ne. Glasujemo. Navzočih je 58 poslank in
               poslancev. Za je glasovalo 18, proti 35.</p>
               <p><stage xml:id="SDZ4-Redna-29-2007-06-22.stage27">(Za je glasovalo 18.)</stage> <stage xml:id="SDZ4-Redna-29-2007-06-22.stage28">(Proti 35.)</stage></p>
               <p>Ugotavljam, da predlagani amandma ni sprejet.</p>
               <p>Prehajamo na odločanje o amandmaju poslanskih skupin SDS, NSi, SLS k 79. členu.
               Glasujemo. Navzočih je 57 poslank in poslancev. Za je glasovalo 44, proti 4.</p>
               <p><stage xml:id="SDZ4-Redna-29-2007-06-22.stage29">(Za je glasovalo 44.)</stage> <stage xml:id="SDZ4-Redna-29-2007-06-22.stage30">(Proti 4.)</stage></p>
               <p>Ugotavljam, da je predlagani amandma sprejet.</p>
               <p>Prehajamo na odločanje o amandmaju Poslanske skupine SD k 85. členu. Glasujemo.
               Navzočih je 56 poslank in poslancev. Za je glasovalo 14, poroti 36.</p>
               <p><stage xml:id="SDZ4-Redna-29-2007-06-22.stage31">(Za je glasovalo 14.)</stage> <stage xml:id="SDZ4-Redna-29-2007-06-22.stage32">(Proti 36.)</stage></p>
               <p>Ugotavljam, da predlagani amandma ni sprejet.</p>
               <p>Prehajamo na odločanje o amandmaju poslanskih skupin SDS, NSi in SLS k 92.a členu.
               Glasujemo. Navzočih je 58 poslank in poslancev. Za je glasovalo 45, proti 5.</p>
               <p><stage xml:id="SDZ4-Redna-29-2007-06-22.stage33">(Za je glasovalo 45.)</stage> <stage xml:id="SDZ4-Redna-29-2007-06-22.stage34">(Proti 5.)</stage></p>
               <p>Prehajamo na odločanje o amandmaju poslanskih skupin SDS, NSi in SLS k 107. členu.
               Glasujemo. Navzočih je 58 poslank in poslancev. Za je glasovalo 45, proti 5.</p>
               <p><stage xml:id="SDZ4-Redna-29-2007-06-22.stage35">(Za je glasovalo 45.)</stage> <stage xml:id="SDZ4-Redna-29-2007-06-22.stage36">(Proti 5.)</stage></p>
               <p>Ugotavljam, da je predlagani amandma sprejet.</p>
               <p>Ugotavljam, da zbor v drugi obravnavi sprejel amandmaje k 6., 14., 79., 92.a in 107.
               členu dopolnjenega predloga zakona. Sprašujem kvalificirane predlagatelje, ali
               nameravajo k temu členu vložiti amandmaje. Ne.</p>
               <p>Ugotavljam, da k predlogu zakona za tretjo obravnavo ni bilo vloženih amandmajev. Na
               podlagi petega odstavka 140. člena Poslovnika zbora vas obveščam,da me
               Zakonodajno-pravna služba oziroma Vlada nista obvestili, da bi bil zaradi amandmajev,
               sprejetih v drugi obravnavi, predlog zakona neusklajen.</p>
               <p>Zato prehajamo na odločanje o predlogu zakona. Glasujemo. Navzočih je 56 poslank in
               poslancev. Za je glasovalo 43, proti 7.</p>
               <p><stage xml:id="SDZ4-Redna-29-2007-06-22.stage37">(Za je glasovalo 43.)</stage><stage xml:id="SDZ4-Redna-29-2007-06-22.stage38">(Proti 7.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title xml:id="SDZ4-Redna-29-2007-06-22.title14">26. točko dnevnega reda,</title> to je z obravnavo <title xml:id="SDZ4-Redna-29-2007-06-22.title15">predloga Zakona o pogojih za statusno preoblikovanje Vzajemne zdravstvene
                  zavarovalnice d.v.z - nujni postopek.</title> Nadaljujemo z drugo obravnavo. To je z
               odločanjem o vloženem amandmaju. Prehajamo na odločanje o amandmaju poslanske skupine
               SD k 10. členu. Glasujemo. Navzočih je 59 poslank in poslancev. Za je glasovalo 52,
               proti 5.</p>
               <p><stage xml:id="SDZ4-Redna-29-2007-06-22.stage39">(Za je glasovalo 52.)</stage> <stage xml:id="SDZ4-Redna-29-2007-06-22.stage40">(Proti 5.)</stage></p>
               <p>Ugotavljam, da je predlagani amandma sprejet.</p>
               <p>Ugotavljam, da je zbor v drugi obravnavi sprejel amandma k 10. členu dopolnjenega
               predloga zakona. Sprašujem kvalificirane predlagatelje, ali nameravajo k temu členu
               vložiti amandmaje. <stage xml:id="SDZ4-Redna-29-2007-06-22.stage41">(Ne.)</stage> Ugotavljam, da k predlogu zakona za tretjo obravnavo ni bilo
               vloženih amandmajev.</p>
               <p>Na podlagi petega odstavka 140. člena Poslovnika zbora vas obveščam, da me
               Zakonodajno-pravna služba oziroma Vlada nista obvestili, da bi bil zaradi amandmaja
               sprejetega v drugi obravnavi predlog zakona neusklajen. Prehajamo na odločanje o
               predlogu zakona. Glasujemo. Navzočih je 60 poslank in poslancev. Za je glasovalo 56,
               proti nihče.</p>
               <p><stage xml:id="SDZ4-Redna-29-2007-06-22.stage42">(Za je glasovalo 56.)</stage> <stage xml:id="SDZ4-Redna-29-2007-06-22.stage43">(Proti nihče.)</stage></p>
               <p>Ugotavljam, da je zakon sprejet.</p>
               <p>Odbor za zdravstvo predlaga zboru, da sprejme tudi naslednji sklep: "Predlog Zakona o
               preoblikovanju Vzajemne zdravstvene zavarovalnice v delniško družbo, druga obravnava,
                  
                  EPA 1385
               , ni primeren za nadaljnjo obravnavo." Glasujemo. Navzočih je 54 poslank in
               poslancev. Za je glasovalo 50, proti nihče.</p>
               <p><stage xml:id="SDZ4-Redna-29-2007-06-22.stage44">(Za je glasovalo 50.)</stage> <stage xml:id="SDZ4-Redna-29-2007-06-22.stage45">(Proti nihče.)</stage></p>
               <p>Ugotavljam, da je sklep sprejet. S tem zaključujem to točko dnevnega reda.</p>
               <p>Nadaljujemo s <title xml:id="SDZ4-Redna-29-2007-06-22.title16">prekinjeno 4. točko dnevnega reda - z drugo obravnavo Predloga
                  zakona o dopolnitvi zakona o zdravstvenem varstvu in zdravstvenem zavarovanju.</title> Prehajamo na odločanje o naslednjem predlogu sklepa: Predlog zakona o dopolnitvi
               zakona o zdravstvenem varstvu in zdravstvenem zavarovanju ni primeren za nadaljnjo
               obravnavo.</p>
               <p>Glasujemo. Navzočih je 61 poslank in poslancev. Za je glasovalo 54, proti 1.</p>
               <p><stage xml:id="SDZ4-Redna-29-2007-06-22.stage46">(Za je glasovalo 54.)</stage> <stage xml:id="SDZ4-Redna-29-2007-06-22.stage47">(Proti 1.)</stage></p>
               <p>Ugotavljam, da je predlagani sklep sprejet. Zato je zakonodajni postopek o predlogu
               zakona končan. S tem zaključujem to točko dnevnega reda.</p>
               <p>Nadaljujemo s <title xml:id="SDZ4-Redna-29-2007-06-22.title17">prekinjeno 18. točko dnevnega reda</title>, to je z <title xml:id="SDZ4-Redna-29-2007-06-22.title18">obravnavo
                  Predloga zakona o prenehanju veljavnosti Zakona o predhodnih sestavinah za
                  prepovedane droge</title>
               </p>
               <p>Prehajamo na tretjo obravnavo predloga zakona. Ker k predlogu zakona matično delovno
               telo ni sprejelo nobenega amandmaja, amandmajev v tretji obravnavi ni možno vlagati.
               Zato prehajamo na odločanje o predlogu zakona. Glasujemo. Glasovanje o zakonu teče.
               Navzočih je 59 poslank in poslancev. Za je glasovalo 58, proti nihče.</p>
               <p><stage xml:id="SDZ4-Redna-29-2007-06-22.stage48">(Za je glasovalo 58.)</stage> <stage xml:id="SDZ4-Redna-29-2007-06-22.stage49">(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s <title xml:id="SDZ4-Redna-29-2007-06-22.title19">prekinjeno 14. točko dnevnega reda</title>, to je z <title xml:id="SDZ4-Redna-29-2007-06-22.title20">obravnavo
                  Predloga zakona o spremembah in dopolnitvah zakona o uresničevanju načela enakega
                  obravnavanja</title>
               </p>
               <p>Prehajamo na tretjo obravnavo predloga zakona. Ker v drugi obravnavi amandmaji niso
               bili vloženi, amandmajev v tretji obravnavi ni možno vlagati, zato prehajamo na
               odločanje o predlogu zakona.</p>
               <p>Na podlagi petega odstavka 140. člena Poslovnika zbora vas obveščam, da me
               Zakonodajno-pravna služba oziroma Vlada nista opozorili, da bi bil zaradi amandmajev,
               sprejetih na matičnem delovnem telesu, predlog zakona neusklajen. Glasujemo.
               Glasovanje o zakonu teče. Navzočih je 61 poslank in poslancev. Za je glasovalo 52,
               proti 9.</p>
               <p><stage xml:id="SDZ4-Redna-29-2007-06-22.stage50">(Za je glasovalo 52.)</stage> <stage xml:id="SDZ4-Redna-29-2007-06-22.stage51">(Proti 9.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s <title xml:id="SDZ4-Redna-29-2007-06-22.title21">prekinjeno 15. točko dnevnega reda</title>, to je z <title xml:id="SDZ4-Redna-29-2007-06-22.title22">obravnavo
                  Predloga zakona o spremembah in dopolnitvah zakona o nacionalni stanovanjski
                  varčevalni shemi in subvencijah mladim družinam za prvo reševanje stanovanjskega
                  vprašanja</title>
               </p>
               <p>Prehajamo na tretjo obravnavo predloga zakona. Ker v drugi obravnavi amandmaji niso
               bili vloženi, amandmajev v tretji obravnavi ni možno vlagati, zato prehajamo na
               odločanje o predlogu zakona.</p>
               <p>Na podlagi petega odstavka 140. člena Poslovnika zbora vas obveščam, da me
               Zakonodajno-pravna služba oziroma Vlada nista opozorili, da bi bil zaradi amandmajev,
               sprejetih na matičnem delovnem telesu, predlog zakona neusklajen. Glasujemo.
               Glasovanje o zakonu teče. Navzočih je 59 poslank in poslancev. Za je glasovalo 58,
               proti nihče.</p>
               <p><stage xml:id="SDZ4-Redna-29-2007-06-22.stage52">(Za je glasovalo 58.)</stage> <stage xml:id="SDZ4-Redna-29-2007-06-22.stage53">(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s <title xml:id="SDZ4-Redna-29-2007-06-22.title23">prekinjeno 16. točko dnevnega reda</title>, to je z <title xml:id="SDZ4-Redna-29-2007-06-22.title24">obravnavo
                  Predloga zakona o spremembah in dopolnitvah zakona o detektivski dejavnosti</title>.
               Prehajamo na <title xml:id="SDZ4-Redna-29-2007-06-22.title25">tretjo obravnavo</title> predloga zakona.</p>
               <p>Ker k predlogu zakona matično delovno telo ni sprejelo nobenega amandmaja, amandmajev
               v tretji obravnavi ni možno vlagati, zato prehajamo na odločanje o predlogu
               zakona.</p>
               <p>Na podlagi petega odstavka 140. člena poslovnika zbora vas obveščam, da me
               Zakonodajno-pravna služba oziroma Vlada nista opozorili, da bi bil zaradi amandmajev,
               sprejetih na matičnem delovnem telesu, predlog zakona neusklajen.</p>
               <p>O zakonu glasujemo. Navzočih je 60 poslank in poslancev. Za je glasovalo 38, proti
               21.</p>
               <p><stage xml:id="SDZ4-Redna-29-2007-06-22.stage54">(Za je glasovalo 38.)</stage> <stage xml:id="SDZ4-Redna-29-2007-06-22.stage55">(Proti 21.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title xml:id="SDZ4-Redna-29-2007-06-22.title26">17. točko dnevnega reda - obravnava Predloga zakona o
                  dopolnitvah zakona o državljanstvu Republike Slovenije.</title>
               </p>
               <p>Prehajamo na odločanje o naslednjem predlogu sklepa: Predlog zakona o dopolnitvah
               zakona o državljanstvu Republike Slovenije ni primeren za nadaljnjo obravnavo.</p>
               <p>Odpiram prijave za obrazložitev glasu v imenu poslanskih skupin. Gospod Kramberger,
               izvolite, v svojem imenu!</p>
            </sp>
            <sp xml:id="SDZ4-Redna-29-2007-06-22.sp177">

               <speaker>MAG. JANEZ KRAMBERGER:</speaker>

               <p>Hvala lepa, gospod predsednik. Torej, želim obrazložiti glas v svojem imenu. Namreč,
               govoril bom tudi kot predsednik Komisije za odnose s Slovenci v zamejstvu in po
               svetu.</p>
               <p>Vedno, ko se srečamo z našimi rojaki, smo deležni kritike, da Slovenija rešuje
               problem državljanstva na neprimeren način. Ta neprimeren način je ta, da je določena
               starostna meja, ki ovira Slovenke in Slovence za pridobitev slovenskega
               državljanstva.</p>
               <p>Po drugi strani je tudi nespodobno, da se Slovenke in Slovenci morajo posluževati 13.
               člena, tako imenovane izredne naturalizacije za pridobitev slovenskega državljanstva.
               Se pravi, tako kot vsi drugi Zemljani na tej Zemlji, ki želijo pridobiti slovensko
               državljanstvo. To ni prav.</p>
               <p>In ta predlog, ki ga je dal v postopek Državni svet, tudi ni celovito rešil tega
               vprašanja. Vendar tudi s strani Vlade ni bilo tistega vsebinskega pristopa, da bi
               lahko to celovito rešili. Torej, je problem, s katerim se bomo še morali srečati in
               to zadevo ustrezno rešiti.</p>
               <p>Kot rečeno, tega sklepa ne bom podprl. Hvala lepa.</p>
            </sp>
            <sp xml:id="SDZ4-Redna-29-2007-06-22.sp178">

               <speaker>PREDSEDNIK FRANCE CUKJATI:</speaker>

               <p>Hvala. Gospod Han? <stage xml:id="SDZ4-Redna-29-2007-06-22.stage56">(Se odpoveduje.)</stage> Še kakšna želja po obrazložitvi glasu? <stage xml:id="SDZ4-Redna-29-2007-06-22.stage57">(Ni.)</stage>
               Glasujemo. Navzočih je 61 poslank in poslancev. Za je glasovalo 50, proti 5.</p>
               <p><stage xml:id="SDZ4-Redna-29-2007-06-22.stage58">(Za je glasovalo 50.)</stage> <stage xml:id="SDZ4-Redna-29-2007-06-22.stage59">(Proti 5.)</stage></p>
               <p>Ugotavljam, da je predlagani sklep sprejet.</p>
               <p>Zato je zakonodajni postopek o predlogu zakona končan. S tem zaključujem to točko
               dnevnega reda.</p>
               <p>Nadaljujemo s <title xml:id="SDZ4-Redna-29-2007-06-22.title27">prekinjeno 27. točko dnevnega reda - to je z obravnavo Predloga
                  odloka o spremembah in dopolnitvah odloka o preoblikovanju Univerze v Mariboru.</title> Ker k dopolnjenemu predlogu odloka amandmaji niso bili vloženi, prehajamo na
               odločanje o predlogu odloka. Na podlagi petega odstavka 140. člena Poslovnika zbora
               vas obveščam, da me Zakonodajno-pravna služba oziroma Vlada nista opozorili, da bi
               bil zaradi na matičnem delovnem telesu sprejetih amandmajev predlog odloka
               neusklajen. Glasujemo. Navzočih je 60 poslank in poslancev. Za je glasovalo 60, proti
               nihče.</p>
               <p><stage xml:id="SDZ4-Redna-29-2007-06-22.stage60">(Za je glasovalo 60.)</stage> <stage xml:id="SDZ4-Redna-29-2007-06-22.stage61">(Proti nihče.)</stage></p>
               <p>Ugotavljam, da je odlok sprejet.</p>
               <p>S tem zaključujem to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title28">28. TOČKO DNEVNEGA REDA - TO JE NA OBRAVNAVO PREDLOGA ZAKONA O
                  SPREMEMBI ZAKONA O RATIFIKACIJI EVROPSKE KONVENCIJE O IZROČITVI, DODATNEGA
                  PROTOKOLA K EVROPSKI KONVENCIJI O IZROČITVI IN DRUGEGA DODATNEGA PROTOKOLA K
                  EVROPSKI KONVENCIJI O IZROČITVI.</title> Predlog zakona je v obravnavo zboru
               predložila Vlada Republike Slovenije. Predlog zakona je obravnaval Odbor za zunanjo
               politiko kot matično delovno telo, ki je zboru pisno poročal. Prijavljenih k razpravi
               ni. Ker matično delovno v okviru druge obravnave ni sprejelo nobenega amandmaja, v
               tretji obravnavi amandmajev ni možno vlagati. Zato prehajamo na odločanje o predlogu
               zakona. Glasujemo. Navzočih je 59 poslank in poslancev. Za je glasovalo 58, proti
               nihče.</p>
               <p><stage xml:id="SDZ4-Redna-29-2007-06-22.stage62">(Za je glasovalo 58.)</stage> <stage xml:id="SDZ4-Redna-29-2007-06-22.stage63">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title29">29. TOČKO DNEVNEGA REDA - TO JE NA OBRAVNAVO PREDLOGA ZAKONA O
                  RATIFIKACIJI IZBIRNEGA PROTOKOLA H KONVENCIJI O VARNOSTI OSEBJA ZDRUŽENIH NARODOV
                  IN SPREMLJEVALNEGA OSEBJA.</title> Predlog zakona je v obravnavo zboru predložila
               Vlada Republike Slovenije. Predlog zakona je obravnaval Odbor za zunanjo politiko kot
               matično delovno telo, ki je zboru pisno poročal. Prijavljenih k razpravi ni.</p>
               <p>Ker matično delovno telo v okviru druge obravnave ni sprejelo nobenega amandmaja, v
               tretji obravnavi amandmajev ni možno vlagati. Zato prehajamo na odločanje o predlogu
               zakona. Glasujemo. Navzočih je 58 poslank in poslancev. Za je glasovalo 58, proti
               nihče.</p>
               <p><stage xml:id="SDZ4-Redna-29-2007-06-22.stage64">(Za je glasovalo 58.)</stage> <stage xml:id="SDZ4-Redna-29-2007-06-22.stage65">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title30">30. TOČKO DNEVNEGA REDA - TO JE NA OBRAVNAVO PREDLOGA ZAKONA O
                  RATIFIKACIJI SPORAZUMA MED VLADO REPUBLIKE SLOVENIJE IN VLADO RUSKE FEDERACIJE O
                  SODELOVANJU IN MEDSEBOJNI POMOČI PRI CARINSKIH ZADEVAH.</title> Predlog zakona je v
               obravnavo zboru predložila Vlada Republike Slovenije. Predlog zakona je obravnaval
               Odbor za zunanjo politiko kot matično delovno telo, ki je zboru pisno poročal.
               Prijavljenih k razpravi ni. Ker matično delovno telo v okviru druge obravnave ni
               sprejelo nobenega amandmaja, v tretji obravnavi amandmajev ni možno vlagati. Zato
               prehajamo na odločanje o predlogu zakona. Glasujemo. Navzočih je 55 poslank in
               poslancev. Za je glasovalo 55, proti nihče.</p>
               <p><stage xml:id="SDZ4-Redna-29-2007-06-22.stage66">(Za je glasovalo 55.)</stage> <stage xml:id="SDZ4-Redna-29-2007-06-22.stage67">(Proti nihče.)</stage></p>
               <p>Ugotavljam, da je zakon sprejet in s tem zaključujem to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title31">31. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN VLADO REPUBLIKE BOLGARIJE O MEDSEBOJNI POMOČI PRI
                  CARINSKIH ZADEVAH.</title> Predlog zakona je v obravnavo zboru predložila Vlada
               Republike Slovenije. Predlog zakona je obravnaval Odbor za zunanjo politiko kot
               matično delovno telo, ki je zboru pisno poročal. Prijavljenih k razpravi ni. Ker
               matično delovno telo v okviru druge obravnave ni sprejelo nobenega amandmaja, v
               tretji obravnavi amandmajev ni možno vlagati. Zato prehajamo na odločanje o predlogu
               zakona. Glasujemo. Navzočih je 58 poslank in poslancev. Za je glasovalo 58, proti
               nihče.</p>
               <p><stage xml:id="SDZ4-Redna-29-2007-06-22.stage68">(Za je glasovalo 58.)</stage> <stage xml:id="SDZ4-Redna-29-2007-06-22.stage69">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title32">32. TOČKO DNEVNEGA REDA</title>, to je na obravnavo <title xml:id="SDZ4-Redna-29-2007-06-22.title33">PREDLOGA
                  ZAKONA O RATIFIKACIJI KONVENCIJE O POMOČI V HRANI 1999.</title>
               </p>
               <p>Predlog zakona je v obravnavo zboru predložila Vlada Republike Slovenije. Predlog
               zakona je obravnaval Odbor za zunanjo politiko kot matično delovno telo, ki je zboru
               pisno poročal. Prijavljenih k razpravi ni. Ker matično delovno telo v okviru druge
               obravnave ni sprejelo nobenega amandmaja, v tretji obravnavi amandmajev ni možno
               vlagati. Zato prehajamo na odločanje o predlogu zakona. Glasujemo. Navzočih je 58
               poslank in poslancev. Za je glasovalo 58, proti nihče.</p>
               <p><stage xml:id="SDZ4-Redna-29-2007-06-22.stage70">(Za je glasovalo 58.)</stage> <stage xml:id="SDZ4-Redna-29-2007-06-22.stage71">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title xml:id="SDZ4-Redna-29-2007-06-22.title34">33. TOČKO DNEVNEGA REDA,</title> to je na potrditev <title xml:id="SDZ4-Redna-29-2007-06-22.title35">URADNIH
                  PREČIŠČENIH BESEDIL ZAKONOV.</title>
               </p>
               <p>Uradna prečiščena besedila je pripravila Zakonodajno-pravna službe in jih zbor potrdi
               brez razprave.</p>
               <p>Prehajamo na odločanje o naslednjem predlogu sklepa: "Potrdi se uradno prečiščeno
               besedilo Zakona o zadrugah."</p>
               <p>Glasujemo. Navzočih je 60 poslank in poslancev. Za je glasovalo 59, proti nihče.</p>
               <p><stage xml:id="SDZ4-Redna-29-2007-06-22.stage72">(Za je glasovalo 59.)</stage> <stage xml:id="SDZ4-Redna-29-2007-06-22.stage73">(Proti nihče.)</stage></p>
               <p>Ugotavljam, da je uradno prečiščeno besedilo navedenega zakona potrjeno.</p>
               <p>Prehajamo na odločanje o naslednjem predlogu sklepa: "Potrdi se uradno prečiščeno
               besedilo Zakona o javnih uslužbencih."</p>
               <p>Glasujemo. Navzočih je 60 poslank in poslancev, za je glasovalo 55, proti nihče.</p>
               <p><stage xml:id="SDZ4-Redna-29-2007-06-22.stage74">(Za je glasovalo 55.)</stage> <stage xml:id="SDZ4-Redna-29-2007-06-22.stage75">(Proti nihče.)</stage></p>
               <p>Ugotavljam, da je zbor uradno prečiščeno besedilo navedenega zakona potrdil.</p>
               <p>Prehajamo na odločanje o naslednjem predlogu sklepa: "Potrdi se uradno prečiščeno
               besedilo Zakona o delovnem času in obveznih počitkih mobilnih delavcev ter o
               zapisovalni opremi v cestnih prevozih."</p>
               <p>Glasujemo. Navzočih je 60 poslank in poslancev. Za je glasovalo 57, proti nihče.</p>
               <p><stage xml:id="SDZ4-Redna-29-2007-06-22.stage76">(Za je glasovalo 57.)</stage> <stage xml:id="SDZ4-Redna-29-2007-06-22.stage77">(Proti nihče.)</stage></p>
               <p>Ugotavljam, da je zbor uradno prečiščeno besedilo navedenega zakona potrdil.</p>
               <p>Prehajamo na odločanje o naslednjem predlogu sklepa: "Potrdi se uradno prečiščeno
               besedilaZakona o preprečevanju omejevanja konkurence."</p>
               <p>Glasujemo. Navzočih je 62 poslank in poslancev. Za je glasovalo 58, proti nihče.</p>
               <p><stage xml:id="SDZ4-Redna-29-2007-06-22.stage78">(Za je glasovalo 58.)</stage> <stage xml:id="SDZ4-Redna-29-2007-06-22.stage79">(Proti nihče.)</stage></p>
               <p>Ugotavljam, da je zbor uradno prečiščeno besedilo navedenega zakona potrdil.</p>
               <p>Prehajamo na odločanje o naslednjem predlogu sklepa: "Potrdi se uradno prečiščeno
               besedilo Zakona o državnem tožilstvu."</p>
               <p>Glasujemo. Navzočih je 59 poslank in poslancev. Za je glasovalo 56, proti nihče.</p>
               <p><stage xml:id="SDZ4-Redna-29-2007-06-22.stage80">(Za je glasovalo 56.)</stage> <stage xml:id="SDZ4-Redna-29-2007-06-22.stage81">(Proti nihče.)</stage></p>
               <p>Ugotavljam, da je zbor uradno prečiščeno besedilo navedenega zakona potrdil.</p>
               <p>Prehajamo na odločanje o naslednjem predlogu sklepa: "Potrdi se uradno prečiščeno
               besedilo Zakona o zdravstvenem varstvu rastlin."</p>
               <p>Glasujemo. Navzočih je 59 poslank in poslancev. Za je glasovalo 58, proti nihče.</p>
               <p><stage xml:id="SDZ4-Redna-29-2007-06-22.stage82">(Za je glasovalo 58.)</stage> <stage xml:id="SDZ4-Redna-29-2007-06-22.stage83">(Proti nihče.)</stage></p>
               <p>Ugotavljam, da je zbor uradno prečiščeno besedilo navedenega zakona potrdil.</p>
               <p>S tem zaključujem to točko dnevnega reda.</p>
               <p>Nadaljujemo s <title xml:id="SDZ4-Redna-29-2007-06-22.title36">prekinjeno 2. točko dnevnega reda - s tretjo obravnavo Predloga
                  zakona o kakovosti in varnosti človeških tkiv in celic, namenjenih za zdravljenje.</title> Državni zbor je v sredo, 20. junija 2007, opravil drugo obravnavo navedenega
               predloga zakona.</p>
               <p>Ker so bili v drugi obravnavi sprejeti amandmaji k manj kot desetini členov
               dopolnjenega predloga zakona, je zbor na predlog predlagatelja zakona sklenil, da bo
               na podlagi prvega odstavka 138. člena Poslovnika zbora še na tej seji opravil tretjo
               obravnavo predloga zakona.</p>
               <p>Ugotavljam, da k predlogu zakona za tretjo obravnavo ni bilo vloženih amandmajev. Na
               podlagi petega odstavka 140. člena Poslovnika zbora vas obveščam, da me
               Zakonodajno-pravna služba oziroma Vlada nista opozorili, da bi bil zaradi amandmajev,
               sprejetih v drugi obravnavi, predlog zakona neusklajen. Prehajamo na odločanje o
               predlogu zakona. Glasujemo. Navzočih je 63 poslank in poslancev. Za je glasovalo 56,
               proti 4.</p>
               <p><stage xml:id="SDZ4-Redna-29-2007-06-22.stage84">(Za je glasovalo 56.)</stage> <stage xml:id="SDZ4-Redna-29-2007-06-22.stage85">(Proti 4.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title xml:id="SDZ4-Redna-29-2007-06-22.title37">3. točko dnevnega reda - tretja obravnava Predloga
                  zakona o spremembah in dopolnitvah zakona o omejevanju uporabe tobačnih izdelkov.</title>
               </p>
               <p>Državni zbor je v sredo, 20. junija 2007, opravil drugo obravnavo predloga zakona.
               Ker k dopolnjenemu predlogu zakona amandmaji niso bili sprejeti, amandmajev v tretji
               obravnavi ni možno vlagati. Zato v skladu s 139. členom Poslovnika zbora prehajamo na
               odločanje o predlogu zakona.</p>
               <p>Na podlagi petega odstavka 140. člena Poslovnika zbora vas obveščam, da me
               Zakonodajno-pravna služba oziroma Vlada nista opozorili, da bi bil zaradi amandmajev,
               sprejetih na matičnem delovnem telesu, predlog zakona neusklajen.</p>
               <p>Odpiram prijave za obrazložitev glasu v imenu poslanske skupine. Gospod Barovič!</p>
            </sp>
            <sp xml:id="SDZ4-Redna-29-2007-06-22.sp179">

               <speaker>BOGDAN BAROVIČ:</speaker>

               <p>Hvala lepa! V imenu Slovenske nacionalne stranke javno povem, da zakona ne bomo
               podprli. Zakon je protiustaven. Vložili bomo zahtevo za ustavno presojo, spoštovani
               gospod minister, in se bomo s tem še nekaj časa ukvarjali.</p>
               <p>Razlogov je več. Med njimi naj navedem vaš neposluh, da bi vsaj vzeli eno leto časa,
               da bi zakon uskladili, da bi se lahko vsi pripravili.</p>
               <p>Drugič, zaradi tega, ker nočete slišati, da imamo po ustavi - v ustavi piše, da imajo
               mladoletniki oziroma ljudje, stari od 15 let naprej, pravico zaposliti se, vi jim to
               prepovedujete.</p>
               <p>V kateri trgovini pa ne prodajajo cigaret?! In zaradi vas, spoštovani gospod
               minister, bodo mnogi mladi spet brez dela, ker jih ne bodo zaposlili kot trgovce. Ja,
               seveda jih ne bodo, ker ne smejo prodajati! Jaz razumem, da ne proda nekomu, ki je
               star 18 let. Vi se lahko nasmihate, saj se ne boste več dolgo. Pa se bomo mi. Kar
               dajte se! <stage xml:id="SDZ4-Redna-29-2007-06-22.stage86">/Smeh./</stage> Kje piše?</p>
               <p>Zakaj ne sme 16-letnik, ki konča trgovsko šolo, delati kot trgovec? Zakaj ne? Zaradi
               vašega zakona. Ker ne bo smel škatlice prodati, ne bo smel kupiti trafike, ne bo smel
               delati. To so neumnosti.</p>
               <p>Meni prepovedujete, da bom jaz počel v svoji lasti, kar hočem. In kopica neumnosti je
               v tem zakonu. Zato, ker ste bolj hlapčevski od hlapcev. To je pa najbolj hudo, ker
               prepisujete iz Evrope nekaj, kar je popolnoma izmišljeno, kar se je v Italiji že
               spremenilo, pa vi mislite, da je še kar sveto!</p>
               <p>Ta zakon je protiustaven, zagovarjali pa se bomo seveda na Ustavnem sodišču.</p>
            </sp>
            <sp xml:id="SDZ4-Redna-29-2007-06-22.sp180">

               <speaker>PREDSEDNIK FRANCE CUKJATI:</speaker>

               <p>Hvala. Gospod Battelli, verjetno niste mislili obrazložiti glasu? Boste? Izvolite!
            </p>
            </sp>
            <sp xml:id="SDZ4-Redna-29-2007-06-22.sp181">

               <speaker>ROBERTO BATTELLI:</speaker>

               <p>Ja, nisem edini, ki se zmoti kdaj. Jaz bom glasoval proti, ker se mi zdi ta zakon
               preganjalski. Predvsem do starejših kadilcev, tistih, ki kadimo od takrat, ko ni bilo
               - ne samo, da ni bilo nobene prepovedi, ampak je cel svet kadil povsod. In to je
               država dovoljevala desetletja.</p>
               <p>Sedaj pa, ko smo že zasvojeni, se pa postavi te ljudi v nek kako bi rekel v položaj,
               ko se bodo morali, ko bodo kadili, počutiti ponižane. To se mi ne zdi prav. Poleg
               tega tudi po mojem mnenju - ne glede na te primere iz Irske in drugih držav gre tukaj
               za nek poseg v zasebnost, ker lokali so tudi zasebna lastnina. Lokali, klubi in tako
               naprej in odrasli ljudje, ker ni prepovedi, ker ne obstaja prepoved kajenja oziroma
               prepoved prodajanja tobačnih izdelkov, generalna prepoved. Odrasli ljudje se lahko
               odločijo na določeni podlagi, Zakon o društvih ali kakorkoli že pač da se družijo,
               kot kadilci v lokalih kjer se da tudi jesti in piti. Ni obvezno hoditi v take lokale,
               ampak to bi moralo biti po mojem omogočeno.</p>
               <p>Skratka, ta zakon se mi zdi kaznovalni in preganjalski in nedomišljen do konca. Hvala
               lepa.</p>
            </sp>
            <sp xml:id="SDZ4-Redna-29-2007-06-22.sp182">

               <speaker>PREDSEDNIK FRANCE CUKJATI:</speaker>

               <p>Hvala. Je kakšen interes po obrazložitvi v svojem osebnem imenu? Da, je. Odpiram
               prijavo. Gospod Gulič, izvolite!</p>
            </sp>
            <sp xml:id="SDZ4-Redna-29-2007-06-22.sp183">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi, gospod minister!</p>
               <p>Zakon, ki ga zdaj sprejemamo, je zopet eden iz te serije tutorskih zakonov, no, ampak
               ta je tudi turturski. Usmerjeni so proti človeku, proti kadilcem.</p>
               <p>Vi sicer govorite o omejevanju uporabe tobaka, ampak z vso to gonijo, ki ste jo
               zakuhali, ste vendarle stigmatizirali ljudi. Da je to res, vam povem zaradi tega, ker
               danes sem iskal v Ljubljani v šestih lekarnah tako imenovane rastlinske cigarete. Se
               pravi, cigarete, ki ne vsebujejo tobaka, pač pa samo neke izvlečke papaje, lešnika,
               mentola in tako naprej. Že en mesec dni jih ni v prodaji. Pa nihče ne ve, zakaj. Ne
               znajo povedati. Kar izginili so. Se pravi nadomestek, ki naj bi pomagal pri odvajanju
               od zasvojenosti z nikotinom, je izginil iz prodaje. To je ena od teh zgodb.</p>
               <p>Druga zgodba je seveda ta, da niste hoteli pristati na nobenega od amandmajev, češ,
               da seveda je kajenje tako škodljivo, da razžira tistega, ki kadi, in vso okolico.</p>
               <p>Gospod minister, tudi "žlehtnoba" razžira tistega, ki je "žleht", in tudi tiste, ki
               morajo živeti z njim. In to je pravzaprav tisto, kar bi bilo treba prepovedati v tej
               državi. In tudi kakšno zadevo, ki ste jo seveda sprenevedajoče spremenili, tudi
               sproščenost, kakor jo vi dojemate, bi bilo treba. Prav živčnega me delate. Mislim, da
               pač pravico do zadnje cigarete ima vsak človek.</p>
            </sp>
            <sp xml:id="SDZ4-Redna-29-2007-06-22.sp184">

               <speaker>PREDSEDNIK FRANCE CUKJATI:</speaker>

               <p>Hvala.</p>
            </sp>
            <sp xml:id="SDZ4-Redna-29-2007-06-22.sp185">

               <speaker>ALEŠ GULIČ:</speaker>

               <p>Ni treba zavezati oči, ker potem bi vas ne videl.</p>
            </sp>
            <sp xml:id="SDZ4-Redna-29-2007-06-22.sp186">

               <speaker>PREDSEDNIK FRANCE CUKJATI:</speaker>

               <p>Hvala.</p>
            </sp>
            <sp xml:id="SDZ4-Redna-29-2007-06-22.sp187">

               <speaker>ALEŠ GULIČ:</speaker>

               <p>Bova šla ven, ker sva malo tako civilizirana.</p>
            </sp>
            <sp xml:id="SDZ4-Redna-29-2007-06-22.sp188">

               <speaker>PREDSEDNIK FRANCE CUKJATI:</speaker>

               <p>Hvala, da se bosta poslanca odstranila. Še je interes po obrazložitvi glasu. Odpiram
               prijavo v svojem osebnem imenu obrazložitve glasu. Gospod Pukšič. Izvolite, imate
               besedo!</p>
            </sp>
            <sp xml:id="SDZ4-Redna-29-2007-06-22.sp189">

               <speaker>FRANC PUKŠIČ:</speaker>

               <p>Hvala lepa! Kolegice in kolegi, gospod minister, gospod predsednik! V nasprotju z
               ostalimi predhodnimi kolegi razpravljalci sem prepričan, da je to eden od boljših
               zakonov, ki jih je minister za zdravje prinesel.</p>
               <p>Skrajni čas je bil, da takšen zakon v Sloveniji dobimo. Kolegice in kolegi, na
               zdravstvenem področju je velika luknja in marsikaj manjka. Mimogrede pojdite in si
               poglejte bolnišnice, kako zgledajo sobe, v katerih ležijo vaše matere, žene ali
               kdorkoli že drugi od državljank, ko so po operacijah. Pojdite in si poglejte sobe v
               katerih ležijo po nevrokirurških operacijah in tako dalje. Danes ob tej vročini
               skoraj nobena ali pa malo katera bolnica in te sobe imajo klimatizirane prostore.
               Namesto, da iz zdravstvenega zavarovanja financiramo veliko pacientov, ki so nastali
               prav in zaradi ali pa izključno zaradi uporabe tobačnih izdelkov verjamem, da bomo
               lahko ta sredstva namenili za standard za kvaliteto pacientov po bolnišnicah, ne pa
               uporabili ta sredstva zato, da nekdo namerno zapravlja svoje zdravje.</p>
               <p>Minister, hvala in končno nekaj dobrega smo dobili v tem parlamentu in v tej državi.
               Z veseljem bom podprl ta zakon, ker je dober za državljanke in državljane.</p>
            </sp>
            <sp xml:id="SDZ4-Redna-29-2007-06-22.sp190">

               <speaker>PODPREDSEDNIK SAŠO PEČE:</speaker>

               <p>Hvala lepa. Besedo ima poslanec Milan M. Cvikl.</p>
            </sp>
            <sp xml:id="SDZ4-Redna-29-2007-06-22.sp191">

               <speaker>MAG. MILAN M. CVIKL:</speaker>

               <p>Hvala lepa. Jaz ne morem podpreti tega zakona preprosto zato, ker ocenjujem, da bi
               poleg tega zakona morali v tem Državnem zboru, če že govorimo o škodljivih snovi za
               ljudi, sprejeti še kakšen zakon.</p>
               <p>Razprava in vodenje predvsem celotne "kampanje protikadilcev" me pa spominja na neke
               čase, ko smo v neki bivši kako se je že to imenovalo jugoslovanski ljudski armadi
               nekadilci bili stigmatizirani in nismo smeli imeti takoimenovane pavze za kadilce.
               Takrat je bil tudi edini čas, ko sem sam kadil.</p>
               <p>Mislim, da delamo na način, kot sprejemamo ta zakon. In če to označujemo kot
               najpomembnejši izdelek ministra za zdravje v tem mandatu sami sebi v veliko škodo,
               predvsem pa ne skrbimo za tisto, kar bi res moral minister za zdravje skrbeti.
               Minister za zdravje bi moral bolj kot za skrb za zdravje pasivnih kadilcev, kar na
               nek način skušamo tukaj narediti, skrbeti za to, da bi zdravstveni sistem ostal tako
               solidaren kot je bil do sedaj. Sedaj pa smo z neko zgodbo o spremembah in dopolnitvah
               Zakona o nadaljevanju uporabe tobačnih izdelkov s takoimenovanim neobstoječim
               tobačnim dimom zameglili prave probleme v zdravstvu.</p>
               <p>Mislim, da bi se minister moral s sprejemom tega zakona posloviti od stola pod
               predsedujočim Državnega zbora, mi pa se manj kampanjsko ukvarjati s problemi v
               zdravstveni blagajni. Zato ne morem podpreti tega zakona. Hvala lepa.</p>
            </sp>
            <sp xml:id="SDZ4-Redna-29-2007-06-22.sp192">

               <speaker>PODPRESEDNIK SAŠO PEČE:</speaker>

               <p>Hvala lepa. Odprli bomo še en krog za obrazložitev glasu. Prosim za prijavo.
               Izvolite!</p>
               <p>Besedo ima poslanec Zmago Jelinčič Plemeniti. Izvolite!</p>
            </sp>
            <sp xml:id="SDZ4-Redna-29-2007-06-22.sp193">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsedujoči! Pri tem zakonu smo zopet priča eni kapitalni
               neumnosti, ki jo je speljal minister za zdravje, in dvoličnosti večine parlamenta.
               Tukaj notri je cela vrsta kadilcev. Mnogo jih je, ki kadijo, ki bodo kadili, ampak
               morajo glasovati za ta zakon. Totalna bedarija. In kaj je še druga zadeva? Ne moti
               vas, da se pedofili prosto sprehajajo po cestah, da posiljujejo otroke. To vas ne
               moti. Motijo vas kadilci. Jaz nisem kadilec. Nikoli nisem kadil, ampak vseeno, naj
               imajo tisti, ki kadijo, eno pravico. Naj bodo enakopravni državljani. Naj se jim
               dovoli, da imajo na določenih mestih kaj jaz vem gostilno za kadilce. Ne, mi bomo to
               prepovedali.</p>
               <p>Minister, ki je bil sam kadilec, samo dokazuje tezo po kateri je tisti, ki se je
               preobrnil in spreobrnil, da je potem najhujši zagovornik tiste nasprotne strani. To
               je deviantno.</p>
               <p>Vemo, da alkoholiki, ki se spreobrnejo, padejo v nasprotni ekstrem. Pri kadilcih je
               nekaj takega. Pravim, alkoholiki, ki se spreobrnejo, ne tisti, ki se še ne
               spreobrnejo. Skratka, mislim da takega zakona ne, da ne morem podpreti. Ne smemo ga
               podpreti. Dajmo ljudem možnost, naj kdor hoče kaditi, naj kadi, ampak naj kadi v
               omejenih prostorih. In naj bo na tistih gostilnah napisano "za kadilce". In tisti, ki
               gre notri, gre notri na lastno odgovornost. Avioni padajo dol vedno. Pa vendar ne
               pričakujem, da bo minister v naslednjem mandatu, če še bo mislim da ga ne bo več
               ampak da bo takrat prepovedal vožnjo z letali, ker je smrtno nevarno. Mislim, gre za
               totalne neumnosti. Saj razmislili tako ali take ne boste, ampak mi bomo glasovali
               proti temu zakonu.</p>
            </sp>
            <sp xml:id="SDZ4-Redna-29-2007-06-22.sp194">

               <speaker>PODPRESEDNIK SAŠO PEČE:</speaker>

               <p>Hvala lepa. Besedo ima poslanec Borut Sajovic. Izvolite!</p>
            </sp>
            <sp xml:id="SDZ4-Redna-29-2007-06-22.sp195">

               <speaker>MAG. BORUT SAJOVIC:</speaker>

               <p>Hvala lepa, predsedujoči! Rečem kot liberalec, bom ta zakon podprl, vendar ne brez
               razmisleka. Tu sem na tehtnico dal dve stvari. Dejstvo je znano, da - recimo - 25%
               koronarnih obolenj je posledica nikotina, 75% kronične obstruktivne pljučne bolezni
               prav tako. 90% pljučnega raka je posledica kajenja.</p>
               <p>Vendar, ko daš na tehtnico, kako se boš odločil, za ali pa proti, je pa treba na
               drugi strani pa upoštevati tudi to, da s tem zakonom brez dvoma posegamo tudi v
               pravice posameznika in mogoče kar v pravice široke skupine posameznikov. Ko sem sam
               tehtal, kako naj se odločim nekje vmes biti je, slabo in pa težko, sem pač ocenil, da
               je tistih, ki jim s prepovedjo prinašamo koristi, brez dvoma več, kot pa tistih, ki
               jim delamo škodo, in zato bom pač zakon podprl. Hvala lepa.</p>
            </sp>
            <sp xml:id="SDZ4-Redna-29-2007-06-22.sp196">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Lahko preidemo na glasovanje? Glasujemo. Navzočih je 63 poslank in
               poslancev. Za je glasovalo 45, proti 13.</p>
               <p><stage xml:id="SDZ4-Redna-29-2007-06-22.stage87">(Za je glasovalo 45.)</stage> <stage xml:id="SDZ4-Redna-29-2007-06-22.stage88">(Proti 13.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title xml:id="SDZ4-Redna-29-2007-06-22.title38">prekinjeno 5. točko dnevnega reda - to je s tretjo obravnavo
                  Predloga zakona o spremembah in dopolnitvah zakona o zasebnem varovanju.</title> Državni zbor je v četrtek, 21. junija, opravil drugo obravnavo navedenega
               predloga zakona. Ker so bili v drugi obravnavi sprejeti amandmaji k manj kot desetini
               členov dopolnjenega predloga zakona je zbor na predlog predlagatelja zakona sklenil,
               da bo na podlagi prvega odstavka 138. člena Poslovnika zbora še na tej seji opravil
               tretjo obravnavo predloga zakona.</p>
               <p>Ugotavljam, da k predlogu za tretjo obravnavo ni bilo vloženih amandmajev. Na podlagi
               petega odstavka 140. člena Poslovnika zbora pa vas obveščam, da me Zakonodajno-pravna
               služba oziroma Vlada Republike Slovenije nista opozorili, da bi bil zaradi amandmajev
               sprejetih v drugi obravnavi predlog zakona neusklajen. Zato prehajamo na odločanje o
               predlogu zakona. Glasujemo. Navzočih je 61 poslank in poslancev. Za je glasovalo 43,
               proti 10.</p>
               <p><stage xml:id="SDZ4-Redna-29-2007-06-22.stage89">(Za je glasovalo 43.)</stage> <stage xml:id="SDZ4-Redna-29-2007-06-22.stage90">(Proti 10.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Mi pa nadaljujemo s <title xml:id="SDZ4-Redna-29-2007-06-22.title39">prekinjeno 6. točko dnevnega reda - to je s tretjo obravnavo
                  Predloga zakona o nadzoru državne meje.</title> Državni zbor je v četrtek, 21.
               junija, opravil drugi obravnavo predloga zakona. Ker k dopolnjenemu predlog zakona
               amandmaji niso bili vloženi, amandmajev v tretji obravnavi ni možno vlagati. Zato
               bomo v skladu s 139. členom Poslovnika zbora prešli na odločanje o predlogu zakona.
               Na podlagi petega odstavka 140. člena Poslovnika zbora pa vas obveščam, da me
               Zakonodajno-pravna služba oziroma Vlada Republike Slovenije nista obvestili, da bi
               bil zakon zaradi amandmajev sprejetih na matičnem delovnem telesu, neusklajen.
               Odpiram postopek za obrazložitev glasu. Izvolite! Imamo sedem prijavljenih poslancev.
               Besedo ima poslanec Jožef Školč. <stage xml:id="SDZ4-Redna-29-2007-06-22.stage91">(Se odpoveduje.)</stage> Besedo ima poslanec Aleš Gulič. <stage xml:id="SDZ4-Redna-29-2007-06-22.stage92">(Se
               odpoveduje.)</stage> Besedo ima poslanec Milan Cvikl.</p>
            </sp>
            <sp xml:id="SDZ4-Redna-29-2007-06-22.sp197">

               <speaker>MAG. MILAN M. CVIKL:</speaker>

               <p>Danes dopoldne so.</p>
            </sp>
            <sp xml:id="SDZ4-Redna-29-2007-06-22.sp198">

               <speaker>PODPREDSEDNIK SAŠO PEČE:</speaker>

               <p>Kolega Pukšič prosim, če dovolite, da nadaljujemo sejo. Hvala.</p>
            </sp>
            <sp xml:id="SDZ4-Redna-29-2007-06-22.sp199">

               <speaker>MAG. MILAN M. CVIKL:</speaker>

               <p>Danes dopoldne so evropski voditelji sprejeli stališče, da se bo začela uvajati
               schengenska meja konec tega leta z zaključkom marca tudi z mejo na letališčih. Zakon,
               ki ga sprejemamo, bo pomembno vplival na obstoječo ureditev naše meje. Predvsem meje
               s sosednjo Hrvaško. Vlada seveda bo nosila posledice tega.</p>
               <p>To bo namreč po moji oceni vplivalo na približno pol milijona Slovencev in Slovenk,
               državljanov Republike Hrvaške na drugi strani in je vsebinsko v nasprotju s sprejetim
               SOPS-om. Zato zakona ne bom podprl. Četudi je seveda zakon eden od takoimenovanih
               pogojev za uveljavitev schengenske meje.</p>
               <p>Vendar graditi na naši južni meji mejo, kot je meja med Teksasom in Mehiko, se mi ne
               zdi evropsko. Vse pobude, vsi predlogi, ki so šli v nasprotju s tem, so naleteli na
               gluha ušesa iz zelo enostavnega razloga. S sedanjo vlado je vprašanje urejanja meja
               prešlo na Ministrstvo za notranje zadeve in se to ureja po policijsko, namesto da bi
               se urejalo v skladu z dobrososedskimi odnosi. Jaz obžalujem, da bo temu tako. Vendar
               bo to že v naslednjem letu ustvarilo zelo veliko problemov ljudem v življenju. Zato
               bom zakonu nasprotoval. Hvala lepa.</p>
            </sp>
            <sp xml:id="SDZ4-Redna-29-2007-06-22.sp200">

               <speaker>PODPREDSEDNIK SAŠO PEČE:</speaker>

               <p>Hvala lepa. Besedo ima poslanec Franc Pukšič.</p>
            </sp>
            <sp xml:id="SDZ4-Redna-29-2007-06-22.sp201">

               <speaker>FRANC PUKŠIČ:</speaker>

               <p>Hvala lepa, predsedujoči! Kolegice in kolegi! Ta zakon bom podprl. Hvala.</p>
            </sp>
            <sp xml:id="SDZ4-Redna-29-2007-06-22.sp202">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo ima poslanec Mitja Slavinec. <stage xml:id="SDZ4-Redna-29-2007-06-22.stage93">(Se odpoveduje.)</stage> Besedo ima poslanec
               Vasja Klavora. <stage xml:id="SDZ4-Redna-29-2007-06-22.stage94">(Se odpoveduje.)</stage> Besedo ima poslanec Zmago Jelinčič Plemeniti.
               Izvolite!</p>
            </sp>
            <sp xml:id="SDZ4-Redna-29-2007-06-22.sp203">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsedujoči. Mislim, da je zakon potreben in da je zakon dober.
               Če bi ga pisali v Slovenski nacionalni stranki, bi bil dosti bolj oster in bi dosti
               bolj restriktivno deloval proti tistim, ki prosto prehajajo državno mejo, še posebej
               napram Republiki Hrvaški. Imamo preko 60 mejnih prehodov takoimenovane zelene meje,
               kjer se sprehajajo čez vsi mogoči ljudje, meddrugim tudi veliko število ciganov, ki
               brez dokumentov vstopajo v Republiko Slovenijo in ki jih zaradi neurejenosti razmer
               na tem področju socialne službe lepo vpišejo v register in jim iz tega naslova
               pošiljajo bogate denarne nagrade, da potem lahko v miru izvajajo svoje obrti, takšne
               in drugačne.</p>
               <p>Mislim, da je zakon prepotreben. In bolje je potrditi ta zakon, kot pa biti proti.
               Zato ga bomo pri nas seveda podprli. Vendar pa še enkrat pravim. Zakon je nedodelan,
               zakon je premalo restriktiven, zakon je še vedno preveč odprt za neke dušebrižnike,
               ki bodo tudi na osnovi tega zakona še vedno lahko vlekli v Slovenijo ljudi, ki jih tu
               ne rabimo.</p>
               <p>Če že kdo vstopa v Slovenijo, naj vstopajo tisti, ki imajo določeno integriteto. Ne
               pa recimo tudi predstavniki raznih kriminalnih združb. Zanimivo je, da ravno tistim
               ljudem, ki imajo neko kredibilnost, ponavadi država ne omogoči vstopa v Slovenijo,
               medtem ko si vsi kriminalci to uredijo na ta ali oni način.</p>
               <p>In še enkrat pravim, zakon je za podpreti. Vendar pa naslednjič ali pa v naslednjem
               mandatu, ko bodo kakšni drugi na oblasti, bomo pa novega napisali.</p>
            </sp>
            <sp xml:id="SDZ4-Redna-29-2007-06-22.sp204">

               <speaker>PODPREDSEDNIK SAŠO PEČE:</speaker>

               <p>Hvala lepa. Prehajamo na glasovanje. Glasujemo. Navzočih je 62 poslank in poslancev.
               Za je glasovalo 51, proti 3.</p>
               <p><stage xml:id="SDZ4-Redna-29-2007-06-22.stage95">(Za je glasovalo 51.)</stage> <stage xml:id="SDZ4-Redna-29-2007-06-22.stage96">(Proti 3.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title xml:id="SDZ4-Redna-29-2007-06-22.title40">7. točko dnevnega reda - tretja obravnava Predloga
                  zakona o spremembah in dopolnitvah zakona o lokalnih volitvah.</title>
               </p>
               <p>Državni zbor je včeraj, torej v četrtek, 21. junija 2007, opravil drugo obravnavo
               predloga zakona. Ker k dopolnjenemu predlogu zakona amandmaji niso bili vloženi,
               amandmajev v tretji obravnavi ni možno vlagati. Zato v skladu s 139. členom
               poslovnika zbora prehajamo na odločanje o predlogu zakona.</p>
               <p>Na podlagi petega odstavka 140. člena poslovnika zbora vas obveščam, da me
               Zakonodajno-pravna služba oziroma Vlada nista opozorili, da bi bil zaradi amandmajev,
               sprejetih na matičnem delovnem telesu, predlog zakona neusklajen. Glasujemo. Navzočih
               je 60 poslank in poslancev. Za je glasovalo 53, proti nihče.</p>
               <p><stage xml:id="SDZ4-Redna-29-2007-06-22.stage97">(Za je glasovalo 53.)</stage> <stage xml:id="SDZ4-Redna-29-2007-06-22.stage98">(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s <title xml:id="SDZ4-Redna-29-2007-06-22.title41">prekinjeno 8. točko dnevnega reda</title>, to je s <title xml:id="SDZ4-Redna-29-2007-06-22.title42">tretjo
                  obravnavo Predloga zakona o spremembah in dopolnitvah zakona o lokalni samoupravi</title>
               </p>
               <p>Državni zbor je tudi ta predlog zakona obravnaval v četrtek, 21. junija, in opravil
               drugo obravnavo predloga zakona. Ker pa k dopolnjenemu predlogu zakona amandmaji niso
               bili sprejeti, amandmajev v tretji obravnavi ni možno vlagati. Zato v skladu s 139.
               členom Poslovnika zbora prehajamo na odločanje o predlogu zakona. Na podlagi petega
               odstavka 140. člena Poslovnika zbora vas obveščam, da me Zakonodajno-pravna služba
               oziroma Vlada Republike Slovenije nista opozorili, da bi bil zakon zaradi amandmajev,
               sprejetih na matičnem delovnem telesu, neusklajen. Glasujemo. Navzočih je 62 poslank
               in poslancev. Za je glasovalo 44, proti 13.</p>
               <p><stage xml:id="SDZ4-Redna-29-2007-06-22.stage99">(Za je glasovalo 44.)</stage> <stage xml:id="SDZ4-Redna-29-2007-06-22.stage100">(Proti 13.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s <title xml:id="SDZ4-Redna-29-2007-06-22.title43">prekinjeno 9. točko dnevnega reda</title>, to je s <title xml:id="SDZ4-Redna-29-2007-06-22.title44">tretjo
                  obravnavo Predloga zakona o davku na tonažo</title>
               </p>
               <p>Državni zbor je v četrtek, 21. junija, opravil drugo obravnavo predloga zakona. Ker
               pa k dopolnjenemu predlogu zakona amandmaji niso bili vloženi, amandmajev v tretji
               obravnavi ni možno vlagati. Zato v skladu s 139. členom Poslovnika zbora prehajamo na
               odločanje o predlogu zakona. Na podlagi petega odstavka 140. člena Poslovnika
               Državnega zbora vas obveščam, da me Zakonodajno-pravna služba oziroma Vlada Republike
               Slovenije nista opozorili, da bi bil zakon zaradi amandmajev, sprejetih na matičnem
               delovnem telesu, neusklajen. Odpiram postopek za prijavo v imenu poslanskih skupin.
               Izvolite, prosim!</p>
               <p>Besedo ima poslanec Bogdan Barovič. Izvolite!</p>
            </sp>
            <sp xml:id="SDZ4-Redna-29-2007-06-22.sp205">

               <speaker>BOGDAN BAROVIČ:</speaker>

               <p>Hvala lepa. Očitno bom moral še enkrat ponoviti tisto, kar sem že zadnjič ponovil.
               Namreč, v tem tednu je bilo toliko dvoličnosti in toliko hinavščine, da mi je bilo že
               res malo slabo.</p>
               <p>Poglejte, mi z zakonom govorimo, kako bomo naredili vse super in fajn za slovenske
               ladjarje, da bomo izenačili davke s tretjimi državami, da ne bodo ladjarji hodili v
               tretje države in se prijavili pod - ne vem - panamsko ali drugo zastavo, ampak v isti
               sapi pa nam daste kolego, poslanskega kolego Srečka Prijatelja pa ne zaradi njega, na
               sploh govorim na sodišče zato, ker je v imenu slovenskega naroda opozoril na sum
               korupcije, kraje in kaznivega dejanja odtujevanja slovenske lastnine. Splošna plovba,
               zgodba je popolnoma jasna. Bila je slovenska last. Kupil jo je nekdo, ki je bil
               nemški državljan, in jo takoj, malo kasneje, ne takoj, prodal nazaj Slovencem,
               verjetno da ne za isti denar. In sedaj, ko jo imamo Slovenci, je spet najel verjetno
               že še za manjši denar te iste ladje, ki jih fino prodaja tujim firmam in vozijo pod
               tujimi firmami in fino služi ta gospod. Fino služi denarje na račun te države.</p>
               <p>Mi pa delamo sedaj iz tega zakona, kako smo pošteni do slovenskih ladjarjev. Jaz sem
               takoj za ta zakon, ampak na žalost slovenske ladjarje ste pa prodali, gospe in
               gospodje. Prodali ste jih, prodali, pokradeni so.</p>
               <p>Trdim in tako to je. Zaradi tega v Slovenski nacionalni stranki takšen dvoličen
               zakon, s katerim se hvalite, kako pomagate ladjarjem, ki jih ni, kako jim pomagate.
               Vi jim kar pomagajte, samo prinesite mi spisek. Na eno ladja sem bil še posebej
               ponosen. Ko smo bili še mlajši, smo poslušali na radiu, ladjo Trbovlje je plula tam
               in tam in so mornarji pozdravljali Slovenke in Slovence. Ni več tega pozdravljanja,
               ladje Trbovlje tudi ne. Razrezali so jo v Singapurju. Komu? Tej ladji vi dajete ta
               zakon. Sram naj vas bo za to dvoličnost.</p>
            </sp>
            <sp xml:id="SDZ4-Redna-29-2007-06-22.sp206">

               <speaker>PODPRESEDNIK SAŠO PEČE:</speaker>

               <p>Hvala lepa. Če sem vas prav razumel, boste predlog zakona podprli, kolega Barovič.
            </p>
            </sp>
            <sp xml:id="SDZ4-Redna-29-2007-06-22.sp207">

               <speaker>BOGDAN BAROVIČ:</speaker>

               <p>Povedal sem, da v imenu Slovenske nacionalne stranke tak zakon, tak dvoličen zakon ne
               bomo podprli.</p>
            </sp>
            <sp xml:id="SDZ4-Redna-29-2007-06-22.sp208">

               <speaker>PODPRESEDNIK SAŠO PEČE:</speaker>

               <p>Hvala. Želi še kdo obrazložiti svoj glas? Odpiramo postopek. Izvolite, prosim!</p>
               <p>Besedo ima poslanec Zmago Jelinčič Plemeniti. Izvolite!</p>
            </sp>
            <sp xml:id="SDZ4-Redna-29-2007-06-22.sp209">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod podpredsednik. Jaz se sprašujem, komu na čast oziroma za čigav
               dobrobit smo sploh sprejemali ta zakon? Slovenskih ladjarjev ni, razen če bomo med
               ladjarje šteli dvojec brez krmarja ali pa morda osmerec s krmarjem. Vendar, gospoda,
               to niso ladjarji. To so čolnarji.</p>
               <p>In kot kaže, Slovenija ne bo imela drugega kot čolne, čolničke in malo večje
               čolničke. To bomo dosegli zaradi tega, ker se prodaja Splošna plovba Piran, v katero
               je država Slovenija vložila ogromne denarje. Zagotovo gre zadaj za kakšne sumljive
               posle. Na te posle je kot je že bilo povedano Srečko Prijatelj začel reagirati. Kaj
               se je zgodilo? Na sodišču je pristal. In kot kaže, bo treba Slovence, tiste, ki
               odpiramo vprašanja naše integritete, pravne države in tudi nacionalnega ponosa,
               izgleda, take je treba spraviti v zapor in mogoče povoziti s kakšnim čolnom,
               verjetno. Kadar bo kakšen dvojec brez krmarja, ga bo recimo udaril v glavo ali pa kaj
               podobnega. To se dogaja v naši preljubi Sloveniji in sprejemamo zakone, v katerih ne
               vem, to je ravno tako, kot bi sprejemali zakon, kako Slovenci, mlajši od 15 let, ne
               smejo leteti v vesolje. Nekaj takega.</p>
               <p>Nimamo vesoljskih ladij, pa vendarle vsaj ladje smo nekoč imeli in jih danes ne bomo
               več imeli. Vesoljskih ladij nikoli nismo imeli in pri taki bedastoči, ki preveva našo
               deželo, jih, izgleda, nikoli ne bomo imeli.</p>
               <p>Zakona seveda ne bom podprl, ker se mi zdi bedast, ker se mi zdi škoda časa za take
               zakone. Po eni strani sprejemamo, ne vem komu, da bomo pomagali. Po drugi strani pa
               teh ljudi ni. Nekako o tem je pisal že Gogolj, o mrtvih dušah.</p>
            </sp>
            <sp xml:id="SDZ4-Redna-29-2007-06-22.sp210">

               <speaker>PODPREDSEDNIK SAŠO PEČE:</speaker>

               <p>Hvala lepa. Prehajamo na glasovanje. Glasujemo. Navzočih je 62 poslank in poslancev.
               Za je glasovalo 54, proti 3.</p>
               <p><stage xml:id="SDZ4-Redna-29-2007-06-22.stage101">(Za je glasovalo 54.)</stage> <stage xml:id="SDZ4-Redna-29-2007-06-22.stage102">(Proti 3.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title xml:id="SDZ4-Redna-29-2007-06-22.title45">10. točko dnevnega reda,</title> to je s <title xml:id="SDZ4-Redna-29-2007-06-22.title46">tretjo
                  obravnavo Predloga zakona o preprečevanju pranja denarja in financiranja
                  terorizma.</title> Državni zbor je včeraj v četrtek, 21. junija, opravil drugo
               obravnavo predloga zakona. Ker pa k dopolnjenemu predlogu zakona amandmaji niso bili
               vloženi, amandmajev v tretji obravnavi ni možno vlagati. Ker je zaradi sprejetih
               amandmajev na matičnem delovnem telesu predlog zakona neusklajen, je Vlada pripravila
               uskladitveni amandma k 92. členu, ki ste ga prejeli na klop. Želi o uskladitvenem
               amandmaju besedo predstavnik Vlade? Izvolite!</p>
            </sp>
            <sp xml:id="SDZ4-Redna-29-2007-06-22.sp211">

               <speaker>MAG. ŽIGA LAVRIČ:</speaker>

               <p>Hvala, gospod podpredsednik. Spoštovane poslanke in poslanci! Vlada predlaga
               uskladitveni amandma k 92. členu tega zakona. In sicer, v prvem odstavku 92. člena
               predloga zakona se spremenita točki 3 in 4. V 3. točki se beseda "osmi" nadomesti z
               "sedmi" in v 4. točki se beseda "deveti" nadomesti z "osmi". Kratka obrazložitev.</p>
               <p>Navedena neusklajenost je nastala zaradi amandmajev, sprejetih na matičnem delovnem
               telesu na odboru za finance in monetarno politiko, in je potrebna zaradi črtanja
               šestega odstavka 13. člena predloga zakona in posledično novega številčenja odstavka
               v tem členu. Hvala.</p>
            </sp>
            <sp xml:id="SDZ4-Redna-29-2007-06-22.sp212">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Želijo besedo poslanke oziroma poslanci? Ne. Potem lahko preidemo na
               glasovanje o uskladitvenem amandmaju. Glasujemo. Navzočih je 60 poslank in poslancev.
               Za je glasovalo 54, proti nihče.</p>
               <p>Ugotavljam, da je uskladitveni amandma sprejet.</p>
               <p>Zdaj lahko preidemo na odločanje o predlogu zakona. Glasujemo. Navzočih je 61 poslank
               in poslancev. Za je glasovalo 53, proti nihče.</p>
               <p><stage xml:id="SDZ4-Redna-29-2007-06-22.stage103">(Za je glasovalo 53.)</stage> <stage xml:id="SDZ4-Redna-29-2007-06-22.stage104">(Proti nihče.)</stage></p>
               <p>Ugotavljam, da je zakon sprejet.</p>
               <p>Mi pa nadaljujemo s <title xml:id="SDZ4-Redna-29-2007-06-22.title47">prekinjeno 11. točko dnevnega reda - to je s tretjo obravnavo
                  Predloga zakona o planinskih poteh.</title> Državni zbor je v sredo, 20. junija,
               opravil drugo obravnavo navedenega predloga zakona. Ker so bili v drugi obravnavi
               sprejeti amandmaji k manj kot desetini členov dopolnjenega predloga zakona, je zbor
               na predlog predlagatelja zbora sklenil, da bo na podlagi prvega odstavka 138. člena
               Poslovnika zbora še na tej seji opravil tretjo obravnavo predloga zakona.</p>
               <p>Ker pa imamo vložene amandmaje, in sicer k 32. členu dva, prehajamo na razpravo o teh
               dveh amandmajih. Želi kdo razpravljati? Želite? Prijavite se. Torej v razpravi imamo
               dva amandmaja k 32. členu. Oba amandmaja pa je predlagal Poslanski klub Liberalne
               demokracije. Besedo pa ima poslanec Sajovic. Izvolite!</p>
            </sp>
            <sp xml:id="SDZ4-Redna-29-2007-06-22.sp213">

               <speaker>MAG. BORUT SAJOVIC:</speaker>

               <p>Hvala lepa, gospod predsedujoči. Spoštovane kolegice in pa kolegi!</p>
               <p>Pred nami je dober Zakon o planinskih poteh, ki tudi v Državnem zboru - sem prepričan
               - uživa veliko soglasje. Prinaša več reda na tem področju in pa pri nekem takem
               nacionalnem športu, kot je planinstvo v Sloveniji, brez dvoma več reda in pa več
               užitkov vsem Slovenkam in pa Slovencem. Žal pa smo pri sprejemanju tega zakona v 32.
               členu spregledali neko zadevo, ki jo je v praksi nemogoče izvesti.</p>
               <p>Za kaj gre? Gre za to, da točka 5. pravi, da po planinski poti se lahko izvede tek
               kot športna prireditev oziroma tekmovanje, v nadaljnjem besedilu športni tek samo v
               sodelovanju s skrbnikom takšne planinske poti. S tem se seveda v celoti strinjamo in
               to podpiramo. Vendar v praksi, pa je nemogoče izvesti zadnje tri vrstice tega
               odstavka, ki pravi: "pred izvedbo takšnega teka pa mora njegov organizator poleg
               dovoljenj in soglasij po zakonu, ki ureja prireditve, pridobiti tudi soglasje
               lastnikov zemljišč, preko katerih poteka planinska pot, na kateri se namerava izvesti
               športni tek."</p>
               <p>Poglejte, športni tek nič bistveno bolj ne obremenjuje planinskih poti, kot pa
               navadna hoja v hribe. Še celo nasprotno, športni tekači s seboj ne nosijo hrane in
               pijače. Tečejo v peresno lahkih čevljih, naredijo manj korakov, ker preskakujejo
               skale in korenine. Če vam povem nekaj odmevnih slovenskih tekov, ki združujejo na
               tisoče Slovenk in Slovencev in privabljajo v Slovenijo tudi tujce, za en tak tek, kot
               je tek kralja Matjaža, bi bilo potrebo pridobiti nekaj 100 soglasij. Ttek na
               Grintavec iz Kamniške Bistrice prav tako, slovenski alpski maraton, ki ima iz leta v
               leto večjo udeležbo in poteka iz Preddvora preko Tržiča na Jezersko bi zahteval
               pridobitev približno 500 do 700 soglasij individualnih lastnikov. Tek štirih občin,
               ki je bil zelo uspešno izveden 14 dni nazaj, prav tako. Določenih soglasij praktično
               ni mogoče dobiti, ker določenih lastnikov ni ali so v tujini ali so v Ameriki ali
               poteka denacionalizacija ali bog ne daj je bilo zemljišče vrnjeno nazaj agrarni
               skupnosti, agrarna skupnost pa o soglasju lahko odloča samo s popolnim 100% soglasjem
               vseh članov.</p>
               <p>Če ste zadnjič dobro slišali gospod ministra Šturma, mi je rekel, da ti
               denacionalizacijski postopki in dedovanje bo približno zaključeno v Sloveniji v
               naslednjih 20-ih letih. V tem času pa, če bomo hoteli izpeljati te pomembne športne
               prireditve, potem bomo brez dvoma ali morali kršiti zakon. Mislim pa, da je bolje, da
               danes ta malenkosten popravke tega člena opravimo.</p>
               <p>Druga zadeva, ki se pa tiče podobnega amandmaja k istemu členu, smo pa zapisali, da v
               kolikor bo kakšna takšna prireditev, kot so recimo triatloni, vožnja z gorskimi
               kolesi, da je takrat treba zapreti celo planinsko pot. Glejte, nekatere planinske
               poti - recimo - tiste, ki jih presekamo pri znani prireditvi, ki se imenuje Bohinjski
               triatlon, imajo razdalje 15 kilometrov, kolesarji pa jo prevozijo samo na 500-ih
               metrih.</p>
               <p>V tem delu predlagam, da zapremo planinsko pot samo v 500-ih metrih za druge
               pohodnike, ne pa v celoti. Hvala lepa.</p>
            </sp>
            <sp xml:id="SDZ4-Redna-29-2007-06-22.sp214">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Želi še kdo razpravljati? Ne. Potem razpravo zaključujemo in
               prehajamo na odločanje o amandmaju. Torej, prvo bomo glasovali o amandmaju
               Poslanskega kluba Liberalne demokracije, označenem pod številka 1. Glasujemo.
               Navzočih je 62 poslank in poslancev. Za prvi amandma glasovalo 61, proti nihče.</p>
               <p><stage xml:id="SDZ4-Redna-29-2007-06-22.stage105">(Za je glasovalo 61.)</stage> <stage xml:id="SDZ4-Redna-29-2007-06-22.stage106">(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o drugem amandmaju iste poslanske skupine. Glasujemo. Navzočih
               je 63 poslank in poslancev. Za je glasovalo 63, proti nihče.</p>
               <p><stage xml:id="SDZ4-Redna-29-2007-06-22.stage107">(Za je glasovalo 63.)</stage> <stage xml:id="SDZ4-Redna-29-2007-06-22.stage108">(Proti nihče.)</stage></p>
               <p>Ugotavljam, da je tudi drugi amandma sprejet.</p>
               <p>Obveščam vas, da me na podlagi petega odstavka 140. člena Poslovnika zbora
               Zakonodajno-pravna služba oziroma Vlada Republike Slovenije nista opozorili, da bi
               bil zakon zaradi obeh sprejetih amandmajev neusklajen. Zato lahko preidemo na
               odločanje o predlogu zakona. Glasujemo. Navzočih je 63 poslank in poslancev. Za je
               glasovalo 63, proti nihče.</p>
               <p><stage xml:id="SDZ4-Redna-29-2007-06-22.stage109">(Za je glasovalo 63.)</stage> <stage xml:id="SDZ4-Redna-29-2007-06-22.stage110">(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Nadaljujemo s prekinjeno 12. točko dnevnega reda - tretjo obravnavo predloga zakona o
               spremembah. Kolega Moge.</p>
            </sp>
            <sp xml:id="SDZ4-Redna-29-2007-06-22.sp215">

               <speaker>RUDOLF MOGE:</speaker>

               <p>Hvala lepa, gospod podpredsednik. Če dovolite, bi se v imenu predlagatelja vam
               iskreno zahvalil za potrditev tega zakona in vam želim, kadar boste hodili po
               samotnih planinskih poteh in zagledali to belo piko, obkroženo z rdečim kolobarjem,
               da vas obdaja prijeten občutek tega, da ste poskrbeli za večjo varnost gornikov.
               Hkrati naj vas pa tudi navdaja ponos, da smo edina alpska država, ki je to področje
               uredila na nacionalni ravni.</p>
            </sp>
            <sp xml:id="SDZ4-Redna-29-2007-06-22.sp216">

               <speaker>PODPRESEDNIK SAŠO PEČE:</speaker>

               <p>Hvala!</p>
               <p>Predlagam, da <title xml:id="SDZ4-Redna-29-2007-06-22.title48">nadaljujemo s prekinjeno 12. točko dnevnega reda - s tretjo
                  obravnavo Predloga zakona o spremembah in dopolnitvah zakona o gostinstvu.</title>
               Državni zbor je v sredo, 20. junija, opravil drugo obravnavo predloga zakona. Ker k
               dopolnjenemu predlogu zakona amandmaji niso bili sprejeti amandmaje v tretji
               obravnavi ni možno vlagati.</p>
               <p>Zato v skladu s 139. členom poslovnika zbora prehajamo na odločanje o predlogu
               zakona. Na podlagi petega odstavka 140. člena Poslovnika Državnega zbora vas
               obveščam, da me Zakonodajno-pravna služba oziroma Vlada Republike Slovenije nista
               obvestili, da bi bil zaradi amandmajev, sprejetih na matičnem delovnem telesu,
               predlog zakona neusklajen. Glasujemo. Navzočih je 62 poslank in poslancev. Za je
               glasovalo 55, proti 1.</p>
               <p><stage xml:id="SDZ4-Redna-29-2007-06-22.stage111">(Za je glasovalo 55.)</stage> <stage xml:id="SDZ4-Redna-29-2007-06-22.stage112">(Proti 1.)</stage></p>
               <p>Ugotavljam, da je zakon sprejet. S tem zaključujemo tudi to točko dnevnega reda.</p>
               <p>Mi pa nadaljujemo s <title xml:id="SDZ4-Redna-29-2007-06-22.title49">prekinjeno 19. točko dnevnega reda - to je z obravnavo
                  Predloga zakona o spremembah in dopolnitvah zakona o parlamentarnem nadzoru
                  obveščevalnih in varnostnih služb.</title> Nadaljujemo z drugo obravnavo, to je z
               odločanjem o vloženih amandmajih. Kolega Pavel Gantar, imate proceduralno ali samo
               razpravo? Torej, kot rečeno, prehajamo na odločanje o 4. členu in amandmaju
               poslanskih skupin Nepovezanih poslancev. Obrazložitev glasu, odpiram postopek.
               Izvolite. Besedo ima poslanec Dušan Kumer. Izvolite!</p>
            </sp>
            <sp xml:id="SDZ4-Redna-29-2007-06-22.sp217">

               <speaker>DUŠAN KUMER:</speaker>

               <p>Hvala za besedo, spoštovani podpredsednik. Jaz predlagam in se obračam k poslankam in
               poslancem koalicije in predlagam, da podpremo skupaj amandma, ki ga je vložila
               skupina Nepovezanih poslancev iz razloga, ki sem ga včeraj navedel. Tukaj ne gre za
               Zakon o Sovi. Ne gre za Zakon o policiji, ne gre za Zakon o obrambi. Gre za zakon o
               parlamentarnem nadzoru nad temi službami obveščevalnimi in varnostnimi. Gre za zakon,
               ki ga mi sami realiziramo. In po mojem nima nobenega pomena tudi glede na situacijo,
               da sami sebi odvzemamo nekatere pristojnosti za učinkovitejši nadzor. Zato preprosto
               predlagam, da sprejmemo ta amandma. Če seveda ta amandma ne bo sprejet in bo sprejet
               amandma strank koalicije, potem v poslanski skupini tega zakona ne bomo podprli.</p>
            </sp>
            <sp xml:id="SDZ4-Redna-29-2007-06-22.sp218">

               <speaker>PODPREDSEDNIK SAŠO PEČE:</speaker>

               <p>Hvala lepa! Poslanec Roberto Battelli. Izvolite, prosim!</p>
            </sp>
            <sp xml:id="SDZ4-Redna-29-2007-06-22.sp219">

               <speaker>ROBERTO BATTELLI:</speaker>

               <p>Hvala lepa. S to problematiko sem se tudi sam dolgo ukvarjal v okviru OVSE-ja. Sam
               sem vodil seminarje na to temo in tudi predlagal lansko leto v Bruslju resolucijo, ki
               jo je plenarna skupščina, plenarno zasedanje skupščine parlamentarne skupščine OVSE
               tudi sprejela soglasno. Pomen nadzora nad tajnimi službami, ampak tudi sicer - da
               tako rečem - nad represivnimi aparati držav je znan.</p>
               <p>Čim širše so te možnosti nadzora, tem boljše je za funkcioniranje demokracije. Zakon
               ne velja samo te službe. Velja tudi za skupine, ki jih nadzorujejo. To pomeni, da pri
               tem nadzoru seveda ne sme biti nobenih zlorab in to tudi naša zakonodaja predvideva.
               Zato menim, da je najbolje, ali zavrniti oba amandmaja in se vrniti na osnovni tekst,
               ki je predlagan, ali pa podpreti amandma Nepovezanih poslancev. Bomo imeli večjo
               kvaliteto nadzora na ta način. Hvala lepa.</p>
            </sp>
            <sp xml:id="SDZ4-Redna-29-2007-06-22.sp220">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Besedo ima poslanec Pavel Gantar. Izvolite!</p>
            </sp>
            <sp xml:id="SDZ4-Redna-29-2007-06-22.sp221">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Spoštovane kolegice in kolegi!</p>
               <p>Jaz bi ponovil apel poslanca gospoda Kumarja, predvsem koaliciji, da vendarle
               razmisli in da skupaj podpremo amandma Poslanske skupine Nepovezanih poslancev, ki je
               v bistvu narejen po predlogu strokovne skupine: dr. Kavčiča, dr. Pirnata in dr.
               Dvoršaka v zvezi z vprašanjem, ki ga je komisija pri tem nadzoru naslovila na
               njih.</p>
               <p>Sam bi rad opozoril, da če bi bil sprejet amandma treh strank iz koalicije, bi
               opozoril res na to, da nas zadnji stavek "pri nadzoru navedenih ukrepov pooblaščena
               skupina preverja že zaključene zadeve" - dejansko to pomeni ukinitev parlamentarnega
               nadzora nad delom obveščevalnih služb, Sove, kriminalistične policije,
               vojaško-obveščevalne službe nad tekočimi zadevami. Dejansko to pomeni ukinitev
               nadzora.</p>
               <p>Ta komisija bi se torej lahko ukvarjala samo z zaključenimi zadevami po nekih
               določenih, upam da ne preveč rigoroznih interpretacijah, bi to celo lahko pomenilo,
               da bi se lahko ukvarjala samo z zadevami, ki so zaključene, arhivirane in pravzaprav
               bi bil naš naslovnik "Arhiv Slovenije", ne pa več Sova ali kriminalistična policija
               in tako naprej. Jaz mislim, da so takšne interpretacije mogoče pretirane. Toda nikdar
               ne vemo, kdo jih bo lahko tako prezentiral.</p>
               <p>Še enkrat. Mislim, da smo v komisiji, in sicer v Državnem zboru vsi poslanci enotnega
               mnenja, da je treba zaščititi tajne sodelavce oziroma delavce po vseh teh službah, da
               je to storjeno, da je hkrati podana tudi procedura, kako se to naredi in da so seveda
               te zadeve varovane, hkrati pa lahko ta komisija vseeno nadzoruje vsebino in dejavnost
               teh služb. Če sprejemamo amandma koalicije, se meni osebno to moram priznati
               postavlja vprašanje, ali naj sploh še vztrajam v tej službi oziroma kot predsednik te
               komisije oziroma ali je pravzaprav smiselno, da zapravljaš ugled in ime ob vodenju
               komisije, ki nima nobenih pristojnosti. In upam, da boste res to razumeli in podprli
               prvi amandma. Hvala lepa.</p>
            </sp>
            <sp xml:id="SDZ4-Redna-29-2007-06-22.sp222">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Besedo ima poslanec Anton Anderlič. Izvolite!</p>
            </sp>
            <sp xml:id="SDZ4-Redna-29-2007-06-22.sp223">

               <speaker>ANTON ANDERLIČ:</speaker>

               <p>Žal po mojem prepričanju ne en ne drugi amandma nista dobra. Absolutno je
               nesprejemljiv in škodljiv, celo zarotniški amandma koalicije, ki vrača zadevo v čas
               pred letom ne vem katero je že bilo, ko smo pravzaprav varnostno-obveščevalno službo
               izločili iz povezav s kriminalistično službo oziroma s policijo. In tako naprej, in
               sedaj se na tak ali drugačen način poskuša te stvari prepletati nazaj.</p>
               <p>Stara dilema je, kdo nadzira nadzornika. In v tem primeru se da preprosto reči, da če
               bo direktor obveščevalne službe ene ali druge rekel, tole ja, tole ne, nadzornikom,
               ki hočejo in moramo vpogledati v neke stvari jaz se absolutno zavzemam za to, da se
               omogoči način vpogleda ki bo preprečil zlorabo, ki bo zavaroval sodelavca in podobno
               in tako naprej. Ampak za to je vrsto možnosti. Za to je vrsto mehanizmov, ki ne
               morejo v samem zakonu dati generalno pooblastilo direktorju Sove ali OVSE-ja, da bo
               preprosto rekel, ne, to pa ne.</p>
               <p>Mi imamo v letu, v zadnjem letu dni nekaj primerov, ko je bilo povsem jasno, da je
               šlo za zlorabe nosilcev pooblastil v službah. Tako v Sovi, tako v nekaterih drugih
               zadevah, da ne bi govoril o tem, kako je nek minister celo lahko rekel: "Jaz sem
               tisti, ki bom preprečil vpogled oziroma ne dovolim, ker ščitim nekaj drugega."</p>
               <p>Do kje ta zadeva lahko gre? Po tem predlogu vladnih štirih poslanskih skupin je
               seveda popolnoma nepregledno, nejasno. In spominja me na neke druge čase, da lahko
               šef službe preprosto reče: "Ne, ne bomo vas spustili do teh podatkov, ne morete
               nadzirati."</p>
               <p>Kdo je pravzaprav za to pooblaščen? In zato kljub temu, da je ta amandma skupine
               nepovezanih poslancev recimo da boljši. Pa vendarle, ko govorite o tem, da lahko za
               nedoločen čas se neka zadeva odloži, je pač nesprejemljivo, ker ne more biti vezano
               to na način. ker pa vlade so nagnjene k temu, da čim bolj ščitijo, ta še bolj, ampak
               tudi vse druge, bo do konca mandata preprosto preprečila ta vpogled. Ker nedoločen
               čas je lahko tudi nikoli. Enkrat najbrž je pa treba do tega vpogleda tudi priti. zato
               mi je žal.</p>
               <p>Jaz bom sicer prvi amandma štirih poslanskih skupin zavrnil. Za tega bom glasoval, ki
               pa tako ali tako ne bo dobil podpore. Na koncu je pa še najboljši tisti, ki je v
               osnovnem tekstu.</p>
            </sp>
            <sp xml:id="SDZ4-Redna-29-2007-06-22.sp224">

               <speaker>PODPREDSEDNIK SAŠO PEČE:</speaker>

               <p>Hvala lepa. Odpiram ponovni postopek za prijave v lastnem imenu. Izvolite! Besedo ima
               poslanec Zmago Jelinčič Plemeniti. Izvolite!</p>
            </sp>
            <sp xml:id="SDZ4-Redna-29-2007-06-22.sp225">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod podpredsednik. To naj bi bil dopolnjen Predlog zakona o spremembah
               in dopolnitvah zakona o parlamentarnem nadzoru obveščevalnih in varnostnih služb. In
               ravno amandma, ki so ga pripravile koalicijske stranke, ta nadzor odpravlja.</p>
               <p>Pravi, da pri nadzoru navedenih ukrepov pooblaščena skupina preverja že zaključene
               zadeve. To pomeni, včasih se je temu v vojski reklo "izvrši pa se žali".</p>
               <p>Skratka, ko je že vsega konec, takrat pa reci, da je bilo nekaj narobe, ampak naredi
               pa tisto tako, kot je treba narediti. Kot kaže, bo imela komisija zdaj priliko
               oziroma parlament bo imel priliko nadzorovati samo še arhive, mlade ali stare,
               predvsem pa več ali manj prečiščene.</p>
               <p>V Slovenski nacionalni stranki smo absolutno proti takšnemu načinu dela. to nikakor
               ne pomeni demokratizacije družbe. In prepričan sem, da bomo dobili kakšen dopis iz
               Evrope, ki se bo spraševala: "Spoštovani gospodje, ali ste šli v demokracijo ali
               lezete nazaj v tiste komunistične čase, ko je bilo to običajno?"</p>
               <p>Mi bomo podprli amandma, ki so ga pripravili Nepovezani poslanci. Čeprav je tudi
               tisto, da se vpogled v del dokumentacije odloži za nedoločen čas, malo hecno
               napisano. Ampak konec koncev, ta nedoločen čas je več ali manj recimo tam okrog
               štirih let, ko ena vlada pade in pride druga, čeprav je nesmiselno čakati štiri
               leta.</p>
               <p>Skratka, s tem amandmajem koalicijskih skupin pa res gremo nazaj, gremo daleč nazaj.
               Gremo tako daleč nazaj, celo do leta 1968, ko so Udbo preimenovali v Službo državne
               varnosti in so že takrat podobne člene zmetali ven.</p>
            </sp>
            <sp xml:id="SDZ4-Redna-29-2007-06-22.sp226">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Rudolf Moge.</p>
            </sp>
            <sp xml:id="SDZ4-Redna-29-2007-06-22.sp227">

               <speaker>RUDOLF MOGE:</speaker>

               <p>Gospod podpredsednik, hvala lepa. Spoštovane kolegice in kolegi! Jaz bom tudi podprl
               amandma Nepovezanih poslancev. In se mi zdi, da, če bi bil sprejet naslednji amandma,
               bi si v bistvu porezali krila. Že dosedanje prakse po odločbi Ustavnega sodišča in ko
               je bila nova zakonodaja na področju kazenskega prava sprejeta, smo pri izvajanju
               nadzora naleteli na to, da nam je bil cel kup odredb, ki smo jih pred to spremembo
               zakonodaje lahko pregledovali. In izkazalo se je, da ta komisija ni nikoli izdala teh
               stvari ali pa prekoračila svojih pooblastil, se nam je dogajalo, da, ko smo prišli na
               pregled, so nam iz cele množice pokazali samo štiri, pet stvari.</p>
               <p>To pomeni, da je že zakonodaja bila tista, ki nam je zožila krog. Mi smo pa zdaj šli,
               da bi zopet prišli do istih pravic nazaj, spreminjati ta zakon. In če sprejmemo tisti
               amandma, da bomo lahko pogledali samo še že zaključene zadeve, pomeni, da se lahko
               odpravljamo samo še v arhive gledat, katere zadeve so zaključene.</p>
               <p>Nekatere zadeve trajajo tudi po več let. Medtem bodo te službe delovale mimo vsakega
               nadzora. In še nekaj je. Ni nujno, da se neka zadeva zaključi. Če se predčasno
               zaključi, da niti ne pride do kazenskega postopka, se te stvari enostavno brišejo in
               bodo tudi te stvari izven vsakega nadzora.</p>
               <p>Zato se mi zdi pametno, nadzor ni stvar pozicije ali pa opozicije. Ampak je stvar
               odnos parlamenta do Vlade. V kolikor imamo nekaj ponosa še kot poslanci in v kolikor
               imamo svojo digniteto, si ne bi smeli sami rezati možnosti, da imamo zares lahko
               kvaliteten nadzor. Je pa to, kot so kolegi že povedali, ta amandma tak, da zares
               omejuje primere, da jih ne bi bilo mogoče izkoriščati za odkritje sodelavca ali pa
               prič.</p>
            </sp>
            <sp xml:id="SDZ4-Redna-29-2007-06-22.sp228">

               <speaker>PODPRESEDNIK SAŠO PEČE:</speaker>

               <p>Hvala lepa. Kolega Pavle Gantar v svojem imenu. Izvolite!</p>
            </sp>
            <sp xml:id="SDZ4-Redna-29-2007-06-22.sp229">

               <speaker>DR. PAVEL GANTAR:</speaker>

               <p>Hvala lepa, podpredsednik. Seveda, jaz, žal obrazložitev glasu ne more biti ponovna
               razprava o teh amandmajih in ti naši spoštovani kolegi. Ne bom jih omenil, ker jih
               tudi ne smem sedaj, so tudi pri tem prvem amandmaju Nepovezanih poslancev povedali
               določene dvome.</p>
               <p>Jaz bi jih rad pomiril v tem smislu, da je ta pregled te dokumentacije onemogočenje,
               se nanaša tudi na to, da je mogoče neko ime zakriti, izbrisati ali pa drugače fizično
               ali drugače prikriti. Tudi če je v elektronski obliki, da se doda storitve na nek
               razumen način.</p>
               <p>Da pa, če tudi ta predstojnik odkloni, potem velja procedura, ki je sicer v zakonu.
               Na koncu bi se točno s tem strinjal z enim od predgovornikom, ki je rekel, ta
               nedoločen čas je čas menjave neke Vlade. To pa je boljši kot nedoločen čas za vedno.
               Poleg tega, da tekočih zahtev ne smeš pregledati. Skratka, to je nekaj takšnega, na
               kar je mogoče še nekako pristati. Glede na to, da je zaščita sodelavcev in delavcev
               pa res potrebna in nujna zadeva. To nas opozarjajo pa vsi. Hvala. Seveda bom podprl
               ta...</p>
            </sp>
            <sp xml:id="SDZ4-Redna-29-2007-06-22.sp230">

               <speaker>PODPRESEDNIK SAŠO PEČE:</speaker>

               <p>Hvala tudi vam. Besedo ima poslanec Miran Potrč. Izvolite!</p>
            </sp>
            <sp xml:id="SDZ4-Redna-29-2007-06-22.sp231">

               <speaker>MIRAN POTRČ:</speaker>

               <p>Hvala lepa. Dva razloga sta, zaradi katerih menim, da bi bilo pametno podpreti morda
               amandmaja, ki jih predlaga skupina Nepovezanih poslancev. Nikakor pa ne amandma, ki
               ga predlagajo tri največje opozicijske poslanske skupine. Eno so pomembni, zelo
               pomembni vsebinski razlogi, ki bodo če že ne rečemo - onemogočili, pa vsaj zelo zelo
               bistveno okrnili vsebino nadzora. To je dejstvo. Kdor tega ne prizna, enostavno ne
               ve, kaj komisija za nadzor dela. Ne vem, kaj bo v amandmaju sprejeto.</p>
               <p>In drugo. Jaz bi le želel opozoriti, da smo z začetnimi idejami za spremembo tega
               zakona začeli na podlagi soglasja poslanskih skupin, da smo bili pooblaščeni, da
               skupaj sedemo, ob sodelovanju s komisijo pripravimo besedilo zakona in da smo to
               naredili in da je bil pred dobrim mesecem že en poskus treh koalicijskih poslanskih
               skupin, da vnese tako določbo, pa je na moje opozorilo iz naše poslanske skupine in
               ob soglasju vseh bilo praktično preko noči ugotovljeno, da je takšen amandma
               nesprejemljiv.</p>
               <p>Jaz, prosim, spomnite se na tisti čas in ugotovite, da je prav, da ste danes enakega
               mnenja in da amandmaja, ki ste ga vložili, ne podprete. Hvala.</p>
            </sp>
            <sp xml:id="SDZ4-Redna-29-2007-06-22.sp232">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Lahko preidemo na glasovanje. In sicer prvo bomo odločali o amandmaju
               Poslanke skupine Nepovezanih poslancev k 4. členu. Ob tem vas seveda opozarjam, da v
               kolikor bo amandma sprejet, postane amandma pod zaporedno število 2, torej amandma
               štirih vladajočih strank, brezpredmeten. Glasujemo. Prekinjam. Kolega Školč, imate
               besedo. Izvolite!</p>
            </sp>
            <sp xml:id="SDZ4-Redna-29-2007-06-22.sp233">

               <speaker>JOŽEF ŠKOLČ:</speaker>

               <p>Rad bi obrazložil glas. Mislim, da je to mogoče.</p>
            </sp>
            <sp xml:id="SDZ4-Redna-29-2007-06-22.sp234">

               <speaker>PODPREDSEDNIK SAŠO PEČE:</speaker>

               <p>Možnost ste imeli vsi poslanci, dvakrat zaporedoma, ampak.</p>
            </sp>
            <sp xml:id="SDZ4-Redna-29-2007-06-22.sp235">

               <speaker>JOŽEF ŠKOLČ:</speaker>

               <p>Ne, gospod podpredsednik.</p>
            </sp>
            <sp xml:id="SDZ4-Redna-29-2007-06-22.sp236">

               <speaker>PODPREDSEDNIK SAŠO PEČE:</speaker>

               <p>Imate besedo. Izvolite prosim.</p>
            </sp>
            <sp xml:id="SDZ4-Redna-29-2007-06-22.sp237">

               <speaker>JOŽEF ŠKOLČ:</speaker>

               <p>Gospod predsednik, je razprava. Ni mogoče dvakrat zaporedoma obrazložiti glasu. Drugo
               je obrazložitev glasu. Jaz razumem proceduro tako, da je sedaj konec razprave in da
               lahko preidemo k obrazložitvam glasu.</p>
            </sp>
            <sp xml:id="SDZ4-Redna-29-2007-06-22.sp238">

               <speaker>PODPREDSEDNIK SAŠO PEČE:</speaker>

               <p>Kolega Školč, zdaj pa resnično. Ali ne poznate Poslovnika? Razpravo smo zaključili
               včeraj, danes sem odprl dva kroga obrazložitve glasu in noben od poslancev pred
               vami...</p>
            </sp>
            <sp xml:id="SDZ4-Redna-29-2007-06-22.sp239">

               <speaker>JOŽEF ŠKOLČ:</speaker>

               <p>... o amandmajih...</p>
            </sp>
            <sp xml:id="SDZ4-Redna-29-2007-06-22.sp240">

               <speaker>PODPREDSEDNIK SAŠO PEČE:</speaker>

               <p>... razpravljal, noben. Ampak je bila izključno obrazložitev glasu. Zato vam tokrat
               ne dam več besede. Šli bomo na glasovanje.</p>
            </sp>
            <sp xml:id="SDZ4-Redna-29-2007-06-22.sp241">

               <speaker>JOŽEF ŠKOLČ:</speaker>

               <p>To je - bom rekel nek popolni novum.</p>
            </sp>
            <sp xml:id="SDZ4-Redna-29-2007-06-22.sp242">

               <speaker>PODPREDSEDNIK SAŠO PEČE:</speaker>

               <p>Kolega Školč!</p>
            </sp>
            <sp xml:id="SDZ4-Redna-29-2007-06-22.sp243">

               <speaker>JOŽEF ŠKOLČ:</speaker>

               <p>Gospod podpredsednik!</p>
            </sp>
            <sp xml:id="SDZ4-Redna-29-2007-06-22.sp244">

               <speaker>PODPREDSEDNIK SAŠO PEČE:</speaker>

               <p>Nimate besede. Nadaljujemo, in sicer gremo na glasovanje. Izvolite, prosim! Navzočih
               je 59 poslank in poslancev. Za amandma je glasovalo 22, 35 proti.</p>
               <p><stage xml:id="SDZ4-Redna-29-2007-06-22.stage113">(Za je glasovalo 22.)</stage> <stage xml:id="SDZ4-Redna-29-2007-06-22.stage114">(Proti 35.)</stage></p>
               <p>Ugotavljam, da amandma ni sprejet.</p>
               <p>Zato prehajamo na odločanje o amandmaju poslanskih skupin SDS, NSi, SLS in DeSUS.
               Odpiram postopek za obrazložitev. Prosim za prijave. Besedo ima poslanec Marjan
               Drofenik. Izvolite! <stage xml:id="SDZ4-Redna-29-2007-06-22.stage115">(Se odpovedujete.)</stage> Besedo ima poslanec Zmago Jelinčič Plemeniti.
            </p>
            </sp>
            <sp xml:id="SDZ4-Redna-29-2007-06-22.sp245">

               <speaker>ZMAGO JELINČIČ PLEMENITI:</speaker>

               <p>Hvala lepa za besedo. Še enkrat bom povedal, da ta amandma, če ga sprejmemo, nas
               porine nazaj v leta prejšnjega tisočletja. To je sistem, po katerem nihče nima
               pravice vpogledati v to, kaj se dogaja. Jaz mislim, da ravno zdaj teče ena polemika,
               pri kateri se je pokazalo, kako zelo pomembno bi bilo, da lahko pogleda komisija v
               obstoječe in tekoče zadeve. Ravno zdaj, včeraj smo bili na televiziji, ko smo
               govorili o tej zadevi, in danes ne razumete več tega, kar je bilo včeraj povedano.
               Jaz se sprašujem, ali sploh kaj razumete pri teh zadevah. Res je, da kar se tiče
               obveščevalnih služb, te specifične zadeve, pa vendar vsaj verjemite tako, kot je
               Liberalna demokracija po padcu z oblasti cvilila in jokala zaradi sprejema
               Poslovnika, ki ga je ona sam vložila tako se bo lahko zgodilo vam, da ne boste mogli
               kontrolirati tistega, kar delajo tisti, ki so na oblasti. Ne dovolite tega, da bi
               sami sebi kratili pravice.</p>
               <p>Ne dovolite tega. Kajti, če enkrat izgubite pravice, jih je hudičevo težko pridobiti
               nazaj. Ponavadi jih pridobite potem, ko vas bo večina že izven parlamenta in ko boste
               potem po gostilnah jamrali in jokali, kakšni prasci so tisti tam gor, ker tega pa
               noben ne sme videti, niti slišali, dela se pa svinjarija po dolgem in po čez.</p>
               <p>Da se izognemo temu, vsaj temu, bodimo proti amandmaju, ki je vložen. Amandma ni
               pameten, amandma ni smiseln. Ne bom govoril o demokraciji, kajti to je za nekatere
               hruška, za nekatere pa krompir ampak še v zemlji.</p>
               <p>Tako, da smiselno je, da se ta zadeva ne podpre. Zagotovo jo boste podprli, ker to so
               vam rekli, da morate podpreti. Najbolje, da ne razmišljate o teh zadevah - samo
               pritisnite na tipko. Tako se bo pač zgodilo. Ampak nekaj pa nas bo takih, ki bomo
               proti temu amandmaju. In čez čas, ko vam bo voda tekla v grlo, takrat pa se spomnite,
               vendarle so imeli eni drugi prav. Hvala lepa.</p>
            </sp>
            <sp xml:id="SDZ4-Redna-29-2007-06-22.sp246">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Obrazložitev glasu. Poslanec Pavel Gantar, izvolite!</p>
            </sp>
            <sp xml:id="SDZ4-Redna-29-2007-06-22.sp247">

               <speaker>DR. PAVEL GANTAR:</speaker>

               <p>Hvala lepa gospod podpredsednik.</p>
               <p>Ta amandma je treba zavrniti. Hvala lepa.</p>
            </sp>
            <sp xml:id="SDZ4-Redna-29-2007-06-22.sp248">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Obrazložitev glasu - poslanec Jožef Školč.</p>
            </sp>
            <sp xml:id="SDZ4-Redna-29-2007-06-22.sp249">

               <speaker>JOŽEF ŠKOLČ:</speaker>

               <p>Hvala lepa, gospod podpredsednik.</p>
               <p>Štejem za vašo implicitno priznanje, da ste prej ravnali narobe, ko mi niste pustili
               obrazložiti glasu pri enem amandmaju, pri drugem mi pa to dovolite. Hvala lepa.</p>
               <p>Tisto, kar bi rad rekel, da, če bo ta amandma sprejet, je ogrožen ves dogovor, ki so
               ga parlamentarne skupine imele glede vprašanja nadzora nad varnostnimi službami.
               Ogrožen je tudi sistem sprotnega nadzora. Premeščen je na nadzor že končanih zadev,
               to je na tiste, tiste stvari, ki se sedaj dogajajo, bo eventualno lahko nadzirala
               parlamentarna komisija v naslednjem mandatu.</p>
               <p>To ni smisel dela naše parlamentarne komisije. Zato gospod podpredsednik, da ne bi še
               enkrat dvigoval roke, štejte, da če bo ta amandma sprejet, da naša poslanska skupina
               napoveduje 20 minutni odmor za to, da se sami med sabo in po potrebi tudi z drugimi,
               ki štejejo to rešitev za problematično, dogovorimo, kako ravnati naprej. Hvala
               lepa.</p>
            </sp>
            <sp xml:id="SDZ4-Redna-29-2007-06-22.sp250">

               <speaker>PODPREDSEDNIK SAŠO PEČE:</speaker>

               <p>Želi še kdo obrazložiti svoj glas? Odpiramo postopek. Ponovno, drugič. Prosim vse, ki
               imate to željo, da ne bo potrebno tako kot prej, tretjič, četrtič in podobno.
               Izvolite! Besedo ima poslanec Bogdan Barovič.</p>
            </sp>
            <sp xml:id="SDZ4-Redna-29-2007-06-22.sp251">

               <speaker>BOGDAN BAROVIČ:</speaker>

               <p>Hvala lepa. Kolegice in kolegi! V primeru, da bo ta amandma sprejet, vnaprej
               napovedujem oziroma predlagam uskladitveni amandma. Kajti vsebina ne bo več ista.
               Uskladitveni amandma pa govori o tem, da ne bo naslov dokumenta Zakon o spremembah in
               dopolnitvah zakona o parlamentarnem nadzoru obveščevalnih in varnostih služb, temveč
               Zakon o spremembah in dopolnitvah zakona o arhivskem nadzoru. To drži in to je
               pribito.</p>
            </sp>
            <sp xml:id="SDZ4-Redna-29-2007-06-22.sp252">

               <speaker>PODPREDSEDNIK SAŠO PEČE:</speaker>

               <p>Za vas kolega Barovič, za kolega Školča in vse tiste, ki še mislite razpravljati o
               uskladitvenem amandmaju, jaz vas bom potem, ko bo Državni zbor videl, ali bo amandma
               sprejet ali ne, pozval kvalificirane predlagatelje. Takrat bo pravi moment, da
               napovedujete nadaljnje korake. Zato iz tega mesta v tem trenutku ne morem upoštevati
               vaših napovedi.</p>
               <p>Besedo ima poslanec Dušan Kumer.</p>
            </sp>
            <sp xml:id="SDZ4-Redna-29-2007-06-22.sp253">

               <speaker>DUŠAN KUMER:</speaker>

               <p>Hvala za besedo. Spoštovane kolegice in kolegi! Sedaj imam drug predlog, da pa
               svojega amandmaja, ki ste ga vložili, ne podprete. Bom poskušal na praktičen način
               vam razložiti. Če sprejmemo ta amandma, zares ta komisija nima več nobenega smisla.
               Ker od jutri naprej bo lahko direktor Sove rekel, da so vse zadeve še nedokončane, so
               razlogi zato, da ni nadzora in mi ne bomo imeli ali ne bomo imeli česa
               nadzorovati.</p>
               <p>Isto velja za vojaško obveščevalno službo in isto velja za varnostni del
               kriminalistične službe. Zato še enkrat apeliram na vas. Ne vem, zakaj sami sebi
               jemljemo to pristojnost in to možnost za učinkovit in normalen nadzor. Ne vem,
               zakaj.</p>
               <p>Ker to je eden redkih zakonov, ki je zakon, ki ga bomo sprejeli in ki ga moramo mi
               izvajati. Povejte še en zakon, ki smo ga sprejeli in ga moramo mi od A do Ž izvajati.
               Gre za zakon o parlamentarnem nadzoru nad obveščevalnimi varnostnimi službami. In
               preprosto ne razumem tega razloga zakaj ste proti temu nadzoru. Potem predlagam, da
               glasujemo o tem, da ukinemo ta zakon o parlamentarnem nadzoru.</p>
               <p>In lahko druge institucije legitimne, legalni organi, ki so v državi vršijo ta
               nadzor. In pritegujem kolegu Baroviču, da napišemo nov zakon o nadzoru arhivskega
               gradiva v Arhivu Slovenije. S tem se pa strinjam.</p>
            </sp>
            <sp xml:id="SDZ4-Redna-29-2007-06-22.sp254">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Milan Cvikl. Izvolite!</p>
            </sp>
            <sp xml:id="SDZ4-Redna-29-2007-06-22.sp255">

               <speaker>MAG. MILAN M. CVIKL:</speaker>

               <p>Spreminjanje Poslovnika Državnega zbora in pa spreminjanje Zakona o spremembah in
               dopolnitvah zakona o parlamentarnem nadzoru obveščevalnih varnostnih služb sta
               povezani dejanji.</p>
               <p>Najmanj, kar bi se morali poslanci vladajoče koalicije zavedati, če boste ta zakon
               sprejeli, bo v tej alineji ta zakon v nasprotju z 32. členom Poslovnika, ki pravi, da
               se v Državnem zboru ustanovijo delovna telesa za spremljanje stanja na posameznih
               področjih. In bomo upoštevaje stališče Zakonodajno-pravne službe za neko podobno
               zgodbo Komisije za nadzor proračuna in drugih javnih financ pač morali očitno
               uporabljati to določbo.</p>
               <p>Tako da vam, poslanci vladajoče koalicije, četudi je to v nasprotju z gentlemanskimi
               in siceršnjimi dogovori, toplo priporočam, da tega amandmaja ne sprejmete. Kaže pa ta
               poskus in tole sprenevedanje z včerajšnjim amandmajem na to, da ne želite, da bi
               resnično imeli v Sloveniji poln parlamentarni nadzor, bodisi nad obveščevalnimi in
               varnostnimi službami bodisi nad drugimi področji.</p>
               <p>In obžalujem to zato, ker mislim, da smo vsi člani Državnega zbora, ne pa te ali one
               koalicije ali opozicije v prvi vrsti. Zato predlagam, da ta amandma zavrnemo. Če pa
               ne, pa še zmeraj velja 32. člen Poslovnika. Hvala lepa.</p>
            </sp>
            <sp xml:id="SDZ4-Redna-29-2007-06-22.sp256">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo ima poslanec Rudolf Moge.</p>
            </sp>
            <sp xml:id="SDZ4-Redna-29-2007-06-22.sp257">

               <speaker>RUDOLF MOGE:</speaker>

               <p>Hvala lepa, gospod podpredsednik. Spoštovane kolegice in kolegi! Sam nameravam ta
               amandma zavrniti. Če bomo ta amandma sprejeli še enkrat povem, ne vem, zakaj kljub
               mnenju Zakonodajno-pravne službe Državnega zbora sami sebe omejujemo na tak nivo, da
               res lahko pregledujemo samo še stare zadeve. Se pravi, da lahko gremo tiste zadeve
               pregledovati, ki niso več tekoče in so v arhivih. Ne vem, zakaj. Enega argumenta
               nisem slišal, zakaj.</p>
               <p>Ali hoče ta Državni zbor napraviti to, kar se je do zdaj pokazalo, da ta Državni zbor
               ni imel tudi ne dovolj pristojnosti za nepravilnosti, ki so se pokazale v
               obveščevalnih službah? Ali ni to dovolj velika šola za nas? Ali ne bi bilo dobro, da
               bi imeli pristojnosti, na podlagi katerih bi lahko poslanci prišli in zahtevali
               določene stvari, ne pa da celotna komisija pride, se usede v sprejemnico predstojnika
               te službe, pa reče, to, to in to so nezaključene zadeve, pojdite, lahko gremo v
               arhiv, pa si bomo pogledali samo še te stvari če nekoliko parafraziram.</p>
               <p>Če hoče parlament imeti tak nadzor potem oprostite, ne vidim nobenega smisla, da bi
               sodeloval v takem nadzoru. Meni se zdi tak nadzor če parafraziram približno nekaj
               podobnega, kot da bi me nekdo povabil na jadralno regato in bi mi dal jadrnico brez
               jader in bi se jaz lahko v tak čoln usedel, vendar ne bi bil pri zdravi pameti.</p>
               <p>In tudi tisti, ki jim je naklonil Državni zbor to čast, da smo lahko ta posel
               opravljali - moralo nas je glasovati 46, da smo sploh ta mandat dobili - bi morali
               imeti toliko zaupanja v nas, poslance, da smo to zadevo v redu opravljali in da smo
               delali v dobro te države.</p>
               <p>Če bomo pa ta amandma sprejeli - ne vem - kdo hoče v tej državi še hujšo situacijo,
               kot je sedaj.</p>
            </sp>
            <sp xml:id="SDZ4-Redna-29-2007-06-22.sp258">

               <speaker>PODPREDSEDNIK SAŠO PEČE:</speaker>

               <p>Hvala lepa. Besedo ima poslanec Anton Anderlič. Izvolite!</p>
            </sp>
            <sp xml:id="SDZ4-Redna-29-2007-06-22.sp259">

               <speaker>ANTON ANDERLIČ:</speaker>

               <p>Ko sem prvič prebral ta amandma, sem mislil, da se nanaša na to, da bo direktor lahko
               preprečil pooblaščenemu nadzorniku iz Kabineta predsednika Vlade, da pregleduje razne
               arhive, pregleduje sezname agentov in podobno. Potem sem pa videl, da se že tako ali
               tako logične omejitve, ki so potrebne za to, da se ti agenti zaščitijo pravzaprav
               nanašajo na komisijo, ki naj bi to nadzirala. Nadzora nikoli ni dovolj.</p>
               <p>In reči, da je smiselno nekaj omejiti, ne pa reči, da je smiselno nekaj kontrolirati
               zato, ker smo za to postavljeni, zato, ker smo od teh državljanov in državljank
               izvoljeni, to je sprevrnjena logika. Je nesprejemljiva. Mi moramo omogočiti prav vsak
               korak, ki bo prispeval k temu, da se bodo nadzirale vse stvari.</p>
               <p>Jaz upam, da nobeden ne misli, da jaz hočem, da bi parlament vpogledal v seznam
               sodelavcev. To se da z mehanizmi zakritja zagotoviti.</p>
               <p>Ampak, tako kot so službe organizirane in kot je prav, da delajo tako za domačo kot
               mednarodno javnost tajno, učinkovito, da resnično tudi kakšne dokumente, kakšne
               podatke pridobijo, da je tudi na drugi strani pooblastilo Državnega zbora in
               odgovornost zaupanje poslancem, da bodo s tretjimi očmi znali kontrolirati,
               preverili, ali gre za uporabljanje pooblastil na pravi način skladno z zakonom ali
               gre za uporabo tudi teh posebnih metod in sredstev v skladu z zakonom in konec koncev
               tudi uporabo denarja v te namene. In zato je ta amandma resnično, resnično korak v
               zgodovino.</p>
            </sp>
            <sp xml:id="SDZ4-Redna-29-2007-06-22.sp260">

               <speaker>PODPREDSEDNIK SAŠO PEČE:</speaker>

               <p>Hvala lepa. Želi še kdo obrazložiti svoj glas? Ne. Potem prehajamo na glasovanje o
               amandmaju k 4. členu, podanemu v proceduro s strani SDS-a, NSi-ja, SLS-a in Poslanske
               skupine DeSUS. Glasujemo. Navzočih je 62 poslank in poslancev. Za je glasovalo 33,
               proti 29.</p>
               <p><stage xml:id="SDZ4-Redna-29-2007-06-22.stage116">(Za je glasovalo 33.)</stage> <stage xml:id="SDZ4-Redna-29-2007-06-22.stage117">(Proti 29.)</stage></p>
               <p>Ugotavljam, da je amandma sprejet.</p>
               <p>Torej, v drugi obravnavi smo imeli en sprejet amandma k 4. členu dopolnjenega
               predloga zakona, zato kvalificirane predlagatelje sprašujem, ali nameravajo k temu
               členu vložiti amandmaje? Kolega Školč, imate besedo!</p>
            </sp>
            <sp xml:id="SDZ4-Redna-29-2007-06-22.sp261">

               <speaker>JOŽEF ŠKOLČ:</speaker>

               <p>Hvala lepa, gospod podpredsednik. Predlagam tako, kot sem rekel prej, da date
               poslanski skupini LDS 30 minut odmora zato, da premislimo, kako in s kom lahko
               vložimo amandma za tretjo obravnavo. Prosim, če nam to omogočite.</p>
            </sp>
            <sp xml:id="SDZ4-Redna-29-2007-06-22.sp262">

               <speaker>PODPREDSEDNIK SAŠO PEČE:</speaker>

               <p>Kolega Pavel Gantar, mislim, da ste enako hoteli tudi v vašem imenu? Sejo bomo
               prekinili in jo nadaljevali ob 16 uri in 45 minut.</p>
               <stage xml:id="SDZ4-Redna-29-2007-06-22.stage118">(Seja je bila prekinjena ob 16.45 uri in se je nadaljevala ob 16.46.)</stage>
            </sp>
            <sp xml:id="SDZ4-Redna-29-2007-06-22.sp263">

               <speaker>PODPREDSEDNIK SAŠO PEČE:</speaker>

               <p>Spoštovane poslanke, poslanci! Prosim, da zasedete svoja mesta. Pričeli bomo s prej
               prekinjeno sejo Državnega zbora. Kolega Školč, izvolite!</p>
            </sp>
            <sp xml:id="SDZ4-Redna-29-2007-06-22.sp264">

               <speaker>JOŽEF ŠKOLČ:</speaker>

               <p>Hvala lepa. Spoštovani kolegi, spoštovane kolegice! Odmor 30-ih minut smo izkoristili
               tudi zato, da smo se skupaj z vodji poslanskih skupin Socialnih demokratov, SNS in
               Nepovezanih poslancev dogovorili za skupen predlog, da premislimo o amandmaju, ga
               vložimo in popravimo situacijo, ki je nastala s tem glasovanjem.</p>
               <p>Osnutek takega amandmaja bo v našem imenu vložil kolega Gantar. Menimo pa, da je to
               le potrebno prediskutirati tudi z drugimi poslanskimi skupinami glede na to, da je to
               skupni projekt tako sprememb Poslovnika, kot sprememb zakona. Zato menimo, da je
               treba to situacijo izkoristiti zato, da te amandmaje natančno premislimo in
               dogovorimo in predlagamo preložitev tako odločanja o tej točki, kot posledično glede
               na čas, ki bom rekel, v tem zboru zmanjkuje eni od poslanskih skupin, tudi glasovanje
               o Poslovniku na julijski sejo. V načelu se s tem strinja tudi predsednik Državnega
               zbora. Hvala lepa.</p>
            </sp>
            <sp xml:id="SDZ4-Redna-29-2007-06-22.sp265">

               <speaker>PODPREDSEDNIK SAŠO PEČE:</speaker>

               <p>Hvala vam. Dovolite, da ponovim, torej, štiri poslanske skupine so vložile amandma za
               tretjo obravnavo. Kolega Školč, vi pa predlagate, da Državni zbor odloči, da se
               obravnava, tretja obravnava preloži na naslednjo redno sejo. Samo te točke, kolega
               Školč. Kolega Školč, ali lahko ponovite predlog sklepa, prosim?</p>
            </sp>
            <sp xml:id="SDZ4-Redna-29-2007-06-22.sp266">

               <speaker>JOŽEF ŠKOLČ:</speaker>

               <p>Gospod podpredsednik, najprej bi vas prosil, da glasujemo o tem, da se ta točka
               prekine in da se tretja obravnava in odločanje o zakonu opravi na julijski seji,
               pika. Potem pa verjetno boste morali ponovno sprejeti ustrezen sklep tudi za
               preložitev odločanja o Poslovniku na julijsko sejo. Hvala lepa.</p>
            </sp>
            <sp xml:id="SDZ4-Redna-29-2007-06-22.sp267">

               <speaker>PODPREDSEDNIK SAŠO PEČE:</speaker>

               <p>Torej, v skladu s 74. členom Poslovnika ima vsaka poslanska skupina možnost, da se
               opredeli do proceduralnega predloga v roku treh minut. Kolega Pavel Gantar,
               izvolite!</p>
            </sp>
            <sp xml:id="SDZ4-Redna-29-2007-06-22.sp268">

               <speaker>DR. PAVEL GANTAR:</speaker>

               <p>V imenu Poslanske skupine Nepovezanih poslancev bomo podprli ta predlog. Hkrati pa
               kot je že najavljeno v imenu štirih poslanskih skupin, Poslanske skupine Nepovezanih
               poslancev, Poslanskega kluba Liberalne demokracije Slovenije, Poslanske skupine
               Socialnih demokratov in Poslanske skupina Slovenske nacionalne stranke vlagamo že
               napovedani amandma k temu 4. členu.</p>
            </sp>
            <sp xml:id="SDZ4-Redna-29-2007-06-22.sp269">

               <speaker>PODPREDSEDNIK SAŠO PEČE:</speaker>

               <p>Dobro. Lahko preidemo na glasovanje o proceduralnem predlogu, ki ga je predlagal
               kolega Školč, da se preloži na naslednjo redno sejo? Glasujemo. Navzočih je 62
               poslank in poslancev, za je glasovalo 62, proti nihče.</p>
               <p><stage xml:id="SDZ4-Redna-29-2007-06-22.stage119">(Za je glasovalo 62.)</stage> <stage xml:id="SDZ4-Redna-29-2007-06-22.stage120">(Proti nihče.)</stage></p>
               <p>Odločanje smo preložili na naslednjo redno sejo.</p>
               <p>S tem se razumeva, da je pod to sejo točka zaključena.</p>
               <p>Mi pa nadaljujemo s prekinjeno <title xml:id="SDZ4-Redna-29-2007-06-22.title50">20. točko dnevnega reda,</title> to z <title xml:id="SDZ4-Redna-29-2007-06-22.title51">obravnavo
                  Predloga sprememb in dopolnitev Poslovnika Državnega zbora.</title> Ker v drugi
               obravnavi amandmaji k dopolnjenmu predlogu akta niso bili vloženi, amandmajev v
               tretji obravnavi ni možno vlagati. Zato prehajamo na odločanje o predlogu akta. Na
               podlagi petega odstavka 140. člena Poslovnika zbora vas obveščam, da me
               Zakonodajno-pravna služba oziroma Vlada Republike Slovenije nista opozorili, da bi
               bil zaradi amandmajev, sprejetih na matičnem delovnem telesu, predlog akta
               neusklajen. Ob tem vas želim opozoriti, da bomo na podlagi 94. člena Ustave spremembe
               in dopolnitve Poslovnika zbora sprejeli, če bosta zanje glasovali dve tretjini
               navzočih poslancev. K proceduralnemu predlogu pa se je prijavil kolega Tanko.
               Izvolite!</p>
            </sp>
            <sp xml:id="SDZ4-Redna-29-2007-06-22.sp270">

               <speaker>JOŽE TANKO:</speaker>

               <p>Hvala za besedo. Glede na to, da sta oba akta zakon in Poslovnik vezana v skladu z
               dogovorom, ki je bil dosežen med poslanskimi skupinami, predlagam, da se odločanje o
               aktu preloži na naslednjo sejo.</p>
            </sp>
            <sp xml:id="SDZ4-Redna-29-2007-06-22.sp271">

               <speaker>PODPREDSEDNIK SAŠO PEČE:</speaker>

               <p>Dobro, tudi ta proceduralni predlog je bila jasen. Predlagam, da se Državni zbor o
               njem odloči. Glasujemo. Navzočih je 62 poslank in poslancev. Za je glasovalo 60, kar
               pomeni, da je proceduralni predlog sprejet.</p>
               <p><stage xml:id="SDZ4-Redna-29-2007-06-22.stage121">(Za je glasovalo 60.)</stage> <stage xml:id="SDZ4-Redna-29-2007-06-22.stage122">(Proti nihče.)</stage></p>
               <p>S tem točko dnevnega reda za to sejo zaključujem.</p>
               <p>Zaključujem tudi 29. sejo Državnega zbora Republike Slovenije.</p>
               <p>Lep dan naprej!</p>
               <stage xml:id="SDZ4-Redna-29-2007-06-22.stage123">(Seja je bila končana 22. junija 2007 ob 16.53.)</stage>
            </sp>
         </div>
      </body>
   </text>
</TEI>