<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ4-Redna-11-2005-11-24">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|2E882CA3DFE91CEEC12570CA0042BBB9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=2E882CA3DFE91CEEC12570CA0042BBB9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Redna-11-2005-11-24.DZ" n="11">
               <name>Redna</name>
               <date when="2005-11-24"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Redna-11-2005-11-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 11. seje</stage>
            <stage type="date">(24. november 2005)</stage>
            <stage type="chairman">Sejo je vodil France Cukjati, predsednik državnega zbora.</stage>
            <stage type="time">Seja se je pričela ob 10.01 uri. </stage>


            <sp xml:id="SDZ4-Redna-11-2005-11-24.sp1">

               <speaker>PREDSEDNIK FRANCE CUKJATI:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam
               nadaljevanje 11. seje državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: dr. Marko Pavliha, Miro Petek, Bogdan Barovič, Maria Pozsonec,
               Ivan Jelen, Mojca Kucler Dolinar in Feri Horvat.</p>
               <p>Prehajamo na <title>20. TOČKO DNEVNEGA REDA - OBRAVNAVO POROČILA O DELU KOMISIJE ZA
                  PREPREČEVANJE KORUPCIJE OD 1. OKTOBRA 2004 DO 23. MAJA 2005.</title>
               </p>
               <p>Poročilo je v obravnavo državnemu zboru predložila komisija za preprečevanje
               korupcije. Besedo dajem predsedniku komisije za preprečevanje korupcije za dopolnilno
               obrazložitev poročila. Gospod predsednik Drago Kos, imate besedo, izvolite.</p>
            </sp>
            <sp xml:id="SDZ4-Redna-11-2005-11-24.sp2">

               <speaker>DRAGO KOS:</speaker>

               <p>Hvala lepa, gospod predsednik. Spoštovane poslanke in spoštovani poslanci! Komisija
               za preprečevanje korupcije je pričela z delom 1. oktobra 2004. Zakon o preprečevanju
               korupcije pa določa, da vam moramo posredovati poročilo o delu v prejšnjem letu do
               konca maja tekočega leta. Ker bi vam takšno poročilo o začetku našega dela ne
               povedalo skorajda ničesar o vsebinskih problemih, s katerimi smo se srečevali, in o
               rezultatih, ki smo jih dosegli, smo vam posredovali poročilo za obdobje od 1. oktobra
               do 23. maja 2005. To bo omogočalo danes bolj kvalitetno, predvsem pa bolj vsebinsko
               debato, in bo pomagalo odpraviti tudi marsikatero napačno razumevanje dela naše
               komisije.</p>
               <p>Institucija, katere poročilo danes sprejemamo, se imenuje komisija za preprečevanje
               korupcije. Kot izhaja že iz njenega imena, to ni organ za pregon korupcije, ampak za
               njeno preprečevanje. Republika Slovenija gotovo ni država, ki bi poleg policije
               potrebovala še en organ s policijskimi pooblastili, to zaenkrat gotovo še velja.
               Primarno preprečevanje družbeno deviantnih ravnanj, ki mu mora samo v najhujših
               primerih slediti tudi represiven nastop države, sodobne sociološke in kriminološke
               teorije že kar nekaj desetletij štejejo za absolutno predpostavko za uspešno
               obvladovanje družbeno negativnih pojavov. Temu že kar nekaj časa sledi tudi Republika
               Slovenija, tako na zakonodajni, predvsem s sprejetjem vrste resolucij z nacionalnimi
               preventivnimi programi na različnih področjih, kot tudi institucionalni ravni, z
               ustanavljanjem raznih preventivnih mehanizmov, recimo svet za vzgojo in varnost v
               cestnem prometu, urad za preprečevanje pranja denarja in podobno. In normalno je, da
               je do tega prišlo tudi na področju obvladovanja korupcije, ki je za vsako
               demokratično družbo še posebej nevarna zaradi tega, ker jo razjeda od znotraj. Zaradi
               tega je bila sprejeta nacionalna protikorupcijska strategija v obliki resolucije za
               preprečevanje korupcije v Republiki Sloveniji in zaradi tega je bila ustanovljena
               komisija za preprečevanje korupcije kot organ, ki naj poskrbi predvsem za troje: za
               uresničevanje te strategije, za dvig integritete delovanja vseh državnih institucij z
               uvedbo načrtov integritete in za uveljavitev pravila konfliktov interesov za ljudi,
               ki v državi razpolagajo z najmočnejšimi pooblastili, se pravi, za njene funkcionarje.
               Predpostavka takšnega delovanja je zelo preprosta: če uspemo vnaprej odpraviti
               okoliščine in pogoje bodisi v zakonodaji bodisi pri njeni praktični implementaciji,
               ki pogojujejo nastanek in razvoj korupcije, če dvignemo integriteto slovenskih javnih
               uslužbencev do nivoja, ko jim bo odvratna že samo misel na morebitno neetično, kaj
               šele nezakonito ravnanje, in če uspemo slovenske funkcionarje prepričati, da zaradi
               tega, ker so funkcionarji, za njih veljajo najstrožje etične norme glede njihovega
               uradnega delovanja in glede njihovih poslovnih odnosov z državo, potem bo korupcije v
               tej državi manj, zmanjšala se bo škoda, ki jo povzroča, in manj bo dela za državno
               represijo. Če povem v obliki znanega rekla, gotovo je bolje preprečiti kot
               zdraviti.</p>
               <p>Spoštovane poslanke, spoštovani poslanci, da ne bi ponavljal vsebine poročila, ki vam
               je na razpolago že dolgo, od meseca maja, v pisni obliki, bi rad povedal le
               naslednje. Komisija je bila na začetku delovanja podvržena vsem tistim zahtevam, ki
               spremljajo ustanovitev novega organ, in vrsti formalnostim, ki jih zahteva zakon o
               preprečevanju korupcije predvsem v obliki ustvarjanja osnovnih baz podatkov, ki jih
               uporablja za vsebinsko delo. Sistem je sedaj vzpostavljen, veliko časa na
               formalnostih ne bo potrebno več izgubljati. Je pa komisija do sedaj opravljala vrsto
               pomembnih nalog, tudi vsebinske narave, med katerimi velja zagotovo posebej
               izpostaviti sprejetje akcijskega načrta za uresničitev nacionalne protikorupcijske
               strategije na začetek njegovega uresničevanja. Sprejetje 88 pojasnil in 32 načelnih
               mnenj, s katerimi smo v oblik konkretnih odgovorov najrazličnejšim državnim organom,
               tudi ministrstvom, lokalnim skupnostim in državljanom poskušali razložiti vsebino
               veljavnih etičnih standardov pri njihovem delu in doseči njihovo spoštovanje. Omeniti
               velja usposabljanje 239 slovenskih javnih uslužbencev in funkcionarjev in 138
               njihovih organov za uvedbo načrtov integritete in podobno. Kljub dejstvu, da je
               organ, o katerem govorimo danes, organ za preprečevanje korupcije in lahko sprejema
               samo načelna mnenja o tem, ali je določeno ravnanje takšno, kot ga prepoveduje zakon
               o preprečevanju korupcije, so državljanke in državljani Slovenije to institucijo
               vzeli za svojo, tudi ko gre za čisto konkretna ravnanja, ki imajo včasih tudi znake
               kaznivih dejanj. Na nas sta se v tem času obrnila kar 302 prijavitelja. Prijavitelji
               sicer zelo dobro vedo, da komisija nima preiskovalnih pooblastil, a so kljub temu
               prijavili vrsto zadev, ki bodo tej državi, če bodo postopki izpeljani do konca,
               prihranili nekaj milijard tolarjev v obliki poročil za različna oškodovanja, do
               katerih je prišlo s koruptivnimi ravnanji. O teh zadevah komisija nikoli ni in ne bo
               govorila zelo na glas, razen tam, kjer so zadeve odkrili mediji in o njih že
               poročali. Pa ne zato, ker bi kaj prikrivali, ampak zaradi tega, da ne bi s
               prezgodnjim omenjanjem podrobnosti škodili bodočim policijskim in sodnim preiskavam
               in da nebi škodili osebnemu imenu in integriteti tistih, za katere bi se v postopkih
               izkazalo, da so nedolžni. Kljub temu ni organa v tej državi, kateremu bi državljanke
               in državljani ne glede na njihov ekonomski, socialni in politični položaj zaupali
               takšno število prijav potencialnega koruptivnega ravnanja tudi najvišjih
               predstavnikov države in voditeljev najrazličnejših družbenih skupin. Če samo na
               splošno omenim nekatere pomembnejše vsebinske zadeve, s katerimi smo se pri našem
               delu ukvarjali in jih ovrednotili, moram gotovo omeniti manipulacijo v javnih zavodih
               z namenom umetnega dvigovanja plač, nezakonito financiranje državnih organov,
               nedopustno poslovno povezovanje med nadzornimi in upravnimi organi v gospodarskih
               družbah, sprejemanje daril v obliki plačevanja raznih potovanj, pogostitev subjektov,
               ki poslujejo po predpisih o javnih naročilih, s strani njihovih izvajalcev del,
               uporaba službenih sredstev za delo v javnih zavodih v zasebno korist, sprejemanje
               neprimernih daril s strani novinarjev, pa tudi drugih iz posameznih kategorij,
               dajanje kreditov zadolženih gospodarskih družb svojim vodstvenim strukturam,
               zaposlovanje sorodnikov in podobno.</p>
               <p>S svojim delom smo kljub naštetim polenom, ki so nam jih ves čas vztrajno metali pod
               noge v obliki zmanjševanja razpoložljivih finančnih sredstev, groženj v smeri
               zmanjševanja plač funkcionarjev komisije, grožnja z ukinitvijo, včasih tudi v obliki
               načrtne diskreditacije komisije, njenih članov, dokazali, da lahko v Republiki
               Sloveniji uspešno deluje tudi državni organ, ki ga tako čisto zares ne mara nihče,
               razen večine državljank in državljanov tudi zaradi tega, ker so skozi naše delo lahko
               ugotovili, da ni razloga, da etične in pravne norme, ki jih sprejema ta država, ne bi
               veljale za vse, brez izjem. Hvala lepa.</p>
            </sp>
            <sp xml:id="SDZ4-Redna-11-2005-11-24.sp3">

               <speaker>PREDSEDNIK FRANCE CUKJATI:</speaker>

               <p>Hvala gospodu Kosu. Poročilo je obravnavala komisija po zakonu o preprečevanju
               korupcije kot matično delovno telo. Prosim predsednico komisije, gospo Barbaro
               Žgajner Tavš, da predstavi poročilo komisije. Prosim.</p>
            </sp>
            <sp xml:id="SDZ4-Redna-11-2005-11-24.sp4">

               <speaker>BARBARA ŽGAJNER TAVŠ:</speaker>

               <p>Hvala lepa, gospod predsednik. Spoštovane kolegice, spoštovani kolegi in tudi ostali
               prisotni v dvorani. Dovolite mi, da kot poročevalka matičnega delovnega telesa, to je
               komisija državnega zbora po zakonu o preprečevanju korupcije, predstavim poročilo
               državnozborske komisije, ki je poročilo o delu komisije za preprečevanje korupcije
               prejela v obravnavo 2. julija 2005.</p>
               <p>Predsednik komisije za preprečevanje korupcije je na podlagi 13. člena zakona o
               preprečevanju korupcije z dopisom z dne 31.5.2005 posredoval poročilo o delu komisije
               za preprečevanje korupcije za obdobje od 1.10.2004 do 23.5.2005. Predsednik državnega
               zbora je poročilo na podlagi drugega odstavka 41. člena poslovnika Državnega zbora
               Republike Slovenije posredoval v obravnavo komisiji državnega zbora po zakonu o
               preprečevanju korupcije 2.6.2005. Komisija po zakonu o preprečevanju korupcije je na
               svoji 4. redni seji dne 5. julija, obravnavala omenjeno poročilo. Na sejo komisije je
               bil vabljen tudi predsednik komisije za preprečevanje korupcije, gospod Drago Kos. Ob
               tem je predsednik komisije predstavil poročilo komisije s poudarkom na nadzoru nad
               premoženjskim stanjem funkcionarjev, nadalje izpostavil vrsto dvomov in vprašanj
               glede konkretnih težav, ki so jih ugotovile predvsem lokalne skupnosti pri
               uveljavljanju z zakonom predpisane nezdružljivosti funkcij. Nadalje je na podlagi
               četrtega odstavka 25. člena zakona o preprečevanju korupcije komisija predpisala tudi
               način razpolaganja z darili in vodenje seznama daril ter druga izvedbena vprašanja v
               zvezi z omejitvami in dolžnostmi pri sprejemanju daril; se ukvarjala z omejitvami pri
               poslovanju, z načrti integritete, ki jih morajo sprejeti vsi državni organi in organi
               lokalnih skupnosti, in na podlagi tega pripravila in objavila smernice za izdelavo
               načrtov integritete.</p>
               <p>Komisija je prav tako na podlagi 37. člena poslovnika komisije za preprečevanje
               korupcije 2. februarja 2005 sprejela akcijski načrt uresničevanje resolucije o
               preprečevanju korupcije v Republiki Sloveniji. Po koncu podane predstavitve s strani
               predsednika komisije člani državnozborske komisije na podano poročilo niso imeli
               pripomb. Na seji je naša komisija, torej državnozborska komisija, sprejela sklep, ki
               se glasi - pa mi dovolite, da ga preberem v celoti: <q>"Na podlagi prvega odstavka 13.
               člena zakona o preprečevanju korupcije komisija po zakonu o preprečevanju korupcije
               Državnemu zboru republike Slovenije predlaga v obravnavo navedeno poročilo ter
               predlaga, da Državni zbor Republike Slovenije sprejme naslednji sklep. Državni zbor
               Republike Slovenije se je seznanil s poročilom o delu komisije za preprečevanje
               korupcije za obdobje od 1.10.2004 do 23.5.2005."</q></p>
               <p>Spoštovane kolegice in kolegi! S tem sem zaključila s predstavitvijo v imenu
               matičnega delovnega telesa. Za pozornost se vam zahvaljujem.</p>
            </sp>
            <sp xml:id="SDZ4-Redna-11-2005-11-24.sp5">

               <speaker>PREDSEDNIK FRANCE CUKJATI:</speaker>

               <p>Hvala gospe Barbari Žgajner Tavš. Sledi predstavitev stališč poslanskih skupin. Mag.
               Franc Žnidaršič bo predstavil stališče poslanske skupine DeSUS. Izvolite.</p>
            </sp>
            <sp xml:id="SDZ4-Redna-11-2005-11-24.sp6">

               <speaker>MAG. FRANC ŽNIDARŠIČ:</speaker>

               <p>Spoštovani predsednik, kolegice in kolegi! Naša poslanska skupina načeloma podpira
               vsako komisijo, ki se bo ukvarjala s preprečevanjem korupcije, pri tem seveda
               razumemo delo komisije kot neodvisno in kot neodvisno komisijo. Pred nami je prvo
               poročilo te komisije za čas od oktobra do skoraj konca maja meseca. Iz poročila
               sledi, da je komisija sledila delovanju, kot je določeno z zakonom o njeni
               ustanovitvi, in iz poročila je razvidno tudi, kaj vse je v tem obdobju storila.
               Izkazalo se je, da je odziv prizadetih oziroma obravnavanih funkcionarjev, ki naj bi
               prijavili svoje premoženje, kar dober. Zataknilo se je na lokalni ravni, ko je šlo za
               svetniške prijave itn., kjer je prišlo do neke vrste upora zaradi zahteve, da oddajo
               podatke o svojem materialnem stanju. Nekateri so se uprli tako, da so zapustili
               oziroma odstopili od svojega mandata, nekateri niso oddali svojih podatkov, ampak
               očitki ne gredo komisiji, pač pa zakonskim določbam, ki so zajele v tako širokem
               območju ljudi, ki naj bi zapadli neposredni kontroli na tem področju. Mislimo, da je
               komisija korektno zapisala svoje delovanje v tem času, da je delovala v vseh smereh,
               ki so določene z zakonom, in svoje delo glede na objektivne pogoje in zakonske
               omejitve korektno opravila.</p>
               <p>Nam se zdi pomemben tisti del delovanja komisije, ki je bil usmerjen v mednarodno
               povezovanje, kajti izkazalo se je, da komisija svoje delovanje razvije v pravo smer,
               ki je ponekod drugje zunaj naših meja že uveljavljena. Brez dvoma je v naši družbi
               korupcija prisotna. Prav je, da imamo tak ali drugačen neodvisen organ, ki se bo s
               tem ubadal. S tega vidika sprejemamo poročilo, torej prvo poročilo komisije, ki ga
               imamo pred seboj, kot korektno, povzelo je vsebino, prikazano je stanje na tem
               področju, nakazane so nadaljnje poti razvoja stvari. Ob določenih spremembah zakona
               bi lahko v prihodnje od take komisije pričakovali kaj več. Naša skupina smatra, da je
               poročilo korektno in ga kot takega sprejema. Hvala lepa.</p>
            </sp>
            <sp xml:id="SDZ4-Redna-11-2005-11-24.sp7">

               <speaker>PREDSEDNIK FRANCE CUKJATI:</speaker>

               <p>Hvala gospod Žnidaršiču. Gospod Rudi Veršnik bo predstavil stališče poslanske skupine
               Slovenske demokratske stranke. Prosim.</p>
            </sp>
            <sp xml:id="SDZ4-Redna-11-2005-11-24.sp8">

               <speaker>RUDI VERŠNIK:</speaker>

               <p>Hvala lepa. Pozdrav vsem prisotnim. V skladu s 13. členom zakona o preprečevanju
               korupcije je komisija za preprečevanje korupcije dolžna poročati o svojem delu
               državnemu zboru Republike Slovenije do 31. maja tekočega leta za preteklo leto. Ker
               je formalno pričela z delom šele 1.10.2004 imamo pred seboj poročilo o delu omenjene
               komisije za celotno obdobje od začetka, to se pravi, od 1.10.2004 do 23.5.2005. Na
               predlog predsednika Republike sta bila 20.4.2004 imenovana predsednik komisije in
               njegova namestnica, na predlog državnega zbora, vlade in sodnega sveta pa je bil
               imenovan po eden član, tako da komisija šteje skupaj 5 članov. Po predhodnem mnenju
               državnega zbora je komisija sprejela poslovnik komisije in 1.10.2004 pričela s svojim
               delom. V obdobju delovanja je sprejela 11 pravilnikov, ki jih je uporabljala pri
               svojem delu.</p>
               <p>18. oktobra 2004 je pozvala vse javne institucije in organe na državni in lokalni
               ravni, da posredujejo podatke o funkcionarjih oziroma osebah, ki so po zakonu o
               preprečevanju korupcije dolžne posredovati podatke o svojem premoženju in stanju. Do
               konca leta 2004 so pozvani posredovali podatke o svojih funkcionarjih. Že v tej fazi
               so se pojavile anomalije tega zakona, saj ni ločil semena od plevela. Poročevalci v
               lokalni skupnosti niso razumeli, zakaj se morajo občinski svetniki, ki letno
               prejemajo par 10 tisoč tolarjev enačiti s funkcionarji, ki so zaposleni v državni
               upravi. Nekateri svetniki so celo vrnili izvoljeno funkcijo in to tisti, ki bi lahko
               največ pripomogli k uspešnemu delu na lokalni skupnosti. Protesti so zaradi tega
               prihajali iz več občin, še zlasti iz tistih, ki imajo že tako in tako težave z
               dobrimi kadri v občinskih svetih. Zakon pa z lahkoto izpušča direktorje javnih
               podjetij in tudi bivšega predsednika Republike. Mar ni pri njih veliko večja možnost
               koruptivne dejavnosti kot pri občinskih svetnikih v malih občinah? Po novem letu je
               sledilo posredovanja obrazcev in poziv za izpolnitev le teh. Obrazci so izdelani
               tako, da so od članov komisije zahtevali veliko tolmačenj, za izpolnjevalce pa tudi
               izpolnjevanje nepotrebnih podatkov in prilagajanje dohodninske odločbe, ki bi jo
               lahko pridobili tudi na davčni upravi Republike Slovenije. Kar 70% prijav je prišlo v
               zadnjem tednu pred iztekom roka. Komisija je po preteku roka za dostavo izpolnjenih
               obrazcev postavila nov rok 16. maj 2005. Tudi po tem roku niso vsi funkcionarji
               izpolnili svoje obveznosti.</p>
               <p>Na dan 23.5. je oddalo prijavo 4.962 funkcionarjev, od teh največ - 3.047 na lokalnem
               nivoju, 1.064 sodišča, tožilstvo in pravobranilstva in 461 na državnem nivoju. Na
               lokalnem nivoju so med funkcionarji uvrščeni: župani, podžupani, občinski svetniki
               ter direktorji kulturnih ustanov in javnih zavodov, ki so v večinski lasti v lokalnih
               skupnosti in jih je imenoval občinski svet. Ti predstavljajo 70% vseh. Med
               funkcionarje na državnem nivoju so všteti tudi poslanci in ostali funkcionarji na
               ministrstvih, ki jim je funkcija potekla in ki so v aprilu 2005 še prejeli
               nadomestilo. Teh je 9%. Tretja skupina funkcionarjev vključuje sodnike na vseh
               nivojih sodišč, tožilce in pravobranilce. Ta tako imenovana sodna veja predstavlja
               nekaj nad 21% funkcionarjev. Zakonsko obveznost je izpolnilo skoraj 95% vseh
               zavezancev po zakonu o preprečevanju korupcije. Najmanj jih je obveznost izpolnilo v
               lokalni skupnosti oziroma na lokalnem nivoju, približno 93%.</p>
               <p>Komisija pri svojem delu tudi odgovarja na vprašanje v zvezi z nezdružljivostjo
               funkcij. Nanje so se obračale predvsem lokalne skupnosti. Na podlagi četrtega
               odstavka 25. člena zakona o preprečevanju korupcije je komisija predpisala način
               razpolaganja z darili in vodenje seznama daril ter druga izvedbena vprašanja v zvezi
               z omejevanjem in dolžnostmi pri sprejemanju daril, in sicer s pravilnikom o načinu
               razpolaganja z darili, ki jih prejme funkcionar.</p>
               <p>Veliko dela je imela komisija z javnimi naročili in pripravo spiska podjetij, za
               katere veljajo omejitve v skladu z 28. členom zakona o preprečevanju korupcije.
               Seznam vsebuje 577 podjetij, s tem da spisek še ni dokončen, zato si težko
               predstavljam normalno delo pri javnih naročilih po tolikih omejitvah. Tudi omejitev
               manj kot 20% deleža v lastnem podjetju je povzročila, da so nekateri enostavno vrnili
               funkcijo, iznajdljivejši seveda pa so zmanjšali svoj delež in poslujejo po starem
               sistemu naprej.</p>
               <p>Komisija je v skladu s petim odstavkom 28. člena zakona o preprečevanju korupcije
               lahko sama izdala dovoljenje za poslovanje po predpisih o javnih naročilih. V
               upravnem postopku je izdala dve dovoljenji, devet zadev je skladno z veljavno
               zakonodajo rešila drugače. Poročilo ne navaja, kako drugače.</p>
               <p>Komisija pri svojem delu sodeluje z državnim zborom, državnim svetom, vlado in
               posameznimi ministrstvi, občinami, sodiščem, tožilstvom, računskim sodiščem, državno
               revizijsko komisijo in pooblaščenko za dostop do informacij javnega značaja. Nadzor
               nad delom komisije za preprečevanje korupcije opravlja komisija v državnem zboru. Do
               sedaj je poslala eno takšno poročilo, ki ga je komisija državnega zbora na svoji seji
               14.4. tudi sprejela. Poleg tega je komisija komisiji državnega zbora dne 14.4.2005
               posredovala tudi seznam daril, ki so jih sprejeli člani komisije.</p>
               <p>In za konec bom citiral zaključek poročila, ki pravi: <q>"Dosedanje izkušnje komisije
               kažejo, da so določila zakona o preprečevanju korupcije, zlasti v delih, kjer govori
               o nezdružljivosti funkcij, o omejitvah poslovanja in o dolžnosti prijavljanja
               premoženjskega stanja, po eni strani izrazito toga in neživljenjska, po drugi strani
               pa ne pokrivajo vseh situacij, kjer med funkcionarji v Republiki Sloveniji lahko
               pride do korupcije."</q> S to ugotovitvijo se v Slovenski demokratski stranki v celoti
               strinjamo. Hvala lepa.</p>
            </sp>
            <sp xml:id="SDZ4-Redna-11-2005-11-24.sp9">

               <speaker>PREDSEDNIK FRANCE CUKJATI:</speaker>

               <p>Hvala gospodu Veršniku. Gospod Dušan Kumer bo predstavil stališče poslanske skupine
               Socialnih demokratov. Prosim.</p>
            </sp>
            <sp xml:id="SDZ4-Redna-11-2005-11-24.sp10">

               <speaker>DUŠAN KUMER:</speaker>

               <p>Hvala za besedo, predsedujoči, kolegice in kolegi. Torej nesporno je, da imamo danes
               pred seboj prvič celovito poročilo neodvisne državne komisije za preprečevanje
               korupcije, ki je začela s svojim delom natanko pred enim letom. Prav tako je
               nesporno, da je vsebina tega poročila sintetičen in empiričen prikaz opravljenih
               nalog komisije iz načrtov in ukrepov za preprečevanje korupcije, nalog in načrtov za
               odpravljanje vzrokov za korupcijo, oblikovanje načrtov integritete in preverjanje
               njihovega delovanja in opravljanje nadzora nad premoženjskim stanjem funkcionarjev in
               še kaj bi se našlo. Torej vsebina tega poročila več kot očitno kaže, da tega dela
               preprosto ne morejo opravljati politiki, še posebej ne mi, ki sedimo kot poslanci in
               poslanke v tem državnem zboru.</p>
               <p>In tretje dejstvo je, da je Republika Slovenija končno dobila organ, ki je vzpostavil
               nadzor nad vsemi funkcionarji v Republiki Sloveniji. Skratka, gre za očitno razliko
               med poročilom, ki ga je preteklih 12 let pripravljala parlamentarna komisija,
               sestavljena iz poslancev in poslank, in poročilom neodvisne državne komisije,
               sestavljena iz strokovno usposobljenih članov in članic komisije. In ne samo, da gre
               za očitno razliko v vsebini poročil, gre tudi za očitno razliko v učinkovitosti. Gre
               za 12-letno popolnoma neučinkovito delo podobne parlamentarne komisije. To ne
               nazadnje potrjuje ugotovitev sedanje komisije, da se določila prejšnjega predpisa
               zakona o nezdružljivosti opravljanja javne funkcije s pridobitno dejavnostjo, ki so
               bila podobna rešitvam, ki jih prinašata tretje in četrto poglavje sedaj veljavnega
               zakona, v bistvu sploh nista uresničevala. Do tega sklepa je komisija prišla tudi na
               podlagi skoraj absolutno nevednosti funkcionarjev, zlati na lokalnem nivoju, o
               njihovih obveznostih po tem zakonu. V kolikor bi se zakon v preteklih 12-ih letih
               izvajal v praksi bi bila večina težav, interpretacij po vsej verjetnosti
               odpravljena.</p>
               <p>Zato se nam v poslanski skupini Socialnih demokratov zdi prav paradoksalno, ko
               skušajo tisti politično akterji, ki so velik del svoje retorike in politične energije
               v obdobju, ko so bili v opoziciji, uporabili za vsakodnevno ponavljanje vrednostnih
               sodb v stilu so umazani, koruptivni, pokvarjeni, le mi nismo takšni, še celo z WD 40
               so v teh parlamentarnih klopeh skušali odvijačiti težke in zarjavele vijake korupcije
               in koruptivnih dejanj. In na tak način so pridobili sicer na legalen in legitimen
               način zaupanja ljudi z upanjem teh istih ljudi, da so to tisti pravi, ki bodo
               zaenkrat in za vselej naredili konec tem grdobijam, ki se jim reče kraja, korupcija,
               klientelizem in podobno. Toda glej ga zlomka! Prav ti akterji danes ukinjajo,
               demontirajo institucije, ki bi naj preprečevale in onemogočile prav tisto, o čemer so
               oni v preteklosti toliko govorili. Zato bi danes, ko obravnavamo poročilo neodvisne
               komisije za preprečevanje korupcije, bilo pošteno, politično modro in korektno, da
               ukinjevalci sedanje neodvisne komisije poveste, kaj je narobe z njenim delom, ne pa
               da povzemate vsebino aktivnosti in naloge, ki jih je ta komisija opravljala. Ali je
               delovala protizakonito, ali ni v popolnosti zadostila zakonskim zahtevam, ali je bila
               neaktivna, neangažirana ali je v ozadju kaj drugega, kar večina od nas ne ve in jo je
               zaradi tega potrebno ukiniti? Stališče poslanske skupine Socialnih demokratov je, da
               je komisija svoje delo opravila dobro, korektno, v okviru danih možnosti in
               zmožnosti.</p>
               <p>Prav tako je komisija v poročilu korektno opozorila na nekatere slabe rešitve
               veljavne zakonodaje in predlagala tudi rešitve. Dosedanje izkušnje kažejo, da so
               določila veljavnega zakona, zlasti v delih, kjer se govori o nezdružljivosti funkcij,
               o omejitvah poslovanja in dolžnosti prijavljanja premoženjskega stanja po eni strani
               izrazito toga in neživljenjska, po drugi strani pa ne pokrivajo situacij, kjer med
               funkcionarji lahko pride do korupcije in koruptivnih dejanj. Med najpomembnejšimi
               problemi, ki jih je potrebno v prihodnje rešiti s spremembami zakona, gotovo velja
               omeniti tako, kot je zapisala tudi komisija, krog zavezance po zakonu in preiti iz
               koncepta formalnega na koncept dejanskega konflikta interesov.</p>
               <p>Mi, v poslanski skupini Socialnih demokratov te predloge po spremembi in dopolnitvi
               zakonodaje podpiramo. In prav zaradi obilice teh nalog menimo, da nikakršna
               parlamentarna komisija ne more in ne zmore opraviti takšnega obsega in vsebine dela.
               Ob tem pa se vsaka parlamentarna komisije, ki je 100% politično strankarsko
               sestavljena, nikakor ne more znebiti in otresti strankarskih in političnih pritiskov.
               Politiki, še posebej mi, kolegice in kolegi, korupcije kot družbenega zla ne moremo
               preprečevati, tudi zaradi tega, ker smo na lestvici potencialnih komitentov teh
               dejanj v očeh državljanov v vrhu vrednostne lestvice. Isto velja za izvršno oblast,
               ki jo vedno podaljšana roka vsakokratne politične večine v parlamentu. In prav zaradi
               tega lahko in takšno delovanje in delo opravlja izključno neodvisno in z ustrezno
               podporo in pristojnostmi, takšno neodvisno telo. Kot vemo, je v naši državi po
               veljavni ureditvi funkcije odkrivanja in preiskovanja kaznivih dejanj, tudi
               korupcijskih, sistemsko naložena policiji kot organu v sestavo ministrstva za
               notranje zadeve. Zato komisije s takimi policijskimi pooblastili, ne potrebujemo -
               takšne komisije.</p>
               <p>Pomembna ugotovitev iz poročila je tudi, da državljani in državljanke neodvisni
               komisiji zaupajo, kar dokazuje veliko število prijav morebitne korupcije. Na komisijo
               je prišlo v tem letu večje število prijav kot na vse druge organ v državi. Pri tem je
               potrebno ovreči namigovanja in vrednostne ocene, da prijavitelji ne poznajo
               pooblastil komisije, saj je ravno obratno. Še kako dobro vedo in kar je še
               pomembnejše, mnogo bolj ji zaupajo kot drugim organom v državi. Zato je seveda
               nemogoča situacija, v katerim ima komisija kot neodvisen državni organ na eni strani
               tako visoko stopnjo zaupanja državljanov in državljank, ko prejema priznanje za svoje
               delo iz tujine, in na drugi strani nima podpore institucij oblasti v državi. To samo
               potrjuje, da se komisijo in njeno delo ocenjuje in vrednoti izključno skozi očala
               aktualne politične večine in njihovih interesov. Še več! Celo ukinja jo! In to ne
               samo s spremembo zakonodaje, temveč - vojaški in policijski analitiki bi rekli - tudi
               s sodobnimi metodami pritiska in diskreditacije. Velika delovna obremenitev in
               nezadostna finančna podpora ali nikakršna pripravljenost za sodelovanje nekaterih
               vladnih inštitucij, ki bi to morale početi in podobno.</p>
               <p>Zato v poslanski skupini Socialnih demokratov pritrjujemo oceni, da sta trenutno
               najbolj kritični točki pri zmanjšanju korupcije zagotovo slaba kvaliteta odkrivanja
               in pregona korupcijskih dejanj ter prevladujoča odsotnost etičnih standardov v javnem
               sektorju. In eden od teh najpomembnejših etičnih standardov, ki ga ukinja vlada
               Republike Slovenije ob pomoči večine v tem državnem zboru, je neodvisnost take
               protikorupcijske komisije. Hvala lepa.</p>
            </sp>
            <sp xml:id="SDZ4-Redna-11-2005-11-24.sp11">

               <speaker>PREDSEDNIK FRANCE CUKJATI:</speaker>

               <p>Hvala gospodu Kumerju. Gospod Drago Koren bo predstavil stališče poslanske skupine
               Nove Slovenije. Prosim.</p>
            </sp>
            <sp xml:id="SDZ4-Redna-11-2005-11-24.sp12">

               <speaker>DRAGO KOREN:</speaker>

               <p>Hvala gospod predsednik, lep dober dan vsem zbranim v tej naši dvorani. Pred sabo
               imamo poročilo o delu komisije za preprečevanje korupcije za obdobje od 1.10.2004 do
               23.5.2005. V poslanski skupini Nove Slovenije - Krščanske ljudske stranke smo
               poročilo z velikim zanimanjem pregledali, saj smo bili prav radovedni, kaj je
               komisija počela v tem obdobju. Zanimalo nas je, kakšni so rezultati njenega dela
               oziroma za koliko se je korupcija zaradi dela te komisije zmanjšala. Priznati moram,
               da sem bi po proučitvi poročila malo razočaran. Iz točke dve, Statusne zadeve, je
               razvidno, kako se je komisija ukvarjala sama s sabo, s sprejemanjem svojih
               pravilnikov - sicer je to povsem razumljivo, kajti gre za pričetek dela komisije. V
               tretji točki, Nadzor nad premoženjskim stanjem funkcionarjev, nas komisija pavšalno
               seznani z zbiranjem podatkov. Pove nam, da je ugotovila veliko stopnjo nerazumevanja
               določb zakona o preprečevanju korupcije s strani inštitucij. Po domače bi rekli, da
               je komisija ugotovila, kako so državni in občinski organi neumni in jim je morala
               komisija v danem obdobju zelo veliko pojasnjevati in razlagati in to predvsem organom
               lokalnih skupnosti. Iz analize sprejetih prijavi vidimo število in procent
               funkcionarjev po nivojih in število neoddanih prijav. Čudi me, da se komisija ni nič
               zamislila nad ugotovitvijo, da je na državnem nivoju le 9% zavezancev, na lokalni
               ravni je teh kar 70%. V četrtem poglavju izvemo, da je komisija napisala 10 odgovorov
               oziroma pojasnil lokalnim skupnostim v zvezi z nezdružljivostjo. V poglavju Omejitve
               pri darilih ni napisano nič posebnega. Izvemo, da je komisija predpisala način
               razpolaganja z darili in vodenje seznama daril ter druga izvedbena vprašanja v zvezi
               z omejitvami in dolžnostmi pri sprejemanju daril. Izvemo še to, da je ravnanje
               vodstva policijske enote, ki se udeleži pogostitve, katero plačajo podjetja, ki za
               potrebe te policijske enote izvajajo različne storitve, nezakonito in ustreza
               definiciji korupcije.</p>
               <p>Naj se sedaj dotaknem poglavja Omejitve pri poslovanju. V tem delu poročila je daljši
               prispevek pojasnil, ki jih je komisija poslala raznim organom, in da je izdelala
               spisek podjetij, za katere veljajo omejitve pri poslovanju z naročniki, ki poslujejo
               po predpisih o javnih naročilih. Iz poročila je tudi razvidno, koliko sumov
               koruptivnih dejanj je bilo prijavljenih in kaj je s temi prijavami komisija naredila.
               Očitno pa sem zmotno pričakoval podatek, koliko sumov koruptivnih dejanj je ugotovila
               komisija sama. Je pa zelo obsežno in podrobno predstavljeno 13. poglavje - Finančna
               in kadrovska problematika. Zelo natančno nas seznani, koliko ljudi in denarja bi
               potrebovali za normalno delo. Me je kar malo šokiral podatek, da je trenutno
               zaposlenih 5 funkcionarjev in samo 5 uradnikov. To pomeni, da ima vsak uradnik
               svojega funkcionarja.</p>
               <p>V zaključku je komisija zapisala, da dosedanje izkušnje komisije kažejo, da so
               določila zakona o preprečevanju korupcije, zlasti v delih, kjer govori o
               nezdružljivosti funkcij, o omejitvah poslovanja in o dolžnosti prijavljanja
               premoženjskega stanja po eni strani izrazito toga in neživljenjska, po drugi strani
               pa ne pokrivajo vseh situacij, kjer med funkcionarji v Republiki Slovenije lahko
               pride do korupcije.</p>
               <p>S to ugotovitvijo komisije se poslanski skupini Nove Slovenije - Krščanske ljudske
               stranke povsem strinjamo. Še posebej, ko gre za funkcionarje na lokalni ravni, vendar
               pa bi pri tem od komisije pričakovali več predlogov rešitev, več predlogov za
               spremembo zakona, ki ni življenjski. Hvala.</p>
            </sp>
            <sp xml:id="SDZ4-Redna-11-2005-11-24.sp13">

               <speaker>PREDSEDNIK FRANCE CUKJATI:</speaker>

               <p>Hvala gospodu Korenu. Gospod Franc Kangler bo predstavil stališče poslanske skupine
               Slovenske ljudske stranke. Prosim.</p>
            </sp>
            <sp xml:id="SDZ4-Redna-11-2005-11-24.sp14">

               <speaker>FRANC KANGLER:</speaker>

               <p>Spoštovane poslanke, spoštovani poslanci! Z velikim zanimanjem smo proučili poročilo,
               ki ga imamo danes v obravnavi. Z vso odgovornostjo in resnostjo v poslanski skupini
               Slovenske ljudske stranke bi si tudi sami želeli, da bi imeli v Sloveniji neodvisno
               komisijo, ki bi delovala po najmodernejših sodobnih, etičnih, parlamentarnih in še
               nekaterih drugih, predvsem pa demokratičnih standardih. Iz poročila lahko ugotovimo,
               da je poročilo korektno napisano vsebinsko, vendar to poročilo se ukvarja samo s sabo
               oziroma s svojo komisijo od nastanka do datuma poročanja. Iz poročila je lahko
               razvidno, da nam pišejo, kaj je korupcija, kdo je podvržen korupciji, kaj je to
               korupcija in klientelizem, kot je tudi sam predsednik seznanil nas, parlamentarce. V
               poročilu tudi pišejo, katere pravilnike in podzakonske akte je do sedaj že sprejela
               komisija. V poročilu je tudi zapisano, katere akte in sklepe je vlada sprejela, kar
               se tiče financiranja komisije, in kateri so tisti finančni problemi. In v poročilu
               tudi zapišejo, koliko je tistih obveznikov, ki so bili dolžni poročati pismeno
               omenjeni komisiji, ugotovimo lahko, da je to bilo 4962 obveznih občanov ali
               državljanov Republike Slovenije, ki so bili dolžni poročati o premoženjskem stanju
               komisiji, pri čemer ugotovimo, da je 4711 bilo takšnih, ki se jih je od vseh odzvalo
               in svojo obveznost v skladu z zakonom tudi to storilo. Zanimivo pa je, ko ugotovimo
               in naredimo analizo tega poročila, da je bilo na omenjeno komisijo poslanih in
               posredovanih 165 prijav. Od teh 165 prijav je bilo 84 prijav ocenjenih, le 50 prijav
               od 165 je bilo posredovanih naprej v druge organe: bodisi v generalno državno
               tožilstvo, policijo, vrhovno sodišče in še nekaterim drugim institucijam. Zanima nas
               pa, na podlagi česa in na kakšen način so prišli do 50 odstopljenih prijav in kaj je
               s tistimi 115 prijavami, ki so ostale na komisiji oziroma kako in na kakšen način je
               komisija ocenila samo 84 prijav od 165. Ali je tukaj imela politika prste vmes, s
               takšnimi ali drugačnimi vplivi? Pa verjetno vzdihovanje v tem danem trenutku
               posameznic v tej dvorani me ne bo prepričalo, ker tudi sam, ko ne bom več govoril v
               imenu poslanske skupine, bom podal svoje stališče z nekaterimi pomembnimi podatki iz
               preteklosti, ki jih tisti, ki smo bili kakorkoli člani preiskovalnih skupin, še
               hranimo in imamo še vpogled in lahko z vso odgovornostjo in resnostjo govorimo in
               trdimo, ali so nekateri posamezniki ali komisije neodvisne ali odvisne od
               politike.</p>
               <p>V poslanski skupini Slovenske ljudske stranke smo mnenja, da takšna komisija in
               predstojnik komisije je odvisen od politike, če ga politika tako enostransko nastavi.
               V prejšnjem mandatu je Slovenska ljudska stranka bila v koaliciji. Tega ne zanikamo,
               vendar pri nekaterih imenovanjih, ne samo pri predsedniku gospodu Kosu, smo imeli iz
               načelnih razlogov pomisleke in smo bili za to, da iščemo široko podporo tako
               koalicije kot dane opozicije. Mislimo, da je prav.</p>
               <p>Seveda velikokrat tudi posamezni člani parlamenta dobimo občutek, ko nastopijo takšne
               ali drugačne medijske afere, da posamezna komisija in tudi drugi državni organi
               reagirajo samo pri nekaterih, ne pa pri vseh tistih, kjer bi bilo nujno potrebno.</p>
               <p>Tako v poslanski skupini Slovenske ljudske stranke sprejemamo to poročilo, kot sem
               uvodoma dejal, da upam, da nam bo predsednik podal dodatno pojasnilo, zakaj prihaja
               do odstopanj med 165 prijav, ocenjenih 84, le 50 jih je bilo posredovanih naprej. In
               nas osebno ne bi nič motilo, če bi bile te prijave oziroma ti odstopi tudi bili tako
               ali drugače omenjeni v takšnem poročilu, ki ga obravnavamo v parlamentu. Konec koncev
               prav bi bilo, da smo s samo vsebino seznanjeni, s katero se ukvarja omenjena
               komisija.</p>
            </sp>
            <sp xml:id="SDZ4-Redna-11-2005-11-24.sp15">

               <speaker>PREDSEDNIK FRANCE CUKJATI:</speaker>

               <p>Hvala gospodu Kanglerju. Gospod Srečko Prijatelj bo predstavil stališče poslanske
               skupine Slovenske nacionalne stranke. Prosim.</p>
            </sp>
            <sp xml:id="SDZ4-Redna-11-2005-11-24.sp16">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Spoštovane kolegice, spoštovani kolegi! Komisija
               za preprečevanje korupcije je korektno in dosledno napisala poročilo o svojem delu,
               ki tudi izraža dejansko delo te komisije. Pa vendar na nekatera dejstva je nujno
               opozoriti. Prvo dejstvo je, da je Ustavno sodišče Republike Slovenije 27.10.2005
               izdalo odločbo, v kateri pravi, da je prvi, četrti, peti, šesti odstavek 28. člena in
               prvi odstavek 30. člena zakona o preprečevanju korupcije, <stage>(Uradni list RS, št. 2/04)</stage>
               v neskladju z ustavo. Torej, več kot jasno je, da obravnavamo v bistvu poročilo
               komisije, ki deluje po nezakonitih načelih oziroma če kaj velja ta odločba, potem jo
               je treba upoštevati.</p>
               <p>To poročilo dejansko ni tako resnično, če vzamemo dejstva, ki so v njem navedena - in
               tisti, ki ga je prebral, lahko to vidi -, da so obravnavani le problemi, ki tarejo
               samo komisijo. Če se sprehodimo po poglavjih, lahko hitro ugotovimo, da se ukvarjajo
               z načelnimi vprašanji, ali je kmetijsko gospodarsko poslopje, ki ga upravlja
               funkcionar, poslopje, ki spada v gospodarsko dejavnost, potem, kot že pred mano
               rečeno, se ukvarjajo s svojimi lastnimi problemi, dejansko finančnimi, ne nazadnje se
               naslavlja tudi prošnje na ministra <stage>(v poročilu je opisano)</stage> in suhoparno obdela tudi
               poročila, ki smo jih morali oddati. Seveda, to vse stane. To stane davkoplačevalce
               letno 1.000 milijonov. 1.000 milijonov je 150 delovnih mest, in če upoštevamo
               multiaplikativni faktor, je to 450 ljudi, ki bi lahko na ta način zagotovili svojo
               eksistenco.</p>
               <p>Nismo proti temu, da komisije ne bi bilo in da bi se ukinil nadzor nad korupcijo,
               vendar smo za to, da ustanovimo komisijo, ki bo imela daleč večje pristojnosti, kot
               jih ima ta komisija. Ta komisija nima nobenih bistvenih pristojnosti, kot že rečeno
               in razvidno iz poročila, ne more sodelovati v predkazenskih postopkih, ne more
               vplivati na raziskave, ne more podajati kazenskih ovadb, ne more se vključevati v to,
               da bi dejansko korupcijo preprečila. Zgolj na načelni ravni imeti komisijo, ki stane
               toliko denarja, pa mislim, da za davkoplačevalce ni opravičljiv razlog in tega ne
               moremo upravičiti, če upoštevamo dejstvo, da imamo še eno komisijo, ki se tudi
               ukvarja s tovrstno problematiko.</p>
               <p>Želel bi poudariti še nekatera druga dejstva, ki so zelo sveža, in sicer bolj v
               obliki vprašanja. Ali je sprožen - ker namreč iz poročila ni razvidno - v zvezi z
               oddajo del italijanski firmi na Trojanah kakšen postopek s strani komisije? Vemo, da
               so kasneje slovenska podjetja popravljala napake italijanskega izvajalca. In ne
               nazadnje v povezavi s tem zelo sveža zadeva, ki je bila pred dnevi objavljena v
               dnevnem časopisju - ali je sprožen sedaj, ko je republiška revizijska komisija
               odvzela delo štirim slovenskim podjetjem na priporočilo evropske skupnosti <stage>(in to
               delo bo po vsej verjetnosti dobila avstrijska firma)</stage> kakšen postopek? Ali je sedaj
               sprožen kakšen pomislek o tem, da bi bila lahko to koruptivna dejavnost?</p>
               <p>In zadnje dejstvo: če bomo imeli v bistvu resnično referendum na tem področju, ki bo
               stal 700 milijonov SIT, ali ni pomisleka, da je mogoče to naročeno, čeprav vidimo, da
               je to v nasprotju z ustavno odločbo sodišča, ki jasno govori, da je komisija v bistvu
               delovala v neskladju z ustavnimi zakoni.</p>
               <p>Torej, če pogledamo poročilo o delu komisije za preprečevanje korupcije, lahko
               ugotovimo, da so sicer dobro ugotovljena dejstva pri omejevanjih daril, pri
               omejevanju v poslovanju, da je zelo korektno napisano tudi poglavje o načrtu
               integracije, o uresničevanju resolucije o preprečevanju korupcije v Republiki
               Sloveniji, prijave koruptivnih dejanj so zgolj načelne, iz njih ni možno razvideti,
               kje je pristalo v bistvu 34 prijav, ali so za te prijave tudi uvedeni kazenski
               postopki, sodelovanje komisije na drugih državnih in lokalnih nivojih ter mednarodnih
               nivojih je tudi korektno opisano in dejansko, kar je najbolj moteče in kar v oči
               bodo, iz vseh teh kontrol so izvzeti direktorji javnih zavodov, ki pa kar velik del
               občinskega premoženja upravljajo in dejansko imajo možnost največje korupcije. Zato
               bi tudi bilo potrebno spremeniti pravila delovanja te komisije in v bistvu dati
               možnost kateri koli komisiji že, da je bolj učinkovita in dejansko tudi bolj uspešna,
               da ne bi imeli tako načelnega in suhoparnega poročila, kot ga imamo danes pred sabo.
               Hvala lepa.</p>
            </sp>
            <sp xml:id="SDZ4-Redna-11-2005-11-24.sp17">

               <speaker>PREDSEDNIK FRANCE CUKJATI:</speaker>

               <p>Hvala gospodu Prijatelju. Končali smo s predstavitvijo stališč poslanskih skupin.
               Prehajamo na razpravo poslank in poslancev o poročilu in predlogu sklepa. Besedo ima
               gospod Miran Potrč. Izvolite.</p>
            </sp>
            <sp xml:id="SDZ4-Redna-11-2005-11-24.sp18">

               <speaker>MIRAN POTRČ:</speaker>

               <p>Hvala lepa, gospod predsednik, gospod predsednik komisije, kolegice in kolegi. Danes
               obravnavamo prvič poročilo o delu komisije za preprečevanje korupcije na podlagi
               zakona, ki je stopil v veljavo v začetku leta 2004. Poročilo je pripravljeno
               korektno, v skladu z zakonom in glede na vsebino in naloge, ki jih ima komisija.
               Pripravljeno je sistematično po vseh pomembnih sklopih, prikaže, kako se je komisija
               oblikovala, kako je pripravila potrebne akte, da je lahko začela delati in kako je
               dosledno, v skladu z zakonom tudi ravnala. Trdim dosledno, v skladu z zakonom tudi
               ravnala. Vse drugo govorjenje o tem, kaj bi morala ali ne smela delati bi bilo
               nezakonito. Če bi sama odkrivala kazniva dejanja, bi bilo nezakonito. Če sama ne bi
               preverjala premoženjskega stanja občinskih funkcionarjev, pa čeprav je hkrati
               opozarjala, da ni ureditev v zakonu morda najboljša, to smo bili priča na
               mandatno-volilni komisiji, je, dokler zakon velja in dokler s strani ustavnega
               sodišča ni bilo ocenjeno, da so nekatere določbe ustavno sporne, morala tako ravnati.
               Zato mislim, da ji zakonitosti ravnanja, doslednosti ravnanja v skladu z zakonom ne
               more nihče očitati.</p>
               <p>Enako velja za vprašanje sredstev. Danes se govori o milijardi, ponovno. Bodimo
               korektni in povejmo, koliko je letna poraba teh sredstev. Letna poraba teh sredstev
               je bila po poročilu, ki ga daje komisija, cca. 260 milijonov, plan, ki je bil
               pripravljen in usklajevan s finančnim ministrstvom cca. 200 milijonov, od tega večina
               sicer res, cca. 80% sredstev potrebnih za plače, vendar od tega za plače treh
               funkcionarjev, ki so najbolj sporni, samo cca. 30 milijonov letno. In to je tisti
               prihranek, o katerem je eventualno mogoče govoriti ob ukinitvi komisije, če želimo
               biti korektni, ne pa govoriti o milijardi, ki velja za ves mandat dela komisije kot
               možna potrebna ocena in stroški. Vendar bistveno, kar želim povedati, je nekaj
               drugega.</p>
               <p>Poročilo, ki ga je pristojno matično delovno telo sprejelo na znanje in po
               informacijah naših članov v tem delovnem telesu tudi brez vsake kritike, pač kaže na
               neko stanje. Jaz bi razumel in štelo bi se mi korektno in koristno, če bi ob poročilu
               opozorili na vse različne poglede, ki jih imamo v zvezi z delom komisije. Če bi ob
               poročilu ocenili: ali komisija dela dobro ali dela napake, ali dela zakonito ali
               nezakonito, ali si delo komisije predstavljamo bistveno drugače, kot bi dejansko
               izhajalo iz samega zakona in na tej podlagi ocenjevali, ali takšno komisijo
               potrebujemo ali ne, ali pa je eventualno treba dopolniti zakon, da bi dobili
               komisijo, kakršno si predstavljamo. To bi bil nek logičen razpored ali pa zaporedje
               dogodkov in to bi po mojem odgovarjalo tudi resnemu delu vlade, tega državnega zbora
               in tudi države. Mi smo šli pa po obratni poti. Preden smo sploh vedeli, kaj ta
               komisija zares dela, in to se je pokazalo: pri vsebini dosedanje razprave smo
               predlagali njeno ukinitev. Pa mi naj kdo reče, da ta narobe vrstni red in to napačno
               zaporedje ne izhaja iz vsega drugega prej kot pa iz dela komisije. Jaz ne bom
               zanalašč kvalificiral, iz česa drugega prej, ampak prav gotovo iz vsega drugega prej:
               na pamet trditev, političnih interesov in podobnega, nikakor pa ne iz objektivnega
               dela komisije, ker sicer bi morali ob tem poročilu tudi v matičnem delovnem telesu pa
               sicer povedati, kaj je bilo vse narobe, da bi eventualno bilo treba takšno komisijo
               ukiniti. Mislim, da smo delali po popolnoma napačnem vrstnem redu, da to ni niti
               pametno, da to ni niti v skladu z načeli pravne države in da bi se vladajoča
               koalicija, pa tudi sicer, morali takšnemu načinu upreti. Dosegli smo, na moj predlog,
               po odločitvi gospoda predsednika, da je bilo poročilo uvrščeno na dnevni red vsaj
               prej, preden bi in bomo, če bomo, razpravljali o zakonu v tretji obravnavi. Najprej
               je bilo predlagano, da najprej ukinemo komisijo, potem pa razpravljamo o njenem
               poročilu, kar bi bila še dodatno čudna, da ne rečem kakšno drugo besedo, odločitev.
               To samo kaže na sistem našega dela. Če se ta vladajoča koalicija skupaj z vodstvom
               državnega zbora odloči, da je treba tako narediti, potem vse tako izpelje, da je tako
               narejeno, ne glede na to, ali ima to logiko, ali je to pravilno - se že najdejo
               ustrezni predpisi, po katerih se tolmači, da je tako prav. Jaz pa mislim, da bi
               morali delati obratno, ker me nihče ne bo prepričal, da je samo dejstvo zamenjave
               oblasti spremenilo vse okoliščine, zaradi katerih je bila komisija ustanovljena. Da
               je spremenilo okoliščine v tem smislu, da je še vedno edino realno in prav, da se s
               protikorupcijsko politiko ukvarja samostojna, neodvisna strokovna komisija, ki ima
               poseben status v tej državi, ne pa parlamentarna komisija. Vem, spoštovane kolegice
               in kolegi, verjetno mi boste očitali, da ne spoštujem parlamenta, da ne spoštujem
               svojega dela, da smo vendar hiša, da smo neposredno izvoljeni. Vse to je res in vse
               to zelo spoštujem, samo nikoli ne boste mene, ki imam tudi neko formalno izobrazbo in
               izkušnje, slišali, da bi rekel kaj drugega, da sem v končni konsekvenci v tem
               državnem zboru politik, izbran na neposrednih volitvah, predstavnik vsega ljudstva,
               poskušam ugoditi interesom, pogledom, predlogom mnogih skupin, vendar na koncu nisem
               strokovnjak. Strokovnjake imamo v vladi, strokovnjake imamo v službah, strokovnjake
               imamo drugje - jaz odgovarjam politično. Če bi odgovarjal kot strokovnjak, bi še
               mnogo slabše spal, kot spim zdaj, zaradi vsega tega, kar v tem državnem zboru delamo
               in kar sprejemamo. Toda hočem reči, vedno smo politiki in imamo tudi svoj način
               izvolitve in svoj način odgovornosti. Ta posel, to delo pa bi morala, tako kot v
               večini drugih držav, opravljati samostojna, neodvisna strokovna komisija.</p>
               <p>Drugič. Ta moment me še nihče ni prepričal, da je s samo spremembo oblasti, z novo
               vlado postalo neresnično tisto, kar smo vsi pred tem sprejemali, posebej pa najbolj
               trdila takratna opozicija - da je namreč največ možnosti za korupcijo tam, kjer je
               največ denarja in največ oblasti. To pa je v vladi, na pristojnih ministrstvih, prek
               javnih naročil, prek konkretnih odločitev, povezanih z zakonodajo, tudi prek sistema
               prodaje deležev v raznih podjetjih in podobno. In nihče me o tem ni prepričal samo
               zato, ker je drug predsednik ali druga oblast, naenkrat te nevarnosti ni več. Ne
               verjamem, gospe in gospe, ne verjamem in nikogar ne boste prepričali, razen mogoče
               zgolj res samo, bi rekel, najožji krog svojih političnih zagovornikov. In tretje, ta
               moment mi še nihče ni prepričal, da bi bilo pametno, da bi naloge, ki jih imajo
               represivni organi, v širšem smislu govorim, in pravosodje, policija, tožilstvo,
               sodišča, da bi te naloge ali pa del teh nalog dali komisiji. Zakaj ne? Zato, ker bi
               jih nujno morala slabše opravljati kot specializirani organi, ker drugače bi morali
               imeti tudi v komisiji toliko specializiranih ljudi, ki bi se ukvarjali s tem
               vprašanjem, tako imamo, hvala bogu, ne vedno dovolj uspešno, samo tam se dajmo
               potruditi, te represivne organe, da te stvari delajo, tako da so vsi razlogi za
               obstoj komisije enaki, kot so bili leto in pol nazaj ali pa dve leti, ko smo komisijo
               sprejemali. Nobenega dvoma ni, da preko poročila komisije ni prav nobenih razlogov za
               to, da ne bi poročilo, ne samo sprejeli, ampak ugotovili, ali potrebujejo ob njem
               kakšne spremembe zakonodaje, nikakor pa ne ukinitve same komisije. Ne pričakujem
               nobenega razumevanja v koaliciji za te moje trditve. Bom pa rekel, da bom grozno
               vesel, če bom razen floskul, izmišljenih trditev, polresnic, laži, slišal še kakšen
               pameten argument proti temu, da komisijo oblikujemo na način, ki se nam bo zdel
               pameten, vendar ohranimo njeno delo, če želimo protikorupcijsko tudi v Sloveniji
               delati. Hvala.</p>
            </sp>
            <sp xml:id="SDZ4-Redna-11-2005-11-24.sp19">

               <speaker>PREDSEDNIK FRANCE CUKJATI:</speaker>

               <p>Hvala gospodu Potrču. Besedo ima gospod Drago Koren. Prosim.</p>
            </sp>
            <sp xml:id="SDZ4-Redna-11-2005-11-24.sp20">

               <speaker>DRAGO KOREN:</speaker>

               <p>Hvala lepa za besedo. Še enkrat vsem lep dober dan.</p>
               <p>Ponovno se bom ustavil ob samem poročilu, konkretnem poročilu. Ocenjujem, da je
               korektno, se pravi, da je v njem vse tisto, kar je komisija v tem svojem obdobju
               delala, je pa res, da to obdobje še ni dolgo, da je to obdobje kratko. Ampak jaz sem
               dejansko pričakoval v tem poročilu malo več konkretne vsebine o preprečevanju
               korupcije in konkretnih rezultatov, ki jih je ta komisija na tem področju storila. Še
               enkrat sprašujem: koliko korupcije je zaradi dela te komisije v Sloveniji zdaj manj.
               Koliko je v tem letu koruptivnih dejanj manj ali pa koliko koruptivnih dejanj je ta
               komisija sama odkrila? Tukaj jaz ne krivim same komisije. Mislim, da vsi danes
               ugotavljamo izvirni greh tega, to pa je v samem zakonu, za katerega mislim, da prav
               gotovo ni dober, da ga je potrebno spremeniti. Tu bi jaz od komisije pričakoval več
               pobude. Tu bi jaz pričakoval, da bo komisija takoj po teh ugotovitvah prišla v
               parlament s predlogom za spremembo zakona, z novimi predlogi, ki bi izboljšali delo
               te komisije. Vendar se to ni zgodilo. Se pravi, komisija dejansko nima nobenih
               bistvenih pooblastil in pristojnosti po mojem mnenju, da bi lahko s svojim delom
               zmanjšala in odkrivala korupcijo. Dotaknil se bom tega poročanja o premoženjskem
               stanju, teh obrazcev, ki jih je komisija nam poslala.</p>
               <p>Sprašujem se, zakaj se komisija že v letošnjem letu ni odločila za to, da bi to
               posredovali v digitalni obliki, saj menim, da bi to komisiji močno olajšalo njeno
               delo, zbiranje teh podatkov. Drugo, kar se mi zdi neumno, recimo za funkcionarje,
               kmete, vemo, kakšen je zemljiški kataster, koliko parcel ima en posestnik, da je
               moral naštevati posamezne parcele, da je za to kar nekaj strani bilo potrebnih. V
               glavnem tu ni bilo nobene prave racionalizacije. Zelo pomembno se mi zdi, da bi
               komisija odreagirala na to, da so občinski svetniki uvrščeni med funkcionarje. V teh
               malih občinah vemo, da je to zakonska pristojnost, ampak pričakoval bi reakcijo
               komisije v tem smislu, da predlaga spremembo zakona, da ti svetniki, ki neprestano
               opravljajo svoje delo, da se morajo toliko ukvarjati s tem prijavljanjem svojega
               premoženja. Ustavil se bom še pri teh preljubih darilih, ki jih funkcionarji ne smemo
               oziroma vemo, kako jih lahko sprejemamo. Bom povedal en primer iz svoje bivše službe,
               ker se mi zdi zelo smešno.</p>
               <p>Mi smo leta 2004, delam na Geodetski upravi, mi od strank nismo nikoli nič dobili,
               kvečjemu kakšno žalitev, zmerjanje ali kaj podobnega, potem pa smo dobili obvestilo,
               da moramo na vidno mesto obesiti obvestilo, da daril v vrednosti nad 15 tisoč ne
               smemo sprejemati. Moram reči, da smo mi z veseljem to obvestilo obesili na vidno
               mesto, ampak kaj smo s tem povzročili. Mogoče kakšni stranki to, da je imela slabo
               vest, da nam ni nič prinesla.</p>
               <p>Naj končam jaz tole svoje razmišljanje predvsem na tale način. Se pravi, za en mandat
               potrebujemo eno milijardo sredstev. Ali ne bi bilo pametno, da bi ta sredstva morda
               namenili raje enemu oddelku policije, ki bi sprejemal tudi anonimno, recimo, prijave?
               Ali bi namenili tožilstvu in sodstvu? Morda predvsem sodstvu, ker vemo, kako deluje
               sodstvo. Tudi če bomo primer pripeljali že na tožilstvo, pa morda še do sodstva, če
               sodstvo ne bo normalno delalo, ne bo od tega nič. Hvala lepa.</p>
            </sp>
            <sp xml:id="SDZ4-Redna-11-2005-11-24.sp21">

               <speaker>PREDSEDNIK FRANCE CUKJATI:</speaker>

               <p>Hvala gospodu Korenu. Besedo ima gospod Janc Kristijan. Izvolite.</p>
            </sp>
            <sp xml:id="SDZ4-Redna-11-2005-11-24.sp22">

               <speaker>KRISTIJAN JANC:</speaker>

               <p>Hvala lepa, spoštovani predsednik. Spoštovani gospod Kos! Kolegice in kolegi! V
               poročilu, ki smo ga dobili parlamentarci, jaz mislim, da je korektno pripravljeno,
               dobro. Jaz tudi vsebinskih pripomb nanj nimam, jaz sem ga prebral, je korektno,
               mislil, da nimam nič takega, kar bi lahko očital, da to ni dobro pripravljeno ali
               karkoli.</p>
               <p>Kar se tiče obrazcev, ki sem jih kot funkcionar, župan in poslanec, moral izpolniti,
               in to tudi izpolnil v roku v skladu z navodili, pravočasno oddal, jaz s tem nisem
               imel nobenih težav. Nekateri morda so jih imeli več, ampak jaz jih nisem imel.</p>
               <p>Druga pohvala velja tudi gospodu Kosu, da je na naše povabilo se relativno hitro
               odzval, prišel v občino Sevnico in z mojimi občinskimi svetniki in tudi podjetniki
               opravil korekten razgovor v skladu z zakonom, ki pač je takšen, kakršen je, in dobil
               določena dodatna pojasnila. Tu se mu tudi s tega mesta zahvaljujem.</p>
               <p>Moram povedati, da sem bil med prvimi tukaj v tem državnem zboru, ko sem naslovil
               poslansko vprašanje gospodu Šturmu, ministru za pravosodje. Šlo je za nek nonsens, ki
               je v tem zakonu, glede občinskih svetnikov. Dobil sem predvsem mlačen in nejasen
               odgovor, da je vse to v redu, da je dobro itd<gap n=".."/> Bil sem s tistim odgovorom takrat kot
               župan razočaran in nisem mogel biti zadovoljen. V nadaljevanju te zgodbe se je
               zgodila slovenska taka in drugačna slika o slovenskih občinah. Funkcionarji, občinski
               svetniki, so kar pogostoma odstopali in po pravilu tisti dobri svetniki, ki se
               spoznajo na gospodarstvo, kar je zelo pomembno, da ta duh se notri med občinskimi
               svetniki izgubljal. Žal je bilo tako tudi v naši občini. Tri odlične svetnike iz
               različnih političnih opcij smo izgubili v tem mandatu, kar obžalujem še danes, žal pa
               je podjetništvo seveda pretehtalo, kar se mi je zdelo seveda logično, kajti to je
               kruh, to je število zaposlenih v tem podjetju in so pač zapustili občinske vrste in
               ostali samo podjetniških vodah. Tu mislim, da ni bilo v redu s tega vzornega kota,
               morda sem kot župan in poslanec pričakoval nekoliko bolj aktivno vlogo te komisije,
               da bi vendarle videli, da ta nonsens, ki je nastal, da pač župan ene Kungote, ne vem
               kaj, se opravičujem, občinski svetnik, kaj lahko on vpliva ne vem v Mariboru, v
               Ljubljani, da nastopa v javnem naročanju in kakšen vpliv ima on kot funkcionar v
               nekem pozitivnem smislu pridobivanja določenega posla. Verjamem morda, da je to neki
               manjši vpliv lahko v lastni občini. ;orda v lastni občini ni, če že drugače ne,
               higiensko, da nastopa podjetnik na javnem razpisu. V drugih slovenskih občinah pa kot
               občinski svetnik po mojem globokem prepričanju nima popolnoma nobenega vpliva kot
               podjetnik, da nastopa v tem. Tu bi pričakoval morda večjo aktivno vlogo te komisije,
               da bi vendarle na to neumnost opozorila vlado, državni zbor ali še koga tretjega, da
               bi vendarle v tem kontekstu izločili to zgodbo, pa morda omejili samo na občine, kjer
               izhaja, ne pa na druge slovenske občine. To mislim, da je tista napaka, ki jo jaz tu
               še zadnjič povem na tem mestu in seveda obžalujem, pa ne samo svetniki iz našega
               občine, iz vseh slovenskih občin, ki so izstopili v tem mandatu in je vprašanje, če
               se bodo kdaj še vračali na te občinske liste nazaj ponovno kot podjetniki. Škoda je
               za občinske svete, lokalne skupnosti in tudi državo kot tako. Drugače pa mislim, da
               ta zgodba, ki je bila takšna, kot je bila, in jaz moram tukaj s tega zornega kota
               povedati, da odnos, ki sem ga jaz imel kot župan do te komisije in do te zgodbe, da
               nimam nobenih zadržkov. Hvala lepa.</p>
            </sp>
            <sp xml:id="SDZ4-Redna-11-2005-11-24.sp23">

               <speaker>PREDSEDNIK FRANCE CUKJATI:</speaker>

               <p>Hvala gospodu Jancu. Besedo ima gospod Bojan Kontič, izvolite.</p>
            </sp>
            <sp xml:id="SDZ4-Redna-11-2005-11-24.sp24">

               <speaker>BOJAN KONTIČ:</speaker>

               <p>Hvala lepa, gospod predsednik. Pozdravljen predstavnik komisije za preprečevanje
               korupcije, kolegice in kolegi!</p>
               <p>Iz poročila komisije je vsekakor razvidno, da se je komisija prijela, bi pa bilo
               potrebno z zakonom dodati več pristojnosti tej isti komisiji, ne pa jo ukiniti. To je
               moje mnenje. Ker pa se običajno najbolj pomembne zadeve skrivajo v podrobnosti, bi
               vseeno želel povprašati po mnenju glede enega konkretnega primera. 4. maja letošnjega
               leta je župan mestne občine Velenje na komisijo za preprečevanje korupcije naprosil
               zaprosilo za mnenje o zadevi, ki jo lahko zelo na kratko opišem takole. Samostojni
               podjetnik je na podlagi dveh izbranih ponudb opravljal delo, za katero je dobil
               plačilo oziroma izplačilo skoraj 5,7 milijona slovenskih tolarjev, kar je približno 1
               milijon več kot je bilo zapisano v pogodbi. S tem je iz najugodnejšega ponudnika kot
               izvajalca, ki je v končnem izračunu presegel vrednost, ki jo je ponudil neizbrani
               ponudnik, torej ni bil več najcenejši. Bolj kot to pa je vprašljivo, da je delo
               izvajal samostojni podjetnik, ki je istočasno tudi oseba oziroma predsednik organa,
               ki je bil naročnik teh del. Iz poročila in vašega odgovora župana je razvidno, da ste
               zadevo odstopili zaradi suma storitve kaznivega dejanja upravi kriminalistične
               policije oziroma generalni policijski upravi. Pa me zanima, ali ste v tem času
               prejeli kakršenkoli odgovor s strani policije.</p>
               <p>In drugo, kar me še posebej zanima. Vem, da takrat zakon o preprečevanju korupcije še
               ni bil v veljavi, ko se je to zgodilo. V primeru, da bi zakon takrat veljal, ali gre
               v tem konkretnem primeru po vašem mnenju za koruptivno dejanje? Hvala.</p>
            </sp>
            <sp xml:id="SDZ4-Redna-11-2005-11-24.sp25">

               <speaker>PREDSEDNIK FRANCE CUKJATI:</speaker>

               <p>Hvala gospodu Kontiču. Besedo ima gospa Majda Potrata. Izvolite.</p>
            </sp>
            <sp xml:id="SDZ4-Redna-11-2005-11-24.sp26">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Spoštovane poslanke in poslanci, spoštovani
               predsednik komisije! Obravnavo prvega poročila komisije za preprečevanje korupcije
               štejem kot priložnost za resen razmislek o tem ali je vse tisto, kar je zapisano v
               zakonu, pa tudi v resoluciji o preprečevanju korupcije, na taki poti, da lahko
               pričakujemo dobre rezultate. Dober rezultat je pa zame tisto, kar je bilo zapisano
               tam in o čemer smo govorili. Namreč, zmanjševati polje koruptivnosti in zmanjševati
               oziroma preprečevati korupcijo z vsemi izkazanimi ali ugotovljenimi, prijavljenimi
               primeri pa zaposliti tiste organe, ki naj se s tem ukvarjajo. Težko je v času, v
               katerem se je kar utrdila floskula o velikih sredstvih, ki jih je treba namenjati za
               to komisijo, pa bi jih bilo bolje za kaj drugega uporabiti, težko je v teh
               okoliščinah opozoriti, da je v poročilu zapisano, da bi pravzaprav za to, če bi
               hotela komisija opravljati tisto, kar je z zakonom določeno, potrebovala celo večja
               sredstva in večje število zaposlenih. Težko je tudi prezreti, da je v tem poročilu
               poleg vsega tistega, kar so kolegi iz moje poslanske skupine že naštevali, da je v
               15. poglavju jasno zapisano tudi to, kaj bi pravzaprav bilo dobro spremeniti v
               zakonu, da bi komisija učinkovala še bolje, da bi dosegala boljše rezultate. Sama pa
               ne morem soglašati s tistimi, ki menijo, da bi bilo mogoče naloge komisije prenesti
               kar na represivni organ, denimo, na policijo, ker si bom samo z neko izkušnjo
               <stage>/opozorilni znak za konec/</stage> iz drugih dejavnosti pomagala. Poglejte, žrtve nasilja se
               lahko obračajo na uradne institucije, ampak bistveno več prijav dobivajo anonimni
               telefoni, SOS telefoni in druge nevladne organizacije, ker je treba podpirati
               neodvisne institucije, ki so v pomoč <stage>/ponoven znak za konec/</stage> ljudem v tistih
               trenutkih, ko čutijo, da je nekaj v družbi treba napraviti, da se slabosti, ki so
               celo z zakonom označene<gap n="..."/></p>
            </sp>
            <sp xml:id="SDZ4-Redna-11-2005-11-24.sp27">

               <speaker>PREDSEDNIK FRANCE CUKJATI:</speaker>

               <p>Gospa Potrata<gap n="..."/></p>
            </sp>
            <sp xml:id="SDZ4-Redna-11-2005-11-24.sp28">

               <speaker>MAG. MAJDA POTRATA:</speaker>

               <p><gap n="..."/> kot slabosti, odpravi.</p>
            </sp>
            <sp xml:id="SDZ4-Redna-11-2005-11-24.sp29">

               <speaker>PREDSEDNIK FRANCE CUKJATI:</speaker>

               <p>Hvala. Gospod Srečko Prijatelj, imate besedo.</p>
            </sp>
            <sp xml:id="SDZ4-Redna-11-2005-11-24.sp30">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Kot že rečeno, samo v nekaj segmentih bi se še rad
               dotaknil tega poročila. Tokrat je to zgolj moje osebno mnenje.</p>
               <p>Poglejte, odmevne korupcije so se dogajale v slovenskem prostoru in kar nekaj tisoč
               ljudi je ostalo na cesti zaradi tega. Dvanajstletna oblast žal tega ni hotela
               slišati. Niti za afero Rdečega križa niti za Viator-Vektor, niti za Zbiljski gaj niti
               za Triglav. Vsi ti akterji so danes na svobodi, pa še mnogo drugih je, ne bom vseh
               našteval, ker bi bilo preveč suhoparno. Izguba v slovenskem gospodarstvu pa je kar
               nekaj sto milijard. Ta denar se je prelil v privatne žepe posameznikov, ljudje so
               ostali brez vsega, brez ustavne pravice do dela, danes so na zavodu ali pa so se
               morali znajti kako drugače. Če bi ta komisija bila ustanovljena pod prejšnjo oblastjo
               z resnim namenom, v tem kontekstu, da bi resnično lahko vplivala na te zadeve, kar
               vem in sem prepričan, da bi tudi lahko in zmogla storiti, potem bi danes imeli
               verjetno koga od teh akterjev že pravnomočno obsojenega oziroma v zaporu. Nič se ni
               zgodilo na tem področju. Nič. Prepletajo se nove afere, odpirajo se nova področja
               koruptivna, zelo koruptivna. Mi se ukvarjamo v poročilu s prejemanjem daril. Nonsens.
               Komisija se ukvarja s svojim lastnim eksistenčnim problemom, kako zagotoviti
               administrativno tehnične pogoje za delo, kadrovske potrebe in potreben denar. To je
               tudi neumnost. Če bi bil namen resen, potem bi država morala poskrbeti, da bi to vse
               komisija danes že imela in da bi delovala transparentno v prostoru skupaj s sodstvom,
               skupaj z organi javnega pregona, skupaj z računskim sodiščem in dejansko tudi z
               akterji političnega delovanja. Kot sem že nekoč dejal, bolje bi bilo, da levi gledajo
               desnim pod roko in obratno, kot pa tako, da imamo enobarvno označeno komisijo, ki je
               zgolj zaradi tega, da v bistvu napiše poročilo o tem, ali smo politiki oddali svojo
               napoved premoženjskega stanja, in druge seveda obvezne osebe v Sloveniji. Največja
               pomanjkljivost tega pa je, da v bistvu v javnih zavodih, to sem že prej poudaril, pa
               še enkrat bi, v javnih zavodih, katerih ustanoviteljice so občine, nimamo dejanskega
               nadzora. Direktorji teh javnih zavodov ne zapadejo pod to obveznost. In ravno tu se
               dogaja največja korupcija, ravno tu se pretakajo največji finančni tokovi v privatne
               žepe. In tudi pri javnih razpisih je marsikaj narobe. Pri tem se upoštevajo
               polprijateljske, prijateljske, sorodstvene vezi, nihče na to ne reagira. Podajajo se
               <gap n="..."/><stage>/Znak za konec razprave./</stage><gap n="..."/> se oproščam.</p>
            </sp>
            <sp xml:id="SDZ4-Redna-11-2005-11-24.sp31">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima Srečko Hvauc. Izvolite.</p>
            </sp>
            <sp xml:id="SDZ4-Redna-11-2005-11-24.sp32">

               <speaker>SREČKO HVAUC:</speaker>

               <p>Hvala lepa, gospod predsednik. Lep pozdrav tudi predsedniku komisije, ki je
               pripravila poročilo, za katerega je moje osebno mnenje, da je dobro pripravljeno, po
               neki logiki, sistematično in korektno, kar se tiče tehničnega pristopa. Seveda pa ni
               poročilo namenjeno samemu sebi, ampak dejansko, vsaj po mojem prepričanju, se
               poročila pišejo zato, da iz vsebine izvemo več o delovanju tega organa ali pa
               inštitucije, več o tem, kakšno stanje je bilo v začetku obdobja, o katerem poročamo
               in kakšno stanje je na koncu. Ampak vseeno, samo še enkrat ponavljam, mislim, da je
               poročilo korektno pripravljeno. Prepričan sem tudi, da je komisija v tem enoletnem
               obdobju bila aktivna, da je delovala zakonito, v skladu z okviri, ki so postavljeni z
               zakonom. Enako velja tudi za predsednika, ki je to svojo aktivnost tudi večkrat
               pokazal in dokazal. Vendar bi pa o sami vsebini poročila vseeno imel nekaj mnenj ali
               pa morda tudi pripomb.</p>
               <p>Jasno je, glede na to, da je komisija komaj lani začela z delom, precej pozornosti
               namenjene samemu konstituiranju in potrebnim aktivnostim za to, da bi komisija lahko
               začela delovati.</p>
               <p>Druga taka pomembna aktivnost, ki se ji v poročilu namenja precej prostora, je pa
               zbiranje podatkov o teh funkcionarjih. Tu me moti to, da je komisija zbirala podatke,
               katerih večina je javno dostopnih, v takšnih ali drugačnih bazah, ali pa so oziroma
               bi lahko bili dostopni komisiji direktno, pa smo vsi mi funkcionarji morali te
               podatke zbirati tako ali drugače.</p>
               <p>Naslednje, kar me pri analizi teh prejetih podatkov moti, je to, da se preveč ukvarja
               s tem, kdo je oddal podatke, kdo jih ni oddal, koliko odstotkov in tako naprej.
               Ničesar pa iz te analize ne izvemo o vsebini teh podatkov. Če bi hoteli sistematično
               spremljati dogajanja na tem področju, bi pri naslednjem poročilu naredili primerjavo
               med tem, kar je bilo, na primer, danes oziroma takrat, ko se je to poročilo
               zaključilo, v primerjavi z nekim drugim obdobjem.</p>
               <p>Komisija navaja tudi, da je odgovarjala na vprašanja glede nekaterih konkretnih
               težav, mislim, da navaja deset konkretnih primerov. Strinjam se, da so se verjetno
               potrudili v vseh teh desetih konkretnih primerih, toda vseh zavezancev je bilo pa po
               podatkih, ki so v tem poročilu navedeni, 4.962, tako da gre za majhen odstotek teh,
               ki so bili vključeni v te obveznosti in so bili tudi deležni teh odgovorov.</p>
               <p>Kot enega izmed dosežkov komisija navaja tudi načelno mnenje, da <stage>(bom skušal
               prebrati)</stage> <q>"zdravniki, ki v javnih zavodih poleg službenih obveznosti v službenih
               prostorih, s službenimi sredstvi, v službenem času opravljajo še raziskave"</q> - in je
               to kot dosežek, da po načelnem mnenju te komisije tako ravnanje ustreza definiciji
               korupcije. Za take ugotovitve, menim, da tako zastavljene komisije pač ne
               potrebujemo.</p>
               <p>V poglavju številka 8 govori o akcijskem načrtu uresničevanja resolucije o
               preprečevanju korupcije. Tu bi pričakoval mogoče bolj konkretne podatke, kaj iz te
               resolucije oziroma iz tega akcijskega načrta se uresničuje. Suhoparno naštevanje
               nekih točk, mislim, da je za neko tako resno, podrobno poročilo premalo.</p>
               <p>In še v poglavju 9, kjer komisija navaja, da je sprejela 165 prijav, 50 jih je
               odstopila pristojnim organom. Jaz bi rad izvedel, koliko je takšnih primerov, ki jih
               je zaznala sama komisija na podlagi podatkov, ki jih zbira, na podlagi teh podatkov,
               ki so ji dostopni. Ob tem se popolnoma strinjam tudi z vprašanjem, ki je že bilo
               predhodno postavljeno, na podlagi katerih kriterijev je ta komisija ugotovila, da je
               50 takšnih, ki morajo odstopiti naprej, ostalih 100 in še nekaj primerov pa teh
               pogojev ne izpolnjuje.</p>
               <p>Če zaokrožim svoje mnenje okrog tega na poročila. Jaz bi si v poročilu po neki
               sistematiki želel najprej oceno nekega stanja, ki ga je na področju korupcije oziroma
               preprečevanja prevzela ta komisija, se pravi, kakšen je obseg, kje so žarišča te
               korupcije, stanje na področju zakonodaje, formalne, neformalne povezave, ki omogočajo
               korupcijo. Drugo. Želel bi, da so konkretni ukrepi, ki jih je komisija za
               preprečevanje korupcije v tem obravnavanem obdobju tudi sprejela, in na koncu, kakšni
               so konkretni rezultati, za koliko se je zmanjšala korupcija, koliko primerov je bilo
               odkritih, ugotovljenih, kakšne teže, kakšne narave in tako naprej. Jaz vem, da je to
               mogoče pri takšnih primerih malo težje to zadevo spremljati, ker se težko vse spravi
               v neke številke, ampak neka merila se morajo pripraviti, da lahko primerjamo tudi
               učinkovitost, da ugotovimo, ali komisija dosega neke svoje cilje, kje so slabosti,
               kaj je treba spremeniti in tako naprej. Razpravljal bi še mogoče o nekih očitkih, da
               mi s temi spremembami, ki so pred nami, hočemo dobiti neko politično komisijo ali pa
               nek politični organ, ki bo bdel nad področjem korupcije, da je pa prej bilo vse
               strokovno, neodvisno, apolitično in tako naprej. Jaz ne bom trdil, da je ta obstoječa
               komisija politična, ampak glejte, predsednika, podpredsednika in enega člana je
               imenoval državni zbor, ki je političen, v bivši, prejšnji sestavi. Enega člana
               imenuje vlada oziroma je imenovala, tudi vlada je bila politična, prejšnja, samo en
               član je bil imenovan s strani sodnega sveta, se pravi štirje pa strogo politični,
               imenovani s strani političnih organov. Težko bi rekli, da je pa takšna komisija, ki
               jo je imenovala prejšnja politična garnitura, po zakonu, ki ga je sprejela prejšnja
               politična garnitura, popolnoma apolitična, popolnoma samo strokovna in neodvisna.
               Zelo težko.</p>
               <p>V prejšnji razpravi sem slišal tudi, da smo imeli prej to komisijo 12 let kot
               neučinkovito komisijo. Se vprašam, zakaj smo imeli 12 let neučinkovito komisijo, in
               to v obdobju, ko so bile v Sloveniji največje spremembe: privatizacija, tranzicija in
               tako naprej. Ko pa so se ti postopki zaključili, potem pa smo dobili <q>"kao"</q>, se reče,
               novo komisijo, ki bo pa sedaj, ko je vse to končano, pospravljeno, vse pod streho,
               neodvisna, strokovna in bo v bodoče nadzirala stanje na tem področju. Pa še ena
               stvar. Ko govorimo o komisiji, moramo računati tudi na neke stroške, ki v zvezi s tem
               nastanejo. Jaz sem pogledal, iz poročila je razvidno, da je šlo v obdobju od 1 do
               polovice aprila letošnjega leta, nekaj čez 65 milijonov stroškov samo za plače te
               komisije. Če to preračunamo, ob tem, da je pet funkcionarjev in pet uslužbencev, je
               to na uslužbenca na letnem nivoju približno 1 milijon 800 povprečje. Jaz mislim, da
               to ni tako mali strošek in tudi, kar se tega tiče, je potrebno imeti v vidu tudi
               učinke, na eni strani, in stroške, na drugi strani. Ne to, da se pač gremo,
               preprečevali bomo korupcijo, pa naj stane kolikor hoče. Tudi ta vidik, jaz mislim, da
               je pomemben in ta pač nova ureditev, ki se predvideva, bo zanesljivo tudi cenejša za
               državo.</p>
               <p>Sicer pa še enkrat povem, da poročilo v tehničnem smislu je korektno in kar se mene
               tiče, ga bom podprl. Hvala lepa.</p>
            </sp>
            <sp xml:id="SDZ4-Redna-11-2005-11-24.sp33">

               <speaker>PREDSEDNIK FRANCE CUKJATI:</speaker>

               <p>Hvala gospodu Hvaucu. Gospod Dimitrij Kovačič. Izvolite.</p>
            </sp>
            <sp xml:id="SDZ4-Redna-11-2005-11-24.sp34">

               <speaker>DIMITRIJ KOVAČIČ:</speaker>

               <p>Hvala lepa. Jaz bi rad najprej en popravek povedal. Vsi člani komisije so bili
               imenovani s strani državnega zbora, ne samo predsednik in namestnik, tudi ostali.
               Vendar pri ostalih ni bil predlagatelj predsednik republike, ampak so bili
               predlagatelji tako vlada kot tudi sodni svet.</p>
               <p>Ampak ne glede na to, to kaže na dejstvo, da je šlo absolutno za politični organ,
               kajti izvolil ga je najvišji politični organ v tej državi. Če govorimo o neodvisnosti
               in apolitičnosti te komisije, potem se moramo seveda vprašati tudi, ali je bil
               izpolnjen pogoj za imenovanje članov te komisije. 5. člen zakona o preprečevanju
               korupcije zelo jasno pravi, da morajo biti osebe, ki so imenovane, vrednega javnega
               zaupanja. In kot vemo, je državni zbor imenoval te osebe, v narekovaju <q>"vredne
               javnega zaupanja"</q> tako, da jim je velik del poslanskih skupin nasprotoval. Torej niso
               smatrali, da so bili člani te komisije vredni javnega zaupanja, razen če menite, da
               je javnost, ki pač ima zaupanje, samo tista, ki ste jo predstavljali vi, ki ste bili
               takrat v koaliciji in ste imeli večino v tem državnem zboru.</p>
               <p>Današnje poročilo temelji na še vedno veljavnem zakonu, ne glede na to, da je za ta
               zakon v nekem delu s strani ustavnega sodišča ugotovljeno, da ni v skladu z ustavo.
               Ampak ne glede na to, poročilo temelji na tem zakonu in to poročilo po mojem mnenju
               nazorno kaže na pravilnost razmišljanja vseh tistih, ki mislimo, da je potrebno
               obstoječi zakon o preprečevanju korupcije zamenjati z zakonom, ki bo realnejši in bo
               predpisoval tisto, kar je dejansko mogoče uresničiti, in ne bo vseboval in zavajal
               ljudi, češ, da gre za protikorupcijski organ, ki preprečuje korupcijo. Kajti po mojem
               mnenju je to iluzija, s katero nekateri tako radi slepijo ljudi. Na podlagi zakona o
               preprečevanju korupcije sedanja komisija, katere poročilo danes obravnavamo, nima
               nobenih pristojnosti boja zoper korupcijo. Da ima to pristojnost, bi sicer lahko
               pričakovali iz samega naslova, iz samega imena, tako zakona kot tudi komisije za
               preprečevanje korupcije, vendar dejansko po določilih zakona temu ni tako. V zvezi s
               korupcijo zakon daje komisiji namreč samo eno nalogo, in sicer uresničevanje
               resolucije o preprečevanju korupcije na področju identifikacije in odpravljanja
               vzrokov za korupcijo. To je posebej eksplicitno zapisano. Pri tej nalogi po mojem
               razmišljanju gre za neko teoretično delo, ki je povezano z odkrivanjem vzrokov za
               nastanek korupcije v družbi, in prav tako teoretično razmišljanje in iskanje rešitev,
               ki bi vzroke nastanka pojavov korupcije odpravljali. Torej to je v zvezi s korupcijo
               na zakonu temelječa pristojnost komisije in nič drugega.</p>
               <p>V poročilu pa zasledimo v posebnem poglavju devet kot posebno nalogo ugotavljanje
               korupcijskih ravnanj in v zvezi s tem tudi posebne aktivnosti v smislu zbiranja
               informacij in dokumentacije. Kaj je tukaj mišljeno? Ali je tukaj mišljeno tudi to,
               kar sicer ni zapisano v poročilu, ampak je bilo pred kratkim povedano s strani
               predsednika te komisije, da ima komisija ali pa morda samo predsednik te komisije
               izpisano koruptivno mrežo v državi. Ali je to mišljeno s tem? To pa je malo
               nenavadno. Na kakšen način pa je ta komisija prišla do te korupcijske mreže? Ali je
               morda tudi na podoben način, kot ga je bil v preteklosti deležen tudi novinar Ranc,
               ko se mu je nezakonito prisluškovalo. Na kakšen način je komisija prišla do te
               koruptivne mreže? Zakaj ni, če je že imela podatke, zakaj tega nimata potem tožilstvo
               in policija, ki pa sta pristojna, da to ugotavljata in da pridobita vse, kar jima
               pomaga pri tem boju zoper korupcijo. Kajti oni pa so pristojni za to.</p>
               <p>Vsekakor mislim, da gre tu za prekoračevanje pooblastil, ki jih komisija ima na
               podlagi zakona, kajti kljub temu, da v poročilu piše, da komisija nima preiskovalnih
               pooblastil, hkrati pa izvaja preiskave, ki so v tem, da zbirajo informacije in
               dokumentacijo v zvezi z morebitnim korupcijskim ravnanjem, prav tako pa v zvezi s tem
               vabi funkcionarje na razgovor pred komisijo. Torej so to preiskovalna dejanja. Pa v
               samih poročilih piše, da komisija nima preiskovalnih dejanj, ampak hkrati jih pa
               opisuje. Torej izvaja tisto, kar je naloga pristojnih organov pregona, policije,
               tožilstva, sicer potem iz poročila izhaja, da je komisija v teh primerih zadeve
               odstopila pristojnim inštitucijam, vendar potem, ko je pred tem že sama opravila
               določena preiskovalna dejanja, čeprav bi bila to naloga organov, katerim se zadeve
               odstopajo. Sicer je prav, da komisija odstopa organom pregona podatke o sumih
               korupcije, če pri svojem delu izve za takšna ravnanja. To je za ravnanja, ki bi lahko
               pomenila korupcijsko ravnanje. Ampak ravno tako so to dolžni narediti tudi vsi drugi
               državni organi, pa tudi posamezniki, ki pri svojem delu zvedo za morebitna
               korupcijska ravnanja, so dolžni to prijaviti policiji in tožilstvu, ki sta pač
               organa, pristojna za tak pregon. Tako je po mojem mnenju tovrstno preiskovalno
               ravnanje, o katerem govori deveto poglavje, nasprotno pooblastilom, prepisanim v
               zakonu. Komisija poleg tega, da nima pristojnosti, tudi ni usposobljena za učinkovito
               preiskavo, pač pa bi morala čim prej seznaniti pristojne inštitucije, da bi le-te
               lahko čim prej ukrepale. S tem pa, ko je očitno v primerih, o katerih poročilo
               govori, komisija sama prevzela del preiskovalnih nalog pristojnih organov, pa je
               posledično preprečila in onemogočila učinkovito ukrepanje policije in tožilstva, ki
               sta šele kasneje, ko je pred tem določeno obdobje komisija sama izvajala preiskovalna
               dejanja, torej šele kasneje sta prejeli informacijo o domnevnem korupcijskem
               ravnanju. Zaradi tega je seveda lahko bilo tudi kasnejše delo teh organov bolj
               neučinkovito, kot bi lahko bilo, če bi pravočasno bili informirani. Zelo za lase
               privlečena in samohvalna se mi zdi tudi navedba v poročilu pod točko 10.6., kjer
               komisija navaja dobro sodelovanje z državnim tožilstvom Republike Slovenije, pri
               čemer naj bi komisija nudila konkretno strokovno pomoč tožilstvu s strani
               predstavnikov komisije pri kazenskem pregonu najzahtevnejših kaznivih dejanj. Vsaka
               pomoč je prav gotovo dobrodošla, vendar pa je po mojem le malo bosa ta, da komisija
               ne glede na to, da ima zveneče ime, iz katerega bi nepoučeni lahko sklepal, da ta
               komisija preprečuje korupcijo. Torej, malo bosa je po mojem ta, da ta komisija nudi
               pomoč državnemu tožilstvu pri pregonu najzahtevnejših kaznivih dejanj. Kdo pa so
               člani te komisije, da so tako nad vso stroko na tem področju v Sloveniji, od kod tem
               ljudem takšno vrhunsko strokovno znanje na tem področju, da lahko podučujejo tožilce,
               kako preganjati najzahtevnejša kazniva dejanja? Iz poročila tudi izhaja, da komisija
               ne more v celoti izpolnjevati vseh, z zakonom predpisanih nalog komisije in da je
               komisija pri svojem delu preobremenjena. Glede na to, kar sem malo prej povedal, da
               se komisija ukvarja tudi s stvarmi, za katere ni pristojna, ni nič čudnega, da ji
               zmanjkuje časa za tisto, kar pa so konkretne naloge te komisije, in to je
               ugotavljanje morebitne nezdružljivosti javne funkcije s pridobitno dejavnostjo:
               naloge v zvezi z nadzorom nad premoženjskim stanjem, nad sprejemanjem daril
               funkcionarjem in nad omejitvami poslovanja naročnikov po predpisih o javnem
               naročanju. Nenavadno se mi zdi tudi, da komisija v svojem delovanju na področju
               lokalnih skupnosti objavlja le na spletni strani skupnosti občin Slovenije in ne tudi
               na spletni strani združenje občin Slovenije, ki je prav tako enakovredno in
               reprezentativno združenje občine, kot je skupnost občin. Zakaj delitev?</p>
               <p>Kakorkoli že, poročilo o delu komisije za preprečevanje korupcije mi potrjuje že
               dosedanje mnenje, da je sprejem novega zakona, ki bo bolj pregledno predpisoval
               pristojnosti komisije na področju ugotavljanja in nadzora nad nezdružljivostjo
               funkcij s pridobitno dejavnostjo, potreben in nujen. Ne nazadnje nov zakon tudi mnogo
               bolj zaostruje obveznosti na tem področju. Seveda pa odpravlja vsa tista nepotrebna
               določila, ki tudi po mojem mnenju predstavljajo le <q>"blef"</q> in ustvarjajo v javnosti
               lažen vtis, da se komisija bori zoper korupcijo, čeprav, kot povedano, temu ni bilo
               in tudi ne more biti tako. Narediti moramo vse, da omogočimo tistim državnim organom,
               ki so v tej državi ustanovljeni za to, da preganjajo kriminal in korupcijo, pogoje,
               da bodo kar v največji meri učinkoviti, ne pa, da se slepimo s komisijo, ki po svoji
               definiciji ne more biti nič drugega kot papirnati tiger in še to zaradi svojega imena
               in vtisa, ki ga lahko ljudje zaradi tega imena dobijo. Ne pa zaradi pooblastil,
               zaradi dejanskih pooblastil, ki so v zakonu zapisana. Hvala lepa.</p>
            </sp>
            <sp xml:id="SDZ4-Redna-11-2005-11-24.sp35">

               <speaker>PREDSEDNIK FRANCE CUKJATI:</speaker>

               <p>Hvala, gospod Kovačič. Gospod Kramberger, Černač, Kangler. Gospod Kangler, pohitite.
               Imate besedo. Izvolite.</p>
            </sp>
            <sp xml:id="SDZ4-Redna-11-2005-11-24.sp36">

               <speaker>FRANC KANGLER:</speaker>

               <p>Se opravičujem za 10 sekund. Hvala za besedo. Danes smo kar veliko slišali od
               nekaterih mojih poslanskih kolegov, predvsem iz opozicije, ko so govorili o poročilu
               o delu komisije za preprečevanje korupcije in da si želijo, da bi ta komisija bila
               neodvisna komisija, koristna za krepitev slovenske demokracije in še bi lahko
               našteval. Bi pa sam rad poudaril, da z delom komisije se strinjam, načinom, in je
               prav, da imamo komisijo takšno ali drugačno, ki se s takšnimi pojavi ukvarja. Ni
               demokratične države na svetu, ki se ne bi srečevala s korupcijo, klientelizmom.</p>
               <p>Sam bom na začetku tudi že kot predstavnik poslanske skupine Slovenske ljudske
               stranke tudi omenil, da poročilo, ki ga imamo danes tu pred sabo, je namenjeno sami
               sebi oziroma komisiji. Verjetno nas, poslanske skupine, bi nekateri podatki, ki bi
               bili zajeti v tem poročilu, bolj zanimali: iz kakšnih krogov, iz katerih krogov, na
               kakšen način so podvrženi nekateri posamezniki dejanju, ki mu rečemo korupcija.
               Zbodlo me je pa predvsem to, da predvsem pozicija, ki je bila v prejšnjem mandatu
               skupaj s Slovensko ljudsko stranko v koaliciji, govori, da gre za neodvisno komisijo.
               Z njimi se strinjam, da bi bilo prav, da imamo neodvisno komisijo, ne morem se pa z
               njimi strinjati, da so na čelu ljudje, ki so neodvisni, in ne moremo govoriti o
               neodvisni komisiji, če so gospoda Kosa volili politiki. In gospoda Kosa so tja
               postavili politiki, državni zbor, s takšno ali drugačno podporo, in to ni sporno.
               Sporno je to, da po mojem osebnem mnenju potem več ni neodvisna komisija, ampak je ta
               komisija odvisna od politike. Zato v preteklosti in v razpravah, ki sem jih imel, sem
               se večkrat zavzemal, da takšna komisija, ki je ustanovljena, bi morali biti na čelu
               te komisije ljudje, ki bi imeli široko podporo v parlamentu, če je po zakonu
               parlament tisti, ki izvoli predsednika, tudi če je potrebno z dvotretjinsko večino.
               Ne vem, komu se nekdo na drugi strani smeji, vendar meni se nihče ne more v tem
               smislu, ko govorim o neodvisnosti. In na nek način sem lahko zrevoltiran ali pa tudi
               prizadet zaradi tega, ker, spoštovani poslanski kolegi, sem bil član nekaterih
               preiskovalnih komisij in sem marsikaj spoznal in ugotovil. Tu pred sabo imam
               poročilo, <q>"uradno tajno, strogo zaupno"</q>, Zloraba dokumentacije in podatkov policije.
               Poročilo še zmeraj nosi oznako <q>"uradno tajno, strogo zaupno"</q>. Če kdo želi o
               neodvisnosti govoriti, predlagajte predsedniku, vam bom iz tega poročila prebral
               nekatere stavke, da se boste lahko sami sebi posmehovali pa govorili, kdo in na
               kakšen način je neodvisen, da ni odvisen od politike in kdo je komu vezan. V tem
               poročilu so shranjeni nekateri zelo pomembni podatki, kdo, kdaj in na kakšen način je
               odvisen od politike in kdo je komu sugeriral in na kakšen način. Po mojem osebnem
               mnenju, spoštovani poslanski kolegi, ni nič narobe, samo ne na tem mestu govoriti, da
               so nekateri vodilni v tej komisiji neodvisni od politike. Po mojem osebnem mnenju ne,
               tako ali drugače ne. Zavzemam pa se in vesel bom, da bomo enkrat našli primerno
               priložnost, da ne glede na barve, ne glede na opozicijo ali koalicijo, najdemo takšno
               širino, da lahko najdemo ljudi, ki bi bili pa dejansko kot strokovnjaki sposobni
               peljati takšne zadeve, kot so take komisije. Ljudje smo takšni ali drugačni. Nekateri
               iz dneva v dan čutimo ali slutimo ali pa opažamo, da posamezniki zaradi političnih
               razlogov tako ali drugače vplivajo na posamezne ljudi. Pa sem spet član ene komisije,
               komisije za nadzor nad obveščevalnimi službami, že deveto leto. In sem prepričan, da
               ko bomo na naslednji seji, spoštovani poslanski kolegi, oziroma na eni izmed
               naslednjih sej obravnavali poročilo, da bomo lahko o teh stvareh spregovorili. In sem
               zelo vesel, da smo več ali manj v tej komisiji enotni in določene stvari opazimo. In
               nismo izvzeti, niti mi, parlamentarci, ne, niti ne nekateri člani ali predsednik, ali
               kakorkoli rečemo, v takšni ali drugačni komisiji. Opaziti pa je, da imamo še mlado
               demokracijo, da smo brez nekaterih demokratičnih načel, kar je posledica tega, da
               nimamo 50- ali pa 40-letne tradicije v demokraciji. In eden izmed razlogov je bil
               tudi ta, da sem se sam odločil podpreti nekatere postopke v zakonu, ki smo jih imeli
               v prejšnjih mesecih, ker sem nekatere stvari čutil na svoji lastni koži od
               posameznikov, tako ali drugače, ker so se politično obnašali. Kar se strokovnosti
               tiče, se osebno v to ne bom spuščal, nekateri ljudje imajo reference. Imam pa svoje
               pomisleke, zaradi preteklosti, za to imam vso pravico in tudi moja dolžnost je,
               volivci so mi dali mandat, da se tudi temu primerno na tem mestu tako obnašam. Ko pa
               boste imeli dostop do takšnega dokumenta, kot je ta, pa ne gre samo za eno osebo, gre
               za več oseb, tako z levice kot desnice, boste pa lahko dobili občutek, kdo je še v
               tej državi apolitičen ali neodvisen od trenutne, bivše ali katerekoli slovenske
               politike, boste pa verjetno na tem mestu nekoliko drugače govorili. Ta dokument je v
               mojem sefu, upam, da tudi mojega sefa ne bodo na takšen lahek način odprli, kot jih
               odpirajo sredi Ljubljane. In verjetno je pa edini, ker nekateri so bili pa uničeni,
               glede na to, da sem si mandat z volivci podaljšal, pa je ostal pri meni, in bo tudi
               ostal do nadaljnjega v trezorju. S tem bi pa tudi zaključil razpravo.</p>
            </sp>
            <sp xml:id="SDZ4-Redna-11-2005-11-24.sp37">

               <speaker>PREDSEDNIK FRANCE CUKJATI:</speaker>

               <p>Hvala gospodu Kanglerju. Gospod Rudi Veršnik, imate besedo.</p>
            </sp>
            <sp xml:id="SDZ4-Redna-11-2005-11-24.sp38">

               <speaker>RUDI VERŠNIK:</speaker>

               <p>Hvala lepa. Glede samega poročila nimam posebnih pripomb. Komisija je prav gotovo
               delala v skladu s tistim, kar ji je bilo naloženo, v skladu z njihovimi možnostmi. In
               poročilo konec koncev sem podprl že kot član državnozborske komisije.</p>
               <p>Vendar pa kljub temu bi rad rekel sledeče. Ugotovitev nekaterih, da komisija ni
               politična, je veliko sprenevedanje in zavajanje javnosti. Vsaka komisija je
               politična. Nedavno smo slišali, da so tudi uprave podjetij bile postavljene
               politično. Ne morem se strinjati, da tisti član komisije, ki ga imenuje, recimo,
               predsednik države, ni političen, tisti, ki ga imenuje državni zbor, pa je političen.
               Nerealno se mi zdi tudi govorjenje o samostojni, neodvisni strokovni komisiji, ki ne
               bo politična. Recimo končno bobu bob in priznajmo, da so vse podobne komisije bile in
               bodo politične. Sam sem kot član državnozborske komisije po zakonu o preprečevanju
               slišal, da komisija zbira podatke, pojasnjuje zakon, zbira prijave od občanov in
               prijavlja kršitve organov pregona. Trdim, da za opravljanje teh nalog ne potrebujemo
               visoko kvalificiranih kadrov, ampak uglednega nekompromitiranega strokovnega vodja,
               vse ostalo pa lahko opravi administracija. Prepričan sem, da poročilo ne bi bilo nič
               manj obsežno, nič slabše, stroški za delo te komisije pa prav gotovo bistveno nižji.
               Hvala lepa.</p>
            </sp>
            <sp xml:id="SDZ4-Redna-11-2005-11-24.sp39">

               <speaker>PREDSEDNIK FRANCE CUKJATI:</speaker>

               <p>Hvala gospodu Veršniku. Besedo ima še predlagatelj, gospod Kos.</p>
            </sp>
            <sp xml:id="SDZ4-Redna-11-2005-11-24.sp40">

               <speaker>DRAGO KOS:</speaker>

               <p>Hvala lepa, gospod predsednik. Vprašanj je bilo zelo veliko. Bom poskušal odgovoriti
               na njih kolikor se ekspresno. Že vnaprej se opravičujem tistim, ker v vse podrobnosti
               pa ne bom mogel iti.</p>
               <p>Kot že piše v našem poročilu, smo se mi, ko smo začeli uresničevati naš zakon,
               dejansko srečali s težavo, da tisto, kar bi moralo biti jasno že 12 let, ni bilo
               jasno v ničemer. Mi smo orali ledino, ki bi morala biti zorana že v preteklih
               dvanajstih letih, ker smo se srečevali s težavami, ki bi morale biti že davno rešene.
               Tistim, spoštovanim poslancem in poslankam, ki ste spraševali, zakaj komisija ni
               takoj reagirala, predlagala ustrezne spremembe, bom rekel naslednje. Ko smo začeli s
               prvim dnem delovati, smo ugotovili, da so v zakonu velike pomanjkljivosti, velike
               luknje in velike napake. Postavilo se nam je vprašanje, kaj naj storimo. Ali naj
               reagiramo takoj ali naj počakamo, da bomo oddelali cel ciklus sprejemanja prijav
               premoženjskega stanja, da bi ugotovili, katere so vse tiste napake. Odločili smo se
               za drugo pot. Se pravi, odločili smo se za to, da bomo počakali do konca, da bomo
               izpeljali eno rundo sprejemanja prijav, ugotovili vse napake, pomanjkljivosti in
               potem podali svoj predlog. In naš predlog ste prejeli - prejele so ga vse poslanske
               skupine - v obliki amandmajev na zakon, ki ga je vložila Slovenska nacionalna
               stranka. V tem predlogu so upoštevani vsi tisti problemi, vse tiste težave, vsi tisti
               predlogi, o katerih ste tudi vi danes govorili. Od tistih, pri spremljanju
               premoženjskega stanja. Tudi mi smo, recimo, iz tega izločili občinske svetnike. Vsi
               tisti, ki govorijo o omejitvi poslovanja, če bi bil upoštevan naš predlog, potem ne
               bi bilo nobenega seznama več. Veljavni oziroma predlog, ki je trenutno v postopku, še
               vedno predvideva obstoj seznama, še vedno predvideva obstoj raznih takšnih in
               drugačnih omejitev poslovanja, ki so neživljenjske. Mi smo šli korak dlje in smo
               odpravili kompletno vse sezname. Med drugim smo recimo tudi predlagali, tako kot je
               recimo gospod Kangler rekel, da bi o članih te komisije odločal državni zbor z
               dvotretjinsko večino. Nekateri predlogi iz naših predlogov amandmajev so bili
               sprejeti, nekateri niso bili. Ves čas smo se pa srečevali s težavo, da smo vedeli, da
               delamo nekaj, kar je zelo togo, neživljenjsko. Konec koncev to piše tudi v našem
               poročilu. Ampak komisija je morala slediti zakonu, komisija je morala delati tisto,
               kar piše v zakonu. Zelo čudno bi bilo videti, če bi komisija javno trdila, poleg teh
               besed, ki smo jih ves čas ponavljali tako v javnosti kot tudi na vseh sestankih, na
               katerih smo bili, da je zakon, ki ga uresničujemo, neumen, neuresničljiv. Mi smo
               delali tisto, kar je določil zakon, ves čas pa pripravljali, spremljali težave, ki so
               ob tem nastajale, in pripravili predlog amandmajev, ki smo ga na koncu tudi podali.
               Smo pa ob tem tudi naredili vse, da bi bil zakon bolj življenjski, bolj uresničljiv.
               Recimo, vsa dovoljenja, za katera so zaprosili funkcionarji, ki imajo istočasno tudi
               podjetja, so bila rešena pozitivno. Načelna mnenja, ki smo jih sprejemali ob tem, ker
               nekatere določbe zakona niso jasne in jih je bilo potrebno tolmačiti, so bila takšna,
               da so šla v prid tej življenjskosti. Sami smo predlagali nekaterim funkcionarjem,
               podjetnikom, ki so imeli težave z zakonom, da naj sprožijo postopke pred ustavnim
               sodiščem, in ko nas je ustavno sodišče vprašalo, kaj mi menimo o teh pobudah, je bil
               naš odgovor takšen, da ustavnemu sodišču res ni bilo težko napisati odločbe, s katero
               je kot protiustavno razglasilo del našega zakona. Mi smo s to rešitvijo ustavnega
               sodišča zelo zadovoljni. Če pogledate na našo spletno stran, boste videli, da je na
               njej nov seznam podjetij, ki ni takšen, kot je bil predviden z zakonom, kot je prej
               veljal, ampak je takšen, da so sedaj navedene državne institucije in konkretna
               podjetja, s katerimi te konkretne institucije ne smejo poslovati. Tako da, mi smo
               naredili vse, da bi bil ta zakon uresničljiv, življenjski, da ne bi povzročil še več
               škodljivih posledic kot jih mogoče že je. Ampak preko izrednih konkretnih odločitev
               zakona pa tudi komisija ni mogla kaj storiti. Kar se tiče števila prijav, bilo je
               nekaj vprašanj. Vseh prijav nismo obdelali enostavno iz preprostega razloga, ker
               nismo imeli dosti kapacitet, ki ni bilo dosti javnih uslužbencev, ki bi se lahko s
               tem ukvarjali. Ampak to ne pomeni, da te prijave ne bodo predmet obdelave. Današnje
               stanje je takšno, da od 302 prijav smo jih obdelali okrog 170, ostale še čakajo na
               rešitev. Tiste prijave, ki smo jih obdelali, pa jih nismo poslali nobenemu organu so
               pa takšne, in to bo gospod Kangler gotovo vedel, sodijo v kategorijo prijav, ki jih
               ne moreš uvrstiti nikamor zaradi tega, ker se nanašajo na pravnomočno končane sodne
               postopke, ki so včasih tudi rezultat položaja lune in podobnih stvari. Te prijave smo
               enostavno arhivirali pri nas in čakamo, če se bo karkoli pojavilo, da bi jih mogoče
               spet aktivirali. Ampak za enkrat s temi prijavami se ni dalo narediti čisto nič.</p>
               <p>Se opravičujem, bom končal. Pametne odgovore bi našel na vsa vaša vprašanja, edino
               nekaj bi rad še rekel. Odločno zanikam izjave enega od poslancev, da smo mi kakorkoli
               prekoračili pooblastila.</p>
            </sp>
            <sp xml:id="SDZ4-Redna-11-2005-11-24.sp41">

               <speaker>PREDSEDNIK FRANCE CUKJATI:</speaker>

               <p>Hvala, gospod Kos. Žal je čas potekel. Vsi prijavljeni razpravljavci, ki so to želeli
               so dobili besedo. Ker določen čas za razpravo še ni potekel, sprašujem, ali želi na
               podlagi prvega odstavka 71. člena poslovnika še kdo razpravljati. Bom prebral. Juri,
               Pečan, Potrata, Kumer, Veršnik, Kovačič, Pajk, Moge. Sem koga izpustil? Sok,
               Prijatelj, Kangler. Gospod Kumer se je odpovedal. Marinič, Pajk črtam. Še enkrat.
               Juri, Pečan, Potrata, Veršnik, Kovačič, Moge, Sok, Prijatelj, Kangler, Marinič.
               Gospodje, po minuto. Izvolite, gospod Juri.</p>
            </sp>
            <sp xml:id="SDZ4-Redna-11-2005-11-24.sp42">

               <speaker>AURELIO JURI:</speaker>

               <p>Hvala. Ker imam samo minuto, bom najprej kolega Kanglerja zaprosil, da mi da v
               vpogled tisti pomembni dokument, ki ga je razkazoval, in to brez posebnega
               dovoljenja, kajti v vrstah Ljudske stranke že kroži, tako da bi bil tudi jaz rad
               deležen vpogleda v ta dokument.</p>
               <p>Drugo. Glede političnosti organa. Mi tudi imenujemo sodnike pa zaradi tega niso
               politično okuženi. In enako politično bo imenovan tudi svet RTV, tako da ko govorimo
               o neodvisnosti tega organa - iz vaših vrst ne drži. Ampak, ne pomeni, da so zato,
               ponavljam, politično okuženi, tisti, ki jih mi imenujemo.</p>
               <p>Na koncu samo ugotovitev, da poročilo komisije tako kot poročilo zanjo pristojne
               parlamentarne komisije dokazujeta, da je obstoj te komisije upravičen in da potrebuje
               še več pooblastil <gap n="..."/><stage>/Opozorilni znak za konec razprave./</stage><gap n="..."/></p>
            </sp>
            <sp xml:id="SDZ4-Redna-11-2005-11-24.sp43">

               <speaker>PREDSEDNIK FRANCE CUKJATI:</speaker>

               <p>Hvala gospodu Juriju. Gospa Pečan.</p>
            </sp>
            <sp xml:id="SDZ4-Redna-11-2005-11-24.sp44">

               <speaker>BREDA PEČAN:</speaker>

               <p>Hvala lepa. Poročilo komisije nakazuje celo vrsto izboljšav, ki bi jih bilo potrebno
               narediti v obstoječem zakonu in ki bi omogočile, da bi lahko ta komisija opravljala
               svoje delo v smislu, zaradi katerega je bila pravzaprav ustanovljena in zaradi katere
               je bil zakon sprejet, se pravi, za preprečevanje korupcije. Vsi ti različni seznami
               in ugotavljanje možnosti, kje lahko nastaja korupcija, je pravzaprav bistveni smisel.
               In moram še enkrat povedati, tako kot sem že enkrat povedala, tudi če boste z zakonom
               izbrisali zakon o preprečevanju korupcije in če boste ukinili to komisijo, v občini
               Izola bom vsaj do konca tega mandata poskrbela, da bomo naredili načrt integritete,
               zaradi tega, ker je to način, kako ugotavljati, kje so občinski uradniki, državni
               uradniki, zdravniki in sodniki in tako naprej izpostavljeni možnosti korupcije. In je
               to tisti način, kako preprečevati in ne zdraviti. In tukaj, mislim, da popolnoma
               grešite.</p>
            </sp>
            <sp xml:id="SDZ4-Redna-11-2005-11-24.sp45">

               <speaker>PREDSEDNIK FRANCE CUKJATI:</speaker>

               <p>Hvala gospe Pečanovi. Gospa Potrata.</p>
            </sp>
            <sp xml:id="SDZ4-Redna-11-2005-11-24.sp46">

               <speaker>MAG. MAJDA POTRATA:</speaker>

               <p>Hvala za besedo. Poročilo me prepričuje o tem, da je komisija delovala v skladu z
               veljavnim zakonom. Če so pomisleki glede življenjskosti nekaterih rešitev, potem je
               treba spremeniti zakon, ne pa spremeniti ali obrniti zadeve na glavo in ukiniti
               komisijo in nadomestiti to z nekim zakonom, ki se je v prejšnji rešitvi kazal za
               neustreznega. Mislim pa, da so najbolj težko sprejemljive tiste trditve, ki oporekajo
               komisiji neodvisnost z imenovanjem v državnem zboru, ker je ta isti državni zbor
               poslušal zgodbe o tem, kako bo programski svet RTV neodvisen, pa ga bo imenoval
               državni zbor. Mora pa le veljati isti vatel za vse primere, ne pa tako, kot nam je
               povšeči. Hvala.</p>
            </sp>
            <sp xml:id="SDZ4-Redna-11-2005-11-24.sp47">

               <speaker>PREDSEDNIK FRANCE CUKJATI:</speaker>

               <p>Hvala gospe Potrata. Gospod Veršnik.</p>
            </sp>
            <sp xml:id="SDZ4-Redna-11-2005-11-24.sp48">

               <speaker>RUDI VERŠNIK:</speaker>

               <p>Hvala. Še enkrat bi rekel, nisem govoril o tem, da komisija ni neodvisna, ampak
               trdim, da bo vsaka komisija politična, to je bila in bo. In še to bom rekel, da je
               ideja o samostojni, neodvisni strokovni komisiji prišla s strani vašega predsednika.
               Hvala.</p>
            </sp>
            <sp xml:id="SDZ4-Redna-11-2005-11-24.sp49">

               <speaker>PREDSEDNIK FRANCE CUKJATI:</speaker>

               <p>Hvala gospodu Veršniku. Gospod Kovačič.</p>
            </sp>
            <sp xml:id="SDZ4-Redna-11-2005-11-24.sp50">

               <speaker>DIMITRIJ KOVAČIČ:</speaker>

               <p>Hvala. No, absolutne neodvisnosti ni in mislim, da je to dejstvo in je jasno. Ampak
               vprašam vas, katera komisija je bolj neodvisna: ali tista, ki je bila imenovana s
               strani državnega zbora in proti imenovanju katere je nasprotovala praktično celotna
               opozicija, ali ta komisija, ki bo sedaj imenovana tako, da bo opozicija imela večino
               v tej komisiji in tudi predsednika<gap n="..."/> <stage>/Oglašanje iz ozadja./</stage></p>
            </sp>
            <sp xml:id="SDZ4-Redna-11-2005-11-24.sp51">

               <speaker>PREDSEDNIK FRANCE CUKJATI:</speaker>

               <p>Samo Kovačič ima besedo, prosim, gospa Pečanova.</p>
            </sp>
            <sp xml:id="SDZ4-Redna-11-2005-11-24.sp52">

               <speaker>DIMITRIJ KOVAČIČ:</speaker>

               <p>Torej, mislim, da je razlika očitna. Tej komisiji, ki je bila imenovana v prejšnjem
               mandatu, je opozicija eksplicitno nasprotovala in bila proti, torej je bila imenovana
               v nasprotju s celotno opozicijo. Zdaj bo imela pa opozicija večino. Zdaj pa
               presodite, katera bo uživala večje zaupanje javnosti. Hvala.</p>
            </sp>
            <sp xml:id="SDZ4-Redna-11-2005-11-24.sp53">

               <speaker>PREDSEDNIK FRANCE CUKJATI:</speaker>

               <p>Hvala gospodu Kovačiču. Gospod Moge.</p>
            </sp>
            <sp xml:id="SDZ4-Redna-11-2005-11-24.sp54">

               <speaker>RUDOLF MOGE:</speaker>

               <p>Hvala lepa za besedo. Najprej variacija na temo, ali je ta komisija politični organ
               ali ne. Če je zato, ker jo je izvolil državni zbor kot politični organ, potem so vsa
               sodišča politični organ in bo tudi programski svet RTV Slovenija politični organ.</p>
               <p>Drugič. Glede tega, ali je kdo odvisen ali neodvisen glede na tajne podatke, ki sem
               jih tudi jaz bil deležen v veliki meri poleg kolega Kanglerja, bi lahko rekel potem
               glede trgovanja z orožjem, da je ogromno, ogromno oseb, ki so nosilci javnega
               življenja v Republiki Sloveniji, potem seveda odvisnih.</p>
               <p>In tretja reč, glede zakona o ukinitvi te komisije, ki je v proceduri, pa lahko
               rečem, v kolikor ga bomo izglasovali, potem je to početje v državnem zboru zdajle
               rekviem za to komisijo.</p>
            </sp>
            <sp xml:id="SDZ4-Redna-11-2005-11-24.sp55">

               <speaker>PREDSEDNIK FRANCE CUKJATI:</speaker>

               <p>Hvala. Gospod Sok.</p>
            </sp>
            <sp xml:id="SDZ4-Redna-11-2005-11-24.sp56">

               <speaker>ALOJZ SOK:</speaker>

               <p>Hvala lepa. Torej to poročilo je zelo kratko, tako, da ga lahko vsak, ki je želel,
               prečital. Iz tega poročila pa seveda vidno, da je ta komisija predvsem nekaj
               izbirala, potem sortirala in pa tisto naprej pošiljala. Torej, od takšnega dela - sem
               že to enkrat rekel - ima največ, se mi zdi, koristi od tega Pošta Republike
               Slovenije, ker se veliko materialov pošilja okrog. Nekaj je sigurno, da s takšnim
               zakonom in ob takšnih pogojih dela je ta komisija neoperativna in je zato seveda
               boljše, da to milijardo, kolikor bi ta komisija v štirih letih porabila, porabimo za
               boljše delo policije, tožilstva in pa sodišč. To so tisti organi, ki morajo korupcijo
               zatirati, ne pa preprečevati. Hvala lepa.</p>
            </sp>
            <sp xml:id="SDZ4-Redna-11-2005-11-24.sp57">

               <speaker>PREDSEDNIK FRANCE CUKJATI:</speaker>

               <p>Hvala. Gospod Prijatelj.</p>
            </sp>
            <sp xml:id="SDZ4-Redna-11-2005-11-24.sp58">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Torej komisija je strokovna, je korektna, nima pa
               pravih kompetenc, zakonskih pristojnosti in je seveda draga. Je v neskladju z
               ustavnimi določbami, kar je nedvoumno povedalo ustavno sodišče, in če bi vladajoča
               koalicija prejšnja resno mislila opraviti s korupcijo, ne bi imenovala take komisije,
               kot jo je, če bi se resno zoperstavila korupciji, bi morala tudi koga iz svojih vrst
               zapreti in danes ne bi bili ti na oblasti, kot so, ampak mogoče kdo drug. To je
               napaka, osnovna napaka prejšnje vlade in ne jo ponavljati tudi sedaj.</p>
               <p>Zoper korupcijo se moramo v bistvu boriti na edini način, to je z zakonitim pregonom,
               ugotavljanjem realnih dejstev in pregonom. Tega pa danes ni. Korupcija še naprej
               cveti in nas tukaj so nas polna usta, kako bi vsi bili proti temu, seveda za to, da
               korupcije nebi bilo. Nočemo pa storiti nič drugega, kot mešati meglo. Hvala. </p>
            </sp>
            <sp xml:id="SDZ4-Redna-11-2005-11-24.sp59">

               <speaker>PREDSEDNIK FRANCE CUKJATI:</speaker>

               <p>Hvala gospodu Prijatelju. Gospod Kangler, izvolite.</p>
            </sp>
            <sp xml:id="SDZ4-Redna-11-2005-11-24.sp60">

               <speaker>FRANC KANGLER:</speaker>

               <p>Hvala za besedo. Bom čisto na kratko dal odgovor gospodu Juriju. Bom vam dovolil
               vpogled v ta dokument, v skladu z zakonom o tajnih podatkih, 4. členom. Ta dokument
               je unikaten glede na to, da je napisan samo en uporabnik in ni razlogov, da bi se
               razmnoževal, tako kot je kolega Anderlič prej omenil, da že kroži. Mislim, da ima
               pravico poslance v takšen dokument pogledati. Ne leti pa ta dokument, da ne bi kdo
               narobe razumel, direktno na gospoda Kosa. V tem dokumentu je pač način, kakšne vplive
               ima politika do nekaterih takšnih ali drugačnih ljudi, pač jasen in razviden. In
               marsikdo bo lahko marsikaj prebral.</p>
               <p>Je pa res, kot me je gospod Kos opozoril, da pa je v prejšnjem mandatu samo Slovenska
               ljudska stranka nasprotovala pri njegovem imenovanju <gap n="..."/><stage>/Opozorilni znak za konec
               razprave./</stage><gap n="..."/> opozicija, pa takrat ni bila prisotna, da bi s svojim glasovanjem na
               demokratičen način pokazala, da je poti njemu. To pa je druga resnica.</p>
            </sp>
            <sp xml:id="SDZ4-Redna-11-2005-11-24.sp61">

               <speaker>PREDSEDNIK FRANCE CUKJATI:</speaker>

               <p>Hvala. In še gospod Marinič.</p>
            </sp>
            <sp xml:id="SDZ4-Redna-11-2005-11-24.sp62">

               <speaker>BRANKO MARINIČ:</speaker>

               <p>Hvala lepa za besedo. Spoštovani predsednik<gap n="..."/></p>
            </sp>
            <sp xml:id="SDZ4-Redna-11-2005-11-24.sp63">

               <speaker>PREDSEDNIK FRANCE CUKJATI:</speaker>

               <p>Prosim, gospod Marinič ima besedo. Prosim.</p>
            </sp>
            <sp xml:id="SDZ4-Redna-11-2005-11-24.sp64">

               <speaker>BRANKO MARINIČ:</speaker>

               <p>Težko je povedati v eni minuti tisto, kar bi želel, pa vendarle; iz poročila o delu
               komisije za preprečevanje korupcije seveda izhaja marsikaj. Nekaj od tega smo danes
               že povedali in prav je tako. Seveda se mi pa zdi velika škoda, in morda bo tudi čas
               pokazal, da ni bilo primerno in da ni bilo prav, da so mnogi člani občinskih svetov
               na najnižjih nivojih izgubili možnost, da bi dali svoj prispevek k razvoju lokalnih
               skupnosti. Kajti to so večinoma bili sposobni podjetniki, intelektualci, ki so dali,
               želeli dati svoj prispevek k razvoju lokalnih skupnosti. Hvala lepa.</p>
            </sp>
            <sp xml:id="SDZ4-Redna-11-2005-11-24.sp65">

               <speaker>PREDSEDNIK FRANCE CUKJATI:</speaker>

               <p>Hvala. S tem zaključujem razpravo. O predlogu sklepa bomo v skladu s časovnim potekom
               seje zbora odločali danes v okviru glasovanj, pol ure po končani 18. točki dnevnega
               reda oziroma najkasneje ob 20.45 uri. S tem prekinjam to točko dnevnega reda.</p>
               <p>Prehajamo na <title>8. TOČKO DNEVNEGA REDA - TO JE NA DRUGO OBRAVNAVO PREDLOGA ZAKONA O
                  ZAŠČITI PRIČ.</title> Predlog zakona je v obravnavo zboru predložila Vlada Republike
               Slovenije. Besedo dajem predstavniku vlade za dodatno obrazložitev. Gospod Robert
               Marolt, državni sekretar na ministrstvu za pravosodje. Imate besedo.</p>
            </sp>
            <sp xml:id="SDZ4-Redna-11-2005-11-24.sp66">

               <speaker>ROBERT MAROLT:</speaker>

               <p>Hvala lepa, gospod predsednik. Spoštovani poslanci, cenjene poslanke!</p>
               <p>Določbe predloga zakona določajo temeljna načela v zvezi z zaščito prič. Zaščita se
               ogroženim osebam zagotavlja v predkazenskem postopku, ter med in po končanem
               kazenskem postopku, ki teče zaradi kaznivih dejanj, ki jih določa predlog zakona.
               Določbe predloga zakona se smiselno uporabljajo tudi za skesance, to je za osumljence
               oziroma obdolžence, ki se jim sme kazen po kazenskem zakoniku omiliti, če so
               ogroženi, ker so kot storilci kaznivih dejanj, storjenih v hudodelski združbi,
               preprečili nadaljnje izvrševanje teh dejanj ali razkrili podatke, ki so pomembni za
               preiskovanje in dokazovanje že storjenih kaznivih dejanj. Za zaščito ogroženih oseb
               morajo biti kumulativno izpolnjeni sledeči pogoji.</p>
               <p>Prvič, da teče predkazenski ali kazenski postopek zaradi kaznivega dejanja, v zvezi s
               katerim se lahko v skladu z zakonom o kazenskem postopku odredijo prikriti
               preiskovalni ukrepi; drugič, da priča ve povedati o takšnem kaznivem dejanju,
               storilcu ali drugih pomembnih okoliščinah; tretjič, da kaznivega dejanja ni mogoče
               preiskati oziroma dokazati ali nadaljnjega izvrševanja kaznivih dejanj preprečiti
               brez sodelovanja te priče v predkazenskem ali kazenskem postopku; četrtič, da zaradi
               takega sodelovanja priče obstaja resna nevarnost za njeno življenje ali telo oziroma
               življenje ali telo druge ogrožene osebe; petič, da take nevarnosti ni mogoče odvrniti
               in zagotoviti sodelovanje ogrožene priče brez izvajanja nujnih zaščitnih ukrepov
               oziroma programa zaščite po tem zakonu; in šestič, da je na podlagi ocene enote
               ugotovljena možnost uspešne izvedbe programa zaščite.</p>
               <p>Predlagani zakon vzpostavlja komisijo za zaščito ogroženih oseb, ki odloča o
               izvajanju programa zaščite, o vključitvi in prenehanju izvajanja programa zaščite.
               Predvideni ukrepi v programu zaščitenih oseb so: preselitev osebe, prirejeni
               dokumenti, onemogočanje posredovanja osebnih podatkov in nadzor poizvedb po
               evidencah, prikritje identitete za potrebe sodnega postopka, sprememba identitete,
               uporaba video konference in telefonske konference, mednarodna izmenjava, ukrepi v
               zaporu ter ekonomska in socialna podpora zaščitenih oseb.</p>
               <p>Zakon vzpostavlja enoto za zaščito ogroženih oseb, ki izvaja nujne zaščitne ukrepe,
               ki se izvajajo že pred odločitvijo komisije o vključitvi ogrožene osebe v program
               zaščite <stage>(to so: svetovanje enote, tehnično varovanje oseb oziroma bivališča, fizično
               varovanje oseb oziroma bivališča, začasna preselitev osebe)</stage>, ter predlaga in izvaja
               druge ukrepe v programu zaščite.</p>
               <p>Za podajo predloga za vključitev ogrožene priče v program zaščite je pristojen
               generalni državni tožilec, lahko pa za izvrševanje svojih pristojnosti po tem zakonu
               pisno pooblasti drugega državnega tožilca. Komisija mora najkasneje v 8 dneh po
               prejemu predloga generalnega državnega tožilca odločiti, ali bo uvedla postopek za
               vključitev v program zaščite.</p>
               <p>Poudariti moramo, da predlagani zakon vzpostavlja pogoje za učinkovito vodenje
               predkazenskih in kazenskih postopkov. S sprejetjem in izvajanjem predlaganega zakona
               bo izpolnjena obveznost Republike Slovenije, da zagotovi pravno podlago in
               organizacijski okvir za izvajanje zaščite prič, njihovih bližnjih sorodnikov ter
               drugih oseb, katerih življenje ali telo je ogroženo zaradi pričanja, tudi v
               predkazenskem postopku ter med in po kazenskem postopku, ki izhaja iz pomembnih
               mednarodnih dokumentov.</p>
            </sp>
            <sp xml:id="SDZ4-Redna-11-2005-11-24.sp67">

               <speaker>PREDSEDNIK FRANCE CUKJATI:</speaker>

               <p>Hvala gospodu Maroltu. Predlog zakona je obravnaval odbor za notranjo politiko, javno
               upravo in pravosodje kot matično delovno telo, ki je pripravilo poročilo.</p>
               <p>Sledi predstavitev stališč poslanskih skupin. Gospod Dimitrij Kovačič bo predstavil
               stališče poslanske skupine Slovenske demokratske stranke. Izvolite.</p>
            </sp>
            <sp xml:id="SDZ4-Redna-11-2005-11-24.sp68">

               <speaker>DIMITRIJ KOVAČIČ:</speaker>

               <p>Hvala lepa, gospod predsednik. Spoštovani predstavniki ministrstva za pravosodje,
               kolegice in kolegi! V poslanski skupini Slovenske demokratske stranke podpiramo
               predlagani zakon o zaščiti prič. Tako kot v drugih državah se je tudi v Sloveniji
               pokazalo, da organiziran kriminal mnogokrat posega in pritiska na ljudi, ki bi lahko
               organom pregona posredovali določene podatke pri odkrivanju tovrstnih kaznivih dejanj
               oziroma storilcev teh dejanj tako postanejo te osebe ali njihovi družinski člani
               ogroženi kar pa seveda vpliva na povečanje njihovega strahu, s tem pa se
               pripravljenost za pričanje seveda zmanjša ali celo onemogoča. V interesu države je,
               da učinkovito preganja kriminal in eden od pomembnih elementov te učinkovitosti je
               tudi aktivno sodelovanje prič, pa tudi tako imenovanih skesancev s pristojnimi organi
               pregona in seveda tudi v postopku pred pristojnimi sodišči. Jasno je, da je mogoče
               zagotoviti pripravljenost teh oseb za sodelovanje le v primeru, da se ne počutijo
               ogrožene, torej, da se počutijo varne oziroma če jim država nudi ustrezno zaščito, ki
               preprečuje oziroma zmanjšuje njihovo ogroženost pred storilci kaznivih dejanj. Ravno
               ogroženost prič je bila pogosto pomembna ovira, da bi policija ali tožilstvo lahko
               zbrala odločajoče podatke in dokaze o storjenih kaznivih dejanjih oziroma njihovih
               storilcih. Ti so se tako tudi zaradi strahu potencialnih prič, ki niso želele
               sodelovati oziroma so se bale povedati pomembne podatke, s katerimi bi obremenile
               storilce kaznivih dejanj, torej ti storilci so se tako izognili roki pravice.</p>
               <p>Po mnenju poslancev Slovenske demokratske stranke predlagani zakon vsebuje določila,
               ki v zadostni meri zagotavljajo ustrezno zaščito prič, enako ali podobno kot to
               zagotavljajo tudi druge primerljive evropske države. Navsezadnje gre tudi za
               implementacijo mednarodnih konvencij, ki zavezujejo države k ustrezni zakonodajni
               ureditvi tega področja. Bistveno pri tem zakonu je, da zagotavlja pogoje tako za
               zaščito tako imenovanih skesancev, torej tistih storilcev kaznivih dejanj, ki so
               zaradi na zakonu o kazenskem postopku temelječem pričakovanju ugodnejšega
               obravnavanja njihovih deliktov pripravljeni sodelovati z organi pregona in sodišči
               ter pričati zoper hudodelske združbe, znotraj katerih so prej tudi sami delovali.
               Seveda pa zakon ščiti tudi druge priče, ki so ogrožene zaradi njihovega pričanja v
               kazenskih in predkazenskih postopkih, kakor tudi po koncu teh postopkov. Ker pa na
               njihovo pričanje lahko vplivajo tudi grožnje njihovim družinskim članom in
               sorodnikom, je ustrezna zaščita predvidena tudi za njih.</p>
               <p>V poslanski skupini Slovenske demokratske stranke menimo, da obravnavani zakon o
               zaščiti prič pomeni eden korak k bolj učinkovitemu boju zoper organizirane oblike
               kriminala. Seveda le ta korak še ne bo dovolj, potrebni bodo še nekateri drugi
               koraki, tudi zakonodajni, vendar pa je usmeritev pravilna in takšno smer naša
               poslanska skupina pozdravlja, zato bo zakon o zaščiti prič podprla. Hvala.</p>
            </sp>
            <sp xml:id="SDZ4-Redna-11-2005-11-24.sp69">

               <speaker>PREDSEDNIK FRANCE CUKJATI:</speaker>

               <p>Hvala gospodu Kovačiču. Gospa Majda Potrata bo predstavila stališče poslanske skupine
               Socialnih demokratov. Prosim.</p>
            </sp>
            <sp xml:id="SDZ4-Redna-11-2005-11-24.sp70">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Spoštovane poslanke in poslanci, spoštovani
               predstavniki vlade.</p>
               <p>Nalogo zagotoviti osebno varnost pričam v predkazenskem postopku, med kazenskim
               postopkom in po njem, kadar obstaja utemeljena nevarnost za življenje prič, je doslej
               zapovedoval 141.a. člen zakona o kazenskem postopku. Ta uvedbo zaščitnih ukrepov
               oziroma program za zaščito prič uvaja na predlog državnega tožilca. Tretji odstavek
               zakona o kazenskem postopku pa pravi, <q>"zakon določa postopek in pogoje za vključitev
               v progam zaščite ter za prenehanje programa zaščite, pristojne organe, zaščitne
               ukrepe, evidence in zaščito podatkov, financiranje in nadzor nad izvajanjem programov
               zaščite."</q> Torej je predlog zakona o zaščiti prič nasledek tega določila, pa tudi
               zavez, ki jih Republiki Sloveniji nalagajo številne mednarodne konvencije in drugi
               mednarodni dokumenti, ki urejajo tudi področje zaščite prič. Predlagatelj napoveduje,
               da bodo z obravnavanim zakonom zagotovljeni pogoji tako za zaščito skesancev, ki v
               določenih postopkih nastopajo kot priče, pa tudi prič, ki so ogrožene zaradi pričanja
               v kazenskih postopkih ter oškodovancev oziroma žrtev kaznivih dejanj, ki v postopkih
               nastopajo kot priče, pri čemer je zaščita predvidena tudi za bližnje, ki bi jih
               ogrožali. Sprejetje zakona pa bo zagotovil sodelovanje pristojnih organov Republike
               Slovenije s pristojnimi organi drugih držav na področju zaščite prič, ker je zlasti
               spopadanje z organiziranim kriminalom lahko učinkovito šele v okviru mednarodnega
               sodelovanja oziroma izmenjave ogroženih prič. Prav ta cilj zagotoviti varnost prič in
               povečati učinkovitost pri preganjanju zlasti organiziranega kriminala opravičuje
               načrtovanje finančne posledice za državni proračun, ki jih predlagatelj napoveduje
               samo v prvem letu v višini 358 milijonov in pol, sicer pa ugotavlja, da jih je
               natančno težko napovedati.</p>
               <p>Ker so bile pripombe zakonodajno-pravne službe na matičnem delovnem telesu v glavnem
               odpravljene z amandmaji, je za poslansko skupino Socialnih demokratov ostala
               vprašljiva načrtovana rešitev v 16. členu predloga zakona. Vendar je bilo s strani
               predlagatelja pa tudi zakonodajno-pravne službe zagotovljeno, da ni v koliziji s
               kazenskim zakonikom. Zato poslanska skupina Socialnih demokratov predlogu zakona ne
               bo nasprotovala. Hvala.</p>
            </sp>
            <sp xml:id="SDZ4-Redna-11-2005-11-24.sp71">

               <speaker>PREDSEDNIK FRANCE CUKJATI:</speaker>

               <p>Hvala gospe Potrati. Gospod Anton Kokalj bo predstavil stališče poslanske skupine
               Nove Slovenije. Prosim.</p>
            </sp>
            <sp xml:id="SDZ4-Redna-11-2005-11-24.sp72">

               <speaker>ANTON KOKALJ:</speaker>

               <p>Sicer je bila napisa gospa Mojca Kucler Dolinar, ampak razlika je očitna, tako da sem
               jaz. Ni? Me veseli, če ni.</p>
               <p>V slovenskem kazenskem pravu poznamo več institutov, ki povezujejo s pričami.
               Določene so kategorije oseb, ki so oproščene dolžnosti pričanja: bližnji, verski
               spovednik, zdravnik, odvetnik. Nadaljnji korak pa predstavljajo določbe v zvezi s
               posebej občutljivimi pričami, kot na primer odstranitev obdolženca z zaslišanja,
               prepoved neposrednega zaslišanja osebe, mlajše od 15 let in drugo. Zakon o zaščiti
               prič gre še korak dlje in v skladu z mednarodnimi konvencijami zagotavlja še posebno
               varstvo tistih oseb, katerih življenje bi bilo zaradi pričanja še posebej v
               nevarnosti. Zaslišanje prič je eno od pomembnih dokaznih sredstev. Pri vseh novih
               oblikah kaznivih dejanj, kot so pojavi mednarodne kriminalitete, mamila, korupcija,
               dejanja izsiljevanja, se pojavlja potreba po novih oblikah zaščite prič, ki do sedaj
               pri nas ni bila urejena. Tako so v posameznih postopkih potrebni ukrepi, ki zaščitijo
               pričo, prikritje njene identitete, preselitev, možnost video konference ali pa
               ekonomska in socialna podpora. V tem zakonu bodo določeni tudi pogoji glede
               skesancev, ki nastopajo, kot priče kot tudi ostalih prič, ki so ogrožene zaradi
               pričanja v postopkih.</p>
               <p>Predlog zakona uvaja dva nova organa, komisija, ki jo sestavljajo sodniki, tožilci in
               predstavniki pristojnih ministrstev, bo pristojna za odločanje o vključitvi in
               prenehanju izvajanja programa zaščite ter za druga dejanja, določena s tem zakonom.
               Enota za zaščito prič pa bo izvajala predvsem nujne zaščitne ukrepe prič in
               skesancev. Za vključitev v program zaščite bo morala oseba izpolnjevati posebne
               pogoje. Glede na stopnjo ogroženosti bo oseba primerno zavarovana. Osebo bo možno
               preseliti, prirediti dokumente, spremeniti identiteto. Oseba bo dobila ekonomsko in
               socialno podporo, finančna sredstva podpore pa bodo oproščena davkov. Treba je
               zagotoviti, da se priče ne bodo bale za svoje življenje in življenja svojih
               najbližjih, če bodo sodelovale z organi pregona. Pomembno je, da se zagotovi
               varovanje, še preden je življenje neposredno ogroženo. Gotovo bodo tudi te spremembe
               doprinesle, da se bo marsikdo opogumil, česar prej zaradi bojazni za lastno varnost,
               ni upal, ter tako pripomogel k uspešnejšim zaključkom sodnih procesov in k večji
               pravni varnosti državljanov. Vse to in ostale rešitve se nam zdijo ustrezne in
               sprejemljive, zato bo Nova Slovenija - Krščanska ljudska stranka predlog zakona
               podprla.</p>
            </sp>
            <sp xml:id="SDZ4-Redna-11-2005-11-24.sp73">

               <speaker>PREDSEDNIK FRANCE CUKJATI:</speaker>

               <p>Hvala gospodu Kokalju. Gospod Franc Kangler bo predstavil stališče Slovenske ljudske
               stranke. Izvolite.</p>
            </sp>
            <sp xml:id="SDZ4-Redna-11-2005-11-24.sp74">

               <speaker>FRANC KANGLER:</speaker>

               <p>Hvala za besedo. Spoštovane poslanke in poslanci.</p>
               <p>Zakon o zaščiti prič je za Slovensko ljudsko stranko zelo pomemben. Mislim, da gre za
               pomemben zakon, ki omogoča, da sodne veje oblasti nekoliko globlje posežejo v
               dokazovanje v nekaterih postopkih tistim zločinom, ki so najhujši in ki ogrožajo
               normalno civilno družbo nekaterih držav. Slovenija se je po osamosvojitvi znašla v
               Evropski uniji, je križišče tako med vzhodom in zahodom, med severom in jugom in je
               zelo zanimiva ter podvržena nekaterim mednarodnim kriminalnim združbam, ki se
               kakorkoli srečujejo na ozemlju Republike Slovenije. Zato je zelo pomembna in potreba
               po zaščiti prič veliko večja in je bil tudi skrajni čas, da smo odprli temo o zaščiti
               prič. Dejstvo je, da je dosedanja praksa pokazala, da tako imenovani<gap n="..."/>
               <stage>/nerazumljivo/</stage> prič v mnogih primerih ni bilo mogoče ali omejeno. Priče so zaradi
               določenih pritiskov in groženj dolžnost pričevanja opravile neustrezno. Rešitve, ki
               jih obravnavamo, gredo v tej smeri, da bomo v prihodnje to področje dokazovanja pred
               sodiščem dejansko ustrezno uredili in bodo priče dejansko opravljale svojo pravico in
               dolžnost pričanja. Istočasno pa bo tistim pričam, ki se bodo počutile ogrožene, z
               zakonom nudena primerna zaščita v okviru institutov, ki so določeni za varovanje in
               uvajanje možnosti uporabe tehnike pri zasliševanju.</p>
               <p>Vse to in ostale rešitve se nam zdijo ustrezne in sprejemljive, zato bomo v Slovenski
               ljudski stranki zakon, kot ga je pripravila vlada, v celoti podprli.</p>
            </sp>
            <sp xml:id="SDZ4-Redna-11-2005-11-24.sp75">

               <speaker>PREDSEDNIK FRANCE CUKJATI:</speaker>

               <p>Hvala gospodu Kanglerju. Gospod Boštjan Zagorac bo predstavil stališče poslanske
               skupine Slovenske nacionalne stranke. Prosim.</p>
            </sp>
            <sp xml:id="SDZ4-Redna-11-2005-11-24.sp76">

               <speaker>BOŠTJAN ZAGORAC:</speaker>

               <p>Hvala za besedo, gospod predsednik. Spoštovani prisotni! Predlog zakona o zaščiti
               prič je zakon, s katerim se državni zbor nasploh, ne samo v tej sestavi, srečuje
               prvič. Prvi razlog za sprejetje takšnega zakona je predvsem, vsaj po našem
               prepričanju, po prepričanju Slovenske nacionalne stranke, zaščita prič. Premnogi
               primeri v slovenskem pravosodnem sistemu so padli predvsem zaradi tega, ker so se
               priče enostavno ustrašile pričati zoper storilce kaznivih dejanj. Poznamo celo nekaj
               v slovenski javnosti zelo odmevnih primerov, ki so padli predvsem zaradi tega.</p>
               <p>Nadaljnji in mogoče ne toliko pomemben razlog za sprejetje takšnega zakona je
               uskladitev slovenske zakonodaje z mednarodnimi predpisi. Konvencija Združenih narodov
               proti mednarodnemu organiziranemu kriminalu, konvencija o medsebojni pravni pomoči v
               kazenskih zadevah med državami članicami Evropske unije, okvirna odločitev Sveta o
               položaju žrtev v kazenskih postopkih in še nekaj bi jih lahko našteli - ti so nas
               napotovali na to, da tudi Slovenija končno dobi takšen zakon.</p>
               <p>Cilji zakona so predvsem zagotovitev pogojev za zaščito skesancev, ki v določenih
               postopkih nastopajo kot priče - vemo, da je tudi takih primerov zelo veliko in ljudje
               pač ne upajo glavnega krivca ovaditi predvsem zaradi tega, ker se bojijo posledic, ki
               sledijo potem, ko odslužijo zaporno kazen.</p>
               <p>Predlog zakona ureja pogoje in postopke za zaščito prič in drugih oseb, ogroženih
               zaradi sodelovanja v kazenskem postopku. Zaščita je možna v predkazenskem postopku,
               kar je prav, med kazenskim postopkom, kar je tudi prav, in kar je najbolj pomembno,
               predvsem po končanem kazenskem postopku.</p>
               <p>Finančne posledice, kot jih predvideva vlada, po mojem prepričanju in po prepričanju
               Slovenske nacionalne stranke na prvi pogled sicer zgledajo velike. Toda za
               zagotovitev pravne varnosti in za reševanje najbolj perečih kaznivih dejanj, kaznivih
               dejanj, ki so tudi javno najbolj izpostavljena, je v tem primeru treba finančne
               posledice spregledati.</p>
               <p>Verjamem, da bo zakon doživel še nekaj sprememb, tudi tekom tega mandata, se pravi
               mandata do leta 2008. Predvsem bi bilo treba več pozornosti nameniti dejstvu, da so
               ogrožene osebe oziroma priče v določenih postopkih tudi mladoletniki. Potrebna bo
               natančnejša razlaga razlogov za prenos pristojnosti za odločanje o vključitvi v
               program zaščite prič s sodišč na komisijo.</p>
               <p>Poudariti je treba tudi na neskladje med dolžnostjo zaščitene priče, da o postopkih
               pred sodiščem izpove skladno z vsebino izjave, ki jo poda državnemu tožilcu, in
               dolžnostjo priče, da je dolžna pred sodiščem govoriti resnico in ne sme ničesar
               zamolčati. Mislim, da je ta člen zakona o kazenskem postopku do sedaj bil največkrat
               kršen in ravno zaradi tega, ker pričam nismo zagotavljali varnosti, ki je potrebna,
               da lahko pove, bom rekel, z mirno vestjo in z občutkom varnosti izpove čisto resnico
               oziroma vsa dejstva, ki jih pozna v zvezi z določenim kaznivim dejanjem.</p>
               <p>V Slovenski nacionalni strani bomo predlog zakona o zaščiti prič podprli predvsem iz
               razlogov, ki sem jih navedel. Hvala.</p>
            </sp>
            <sp xml:id="SDZ4-Redna-11-2005-11-24.sp77">

               <speaker>PREDSEDNIK FRANCE CUKJATI:</speaker>

               <p>Hvala gospodu Zagorcu. Gospod Vili Rezman bo predstavil stališče poslanske skupine
               DeSUS. Izvolite.</p>
            </sp>
            <sp xml:id="SDZ4-Redna-11-2005-11-24.sp78">

               <speaker>VILI REZMAN:</speaker>

               <p>Hvala lepa, gospod predsednik. V poslanski skupini DeSUS velja prepričanje, da ob
               upoštevanju druge regulative, ki tangira to področje, zakon nima nekih strateških
               ambicij in tudi verjetno ne bo imel nekih zelo radikalnih posledic ali pa ni opaziti
               kakšnih zelo velikih novosti, ki bi se jih morali bati, pred katerimi bi morali imeti
               kakšen predsodek. Gotovo je tovrstni zakon potreben, zato ga bomo v naši skupini tudi
               podprli. Podprli ga bomo, ker bo po mednarodnih okviri zahtevajo, ker to zahtevajo
               določeni sporazumi. Podprli ga bomo tudi zavoljo tega, ker napoveduje in upamo, da bo
               pri tem uspešen, tudi večjo učinkovitost pri odkrivanju, zatiranju, kasneje tudi pri
               sankcioniranju zlih del. Morebiti bo pa kaj v pomoč tudi tožilstvu in naj spomnim, da
               smo pred meseci, ko je generalna državna tožilka podajala neko poročilo, vprašali,
               ali bo morebiti čez leto dni, ko bo dala novo poročilo, že mogoče ugotavljati, da
               težijo preiskovalci in drugi hitreje kot zlikavci, pa ni upala dati takšnih
               zagotovil. To se pravi, da se nadejamo, da bo tudi v tej smeri kaj prispevalo. Pri
               tem, da bodo naši preiskovalci in drugi, ki so v te postopke vključeni, tekli
               hitreje, so priče zagotovo nepogrešljive in tudi te priče je zagotovo potrebno
               zaščititi. Marsikdo bo pri tem sicer imel kakšno dilemo, kakšni moralen, vrednosten
               predsodek, vendar je treba težkati verjetno tudi praktične koristi, čisto pragmatične
               učinke. Gre namreč za potrebnost po zaščiti skesancev, potrebnost po zaščiti tistih,
               ki sodelujejo, pa seveda tudi za zaščito drugih, tistih ki so, kot jim rečemo,
               bližnji ali pa mi sodimo, da bi bilo treba razmišljati tudi o tem, da se zaščitijo
               tudi drugi v teh procesih. Med drugim je bilo opaziti, da so zaščite potrebni tudi
               sodniki. Tudi njim se marsikdaj grozi.</p>
               <p>S tem, da bomo sprejeli ta zakon, bomo morebiti omejili možnosti različnih pritiskov,
               možnosti, da bi ljudje zaradi strahu ali zaradi izogibanja prevzemanja odgovornosti
               bili nekako letargični in da bi imeli previsoko toleranco do slabih del, ali da bi se
               pretirano bali maščevanja. Potem bo, upajmo, manj krivega pričanja, manj pričanja iz
               strahu, manj tistega, čemur bi lahko rekli tudi <q>"nojevskega"</q> odvračanja stran od
               problematike, ker problemi ostajajo.</p>
               <p>Pri tem, ko se v poslanski skupini DeSUS odločamo za podporo tistim, ki naj tečejo
               hitreje od tistih, ki delajo slaba dejanja, naj še enkrat za sklep zagotovim, da bomo
               v želji, da bi bila preventiva boljša, da bi bilo odkrivanje učinkovito, da bi bili
               tudi postopki dokazovanj - s čim več učinkovitosti, v naši poslanski skupini ta
               predlog zakona podprli.</p>
            </sp>
            <sp xml:id="SDZ4-Redna-11-2005-11-24.sp79">

               <speaker>PREDSEDNIK FRANCE CUKJATI:</speaker>

               <p>Hvala gospodu Rezmanu. Končali smo s predstavitvijo stališč poslanskih skupin. Ker k
               dopolnjenemu predlogu zakona ni bilo vloženih amandmajev, ni možna razprava o členih,
               zato razpravo zaključujem in s tem tudi drugo obravnavo predloga zakona. V skladu s
               139. členom poslovnika bo zbor glasovanje o zakonu opravil v sredo, 30. novembra
               2005, po končani zadnji točki dnevnega reda. S tem prekinjam to točko dnevnega
               reda.</p>
               <p>Prehajamo na <title>11. TOČKO DNEVNEGA REDA,</title> to je na <title>OBRAVNAVO PREDLOGA ZAKONA
                  O SPREMEMBI ZAKONA O RAZISKOVALNI IN RAZVOJNI DEJAVNOSTI.</title>
               </p>
               <p>Predlog zakona je v obravnavo zboru predložila vlada Republike Slovenije. Besedo
               dajem ministru za visoko šolstvo, znanost in tehnologijo dr. Juretu Zupanu. Izvolite.
            </p>
            </sp>
            <sp xml:id="SDZ4-Redna-11-2005-11-24.sp80">

               <speaker>DR. JURE ZUPAN:</speaker>

               <p> Spoštovani predsednik! Spoštovane gospe in gospodje, spoštovane poslanke in
               poslanci! Vlada je dala v proceduro spremembo zakona o raziskovalni dejavnosti, in
               sicer spremembo v 33. členu v drugem odstavku, ki predvideva, da se v upravnih
               odborih javnih zavodov število predstavnikov vlade poveča tako, da imajo v upravnih
               odborih večino. Točni tekst je v materialih.</p>
               <p>Razlogov za to je več. Najpomembnejši razlog za to je strategija razvoja Slovenije in
               pa ukrepi, ki so bili za to sprejeti, namreč, da Slovenija potrebuje enoten
               raziskovalni prostor, tako kot Evropa potrebuje evropski raziskovalni prostor, mi
               želimo ta prostor poenotiti. Želimo ga vklopiti v evropski raziskovalni prostor in
               želimo to narediti na tak način, da bo to čim bolj efektno in čim bolj koristno za
               uporabnike raziskovalnih storitev kot tudi seveda za same raziskovalce. Pri pregledu
               stanja smo ugotovili, da je potrebnih veliko sprememb predvsem s stališča
               odgovornosti, učinkovitosti in pa koordiniranosti med posameznimi javnimi
               raziskovalnimi zavodi. Ko smo to pregledali, smo videli, da od sedemnajstih javnih
               raziskovalnih zavodov, ki jih imamo, nihče, torej noben od ustanovnih aktov teh
               sedemnajstih inštitutov v času veljavnosti zakona, ki ga sedaj spreminjamo, torej v
               času treh let, ta zakon velja že od 14.11.2002, in v tem času nobeden do ustanovnih
               aktov teh inštitutov ni bil spremenjen tako, kot zahteva zakon. To pomeni, da bi bila
               tretjina - tretjina - tretjina, kar pomeni seveda, da inštitucije niso čutile nobene
               potrebe po tej spremembi in tudi mi menimo, da ni spremembe za tako stanje. Zato smo
               torej spremenili ta zakon, da bo seveda zagotavljal učinkovitost in odgovornost.</p>
               <p>Za to, kaj menimo k tej koordiniranosti in učinkovitosti, naj povem samo primer, da
               so seveda akti, ki jih imajo posamezni inštituti - in tu je težava, ni toliko težave
               v usklajevanju znotraj nekega inštituta, tam se seveda načelno zmenijo, vendar pa je
               težava v koordinirani akciji pri usklajevanju vseh inštitutov in to pomeni tisto, kar
               želimo: poenotenje raziskovalnega prostora. Če govorimo samo o mobilnosti, ki je ena
               osnovnih elementov raziskovalnega prostora v Sloveniji in pa seveda v Evropi, je,
               recimo samo pri pregledu aktov, kako različni javni raziskovalni inštituti, torej teh
               sedemnajst, kako različno obdelujejo možnost raziskovalcev, kakšni so pogoji, da
               gredo, kakšno je njihovo plačilo, kako se vračajo, kako delujejo z različnimi
               kategorijami, kot so poročeni, mladoporočeni, pa recimo starejši raziskovalci.
               Skratka, vsak inštitut ima nekaj svojega in to seveda bistveno onemogoča mobilnost in
               pa transparentnost, enakost pogojev vseh raziskovalcev. Kaj to pomeni, seveda
               nasproti Evrope, vsi vemo. Torej bistvo našega predloga je, da seveda vlada prevzame
               odgovornost, da tisti, ki bodo upravljali v imenu vlade v upravnih odborih zagotovijo
               v bistvu enako organiziranost teh inštitutov. Zato tudi upravni odbori so, torej, da
               organizirajo delo raziskovalcev, raziskovalnih skupin tako, da bo primerljiva med
               seboj in pa primerljiva z Evropo.</p>
               <p>To poteka po vsej Evropi, skratka usklajujemo to celotni evropski raziskovalni
               prostor. Poleg tega pa v Sloveniji usklajujemo ta raziskovalni prostor še z
               visokošolskim raziskovalnim prostorom, ker menimo - in tudi v Evropi menijo, čeprav
               ta težnja še ni tako izrazita, se pa pojavlja -, da se raziskovalni prostor poenoti
               tudi z visokošolskim prostorom in to seveda nalaga raziskovalnim inštitucijam še
               dodatne odgovornosti, da bodo svojo dejavnost in pa svoje pravilnike uskladili.</p>
               <p>Menim, da so to dovolj tehtni razlogi, da boste to razumeli in pa sprejeli ta zakon.
               Menimo seveda tudi to, da s tem zakonom pa povsem resno vlada prevzema večjo
               odgovornost, kot jo je imela do sedaj pri organizaciji raziskovalnega prostora,
               hkrati dajemo seveda tudi direktorjem nekoliko več možnosti, da se oprejo na
               odločitve vlade, da niso osamljeni; skratka, da vsak sam ne išče svojih rešitev in se
               potem vsak sam ne pogovarja v določenih smereh. Menimo, da so take usmeritve pomembne
               in smiselne, in zato menim, da bodo spoštovane poslanke in spoštovani poslanci ta
               zakon podprli. Hvala lepa.</p>
            </sp>
            <sp xml:id="SDZ4-Redna-11-2005-11-24.sp81">

               <speaker>PREDSEDNIK FRANCE CUKJATI:</speaker>

               <p>Hvala gospod ministru, dr. Zupanu. Predlog zakona je obravnaval odbor za visoko
               šolstvo, znanost in tehnološki razvoj kot matično delovno telo. Prosim predsednika
               odbora, gospoda Rudolfa Mogeta, da predstavi poročilo odbora. Izvolite.</p>
            </sp>
            <sp xml:id="SDZ4-Redna-11-2005-11-24.sp82">

               <speaker>RUDOLF MOGE:</speaker>

               <p>Hvala lepa in lep pozdrav vsem. Na začetku seje odbora je minister dr. Jure Zupan v
               obrazložitvi predloga zakona dejal, da je potrebno v okviru ukrepov, ki jih
               pripravlja vlada na področju gospodarstva, ustvarjati v Sloveniji takšne pogoje v
               raziskovani sferi, da se bomo približali evropskemu raziskovalnemu prostoru, ki je
               glavni pogoj za ustvarjanje mobilnega, fleksibilnega in raziskovalcem prijaznega trga
               delovne sile. Eden od instrumentov, da se bo lahko izvajala tu politika, je tudi
               nadzor upravnih odborov javnih raziskovalnih zavodov, zato je v novem zakonu
               predvideno, da bodo v upravnih odborih imeli predstavniki vlade večino, saj le-ti
               sprejemajo programe dela, finančne načrte, sprejemajo poročilo o izvajanju programov
               dela ter poročila o finančnih načrtih.</p>
               <p>Predstavnik državnega sveta je povedal, da se njihova komisija s predlagano spremembo
               sestave upravnih odbor v javnih raziskovalnih zavodih ne strinja in podpira ohranitev
               njihovega statusa po veljavnem zakonu iz leta 2002, saj bi se na podlagi predloga v
               zakonu izgubila tista raven avtonomije, ki jo razlikuje med javnim in državnim.
               Predstavniki zainteresirane javnosti, ki so sodelovali v razpravi na odboru niso
               podprli predlagane spremembe zakona. Tako je predstavnik univerze na Primorskem
               menil, da je predlagana sprememba zakona vprašljiva in ne dovolj utemeljena, ker daje
               politični nadzor ali centralizirano organiziranje raziskovalnega dela dosti bolj
               negativne kot pozitivne rezultate. Vmešavanje politike v raziskovalno delo institucij
               pa negativno vliva na kvaliteto delo. Predstavnik koordinacije raziskovalnih
               institutov Slovenije je menil, da je predlog sestave upravnih odborov glede na
               sedanjo ureditev korak nazaj, saj bi raziskovalni zavodi izgubili nekaj kredibilnosti
               in bi javnost težko zaupala znanosti, ki jo proizvajajo državni inštituti po državnih
               programih. Raziskovalni zavodi od vlade dobivajo ustanoviteljska sredstva, ki
               predstavljajo 10 do 20 procentov celotnega dohodka inštituta, ves preostali denar pa
               dobijo na podlagi razpisa v obliki projektnega in programskega financiranja ali pa iz
               zasebnih sredstev. Vsa ta sredstva so strogo namenska in o njihovem usmerjanju ne
               odloča niti upravni odbor niti direktor, zato ni ustrezna argumentacija, da je
               potrebno zaradi boljšega pregleda in uporabo finančnih sredstev, ki jih prispeva
               država, okrepiti vlogo države v upravnih odborih.</p>
               <p>Sindikat vzgoje, izobraževanja, znanosti in kulture Slovenije nasprotuje spremembi
               zakona in se zavzema, da ostane struktura upravnih odborov javnih raziskovalnih
               zavodov nespremenjena, saj bi se na podlagi predlaganih sprememb zmanjšal vpliv
               zaposlenih na odločanju del zavoda, zmanjšala bi se tudi njihova avtonomija, lahko pa
               bi se tudi povečali politični pritiski in politične odločitve namesto strokovnih.</p>
               <p>V obširni razpravi so opozicijske poslanke in poslanci menili, da predlagana
               sprememba zakona neustrezno argumentirana in zato nesprejemljiva. Čeprav v
               obrazložitvi zakona piše, da njegovo sprejetje ne bo imelo drugih posledic, je jasno,
               da se na področju raziskovalne dejavnosti uvaja politizacija in odstranja partnerski
               odnos, ki ga je uvedel zakon iz leta 2002. S predlaganim zakonom se bo izgubila tudi
               avtonomija znanstvenoraziskovalne sfere v Sloveniji. Opozicija opozarja tudi na to,
               da vlada ne želi upoštevati mnenje zakonodajno-pravne službe, v katerem je natančno
               opredeljen odnos med vlogo državnega zbora v kreiranju raziskovalno-razvojne
               dejavnosti v odnosu do vlade. To mnenje tudi zavrača obrazložitev k 1. členu, v
               katerem vlada meni, da sedaj ni mogoče zagotoviti, da bi javni zavod sprejemal
               programske usmeritve v skladu z usmeritvami in prednostnimi nalogami vlade, ki je kot
               ustanoviteljica tudi večinska financerka teh zavodov. Dr. Slavko Gaber je menil, da v
               upravnih odborih ne smemo zmanjševati vpliva gospodarstva, ter pri tem misliti, da
               država bolje ve, kaj je v interesu uporabnikov in da bo že ona poskrbela za to, da bo
               njihov interes izražen v pravih oziroma predlaganih upravnih odborih. Zato je tudi
               predlagal, da odbor sprejme sklep, da predlog zakona o spremembi zakona
               raziskovalnorazvojnih dejavnosti ni primeren za nadaljnjo obravnavo. Poslanke in
               poslanci strank, ki so zastopane v vladi, so menili nasprotno, da je potrebno učinke
               stroškov delovanja inštitutov, ki so pokriti iz javnih sredstev in so plačani iz
               davkoplačevalskega denarja, ustrezneje nadzirati. Zato je potrebno povečati vpliv
               države kot ustanoviteljice zavoda pri odločanju njihovih upravnih odborih.</p>
               <p>Po razpravi je za sklep glasovalo 7 opozicijskih, proti pa 7 pozicijskih in tako
               sklep ni bil sprejet. Nadalje so člani pozicije zavrnili vse amandmaje opzicije in
               sprejeli le amandma, ki ga je predlagala zakonodajno-pravna služba. S tem smo vam
               posredovali dopolnjeni predlog zakona in predlagam, da tak zakon v proceduri
               sprejmete.</p>
            </sp>
            <sp xml:id="SDZ4-Redna-11-2005-11-24.sp83">

               <speaker>PREDSEDNIK FRANCE CUKJATI:</speaker>

               <p>Hvala gospodu Mogetu. Sledi predstavitev stališč poslanskih skupin. Dr. Slavko Gaber
               bo predstavil stališče poslanske skupine Liberalne demokracije Slovenije, prosim.
            </p>
            </sp>
            <sp xml:id="SDZ4-Redna-11-2005-11-24.sp84">

               <speaker>DR. SLAVKO GABER:</speaker>

               <p>Spoštovani gospod predsednik! Spoštovani gospod minister, gospe in gospodje!
               Pravzaprav mi je žal, da moram zelo naravnost povedati, da imamo pred seboj za
               slovensko znanost povsem nepotreben in škodljiv zakon. Sprememba vsebuje eno samo
               idejo. Namreč, idejo v 21. stoletju podržaviti javne raziskovalne inštitute in iz
               njih narediti, kolikor je le mogoče, vladajoči politiki pokorne institucije. V
               Liberalni demokraciji Slovenije se pridružujemo tistim, ki nasprotujejo tej spremembi
               zakona. Dovolite mi, da jih naštejem: koordinacija raziskovalnih inštitutov te
               države, sindikat, SVIZ s področja raziskovanja, državni svet, univerze in tudi
               zakonodajna služba tega državnega zbora opozarjajo, da se lotevamo nekega podjetja,
               ki bodisi ni potrebno ali pa je celo škodljivo.</p>
               <p>Kaj počnemo s tem zakonom? Mukoma vzpostavljeno tripartitno strukturo, težko
               dogovorjeno in priznam, da tudi še ne povsem uveljavljeno v naših glavah, kaj šele v
               funkcioniranju, v kateri naj bi skupaj odločali o tem, kakšno naj bo delo teh
               institucij, raziskovalke in raziskovalci, uporabniki in država, zamenjujemo za
               državno prevlado, vladno prevlado pri odločanju o delu inštitutov. Uporabnike in
               raziskovalce država, namesto da bi jih vabila k sodelovanju in jih v dogovoru z njimi
               pripravila do tega, da bi, kolikor je le mogoče, učinkovito uporabljali svoje znanje
               v dobro te družbe, izloča iz upravnih odborov oziroma jim tam daje takšno mesto, da
               je vprašanje, zakaj sploh naj v teh upravnih odborih sodelujejo. S tem vlada izkazuje
               nerazumevanje trendov v upravljanju raziskovalnih institucij v Evropi in po svetu in,
               kar je najmanj enako hudo, izkazuje popolno nezaupanje do tistih, ki naj bi vedeli,
               kakšne izsledke na teh področjih potrebujemo, in do tistih, ki naj bi te izsledke
               bili sposobni v tem prostoru sploh doprinesti. Ne razumem, gospe in gospodje, kako je
               mogoče do te mere ne zaupati tako kvalificiranim ljudem, kot je znanstvena sfera. To
               nezaupanje bo bolj ali manj z gotovostjo škodovalo državi. Slovenska vlada s tem
               zakonom izkazuje, da ne zaupa slovenski pameti oziroma bolje rečeno, pameti na
               Slovenskem. Verjame samo v svojo pravo presojo. Ona bo koordinirala, ona ve, kaj je
               prav. Znanost ne deluje tako. Kvaliteta na teh področjih se ne dosega s komandnim
               sistemom iz centra. Ni je lahko doseči, vendar eno je gotovo, ta pot je z gotovostjo
               napačna. Katere so prave, to je večji problem, na to vprašanje ni tako zelo lahko
               odgovoriti. Pri tem se kot razlog za podržavljanje navaja razloge, ki so deloma
               smešni, deloma logično napačni, najbolj strašljivo pa je, da so več kot očitno
               škodljivi.</p>
               <p>V Liberalni demokraciji Slovenije tega zakona zato ne moremo podpreti. Mislimo celo,
               da bi bilo v imenu zdrave pameti modro, če bi minister predlagal svojim poslankam in
               poslancem ali pa če bi oni sami tako presodili, da bi ta zakon ne bil sprejet, ker je
               nepotreben; znanosti ničesar ne doprinaša, daje pa veliko manevrskega prostora za
               poslabšanje položaja na tem področju.</p>
            </sp>
            <sp xml:id="SDZ4-Redna-11-2005-11-24.sp85">

               <speaker>PREDSEDNIK FRANCE CUKJATI:</speaker>

               <p>Hvala gospodu Gabru. Gospa Majda Potrata bo predstavila stališče poslanske skupine
               Socialnih demokratov. Prosim.</p>
            </sp>
            <sp xml:id="SDZ4-Redna-11-2005-11-24.sp86">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Spoštovani gospod minister, spoštovane poslanke
               in poslanci! Dovolite, da predstavim stališče poslanske skupine Socialnih demokratov
               v zvezi z zakonom, ki obsega vsega 3 člene, je pa v njem skrit en sam namen, to je
               spremeniti strukturo upravnih odborov javnih raziskovalnih in infrastrukturnih
               zavodov. Socialni demokrati smo storili tri korake za to, da bi prepričali
               predlagatelje zakona, kako je predlog zakona nepotreben, slab in v svojih nasledkih
               škodljiv. Zato pričakujemo, da bo obravnava na plenarnem zasedanju državnega zbora še
               ena priložnost za to, da družno zavrnemo poskus podržavljanja javnih raziskovalnih in
               infrastrukturnih zavodov.</p>
               <p>Zakaj? Predlagatelj je v utemeljitvi zakona navedel, da se s spremembo zakona ne
               posega v temeljna načela zakona o raziskovalni in razvojni dejavnosti. Temu dejstvu
               oporekamo. Oporekamo zato, ker s predlagano spremembo ukinja avtonomijo izvajalcev
               raziskovalne in razvojne dejavnosti. Cilj spremembe zakona je, navaja predlagatelj,
               spremeniti razmerje glede števila članov v upravnem odboru, ki jih imenujejo ali
               izvolijo ustanovitelj, zaposleni in uporabniki storitev javnega zavoda. Dejstvo, da
               interni akti niso bili v vseh primerih 17-ih takih javnih zavodov še spremenjeni, ne
               more biti razlog za to, da neko rešitev apriorno razglasimo za slabo. S spremembo naj
               bi bila odpravljena pomanjkljivost zakona ter nepraktična oziroma neustrezna zakonska
               rešitev v zvezi s strukturo upravnega odbora javnih raziskovalnih in javnih
               infrastrukturnih zavodov. Tak je bil tudi odgovor spoštovanega gospoda ministra, ko
               sem mu zastavila poslansko vprašanje, zakaj spreminjati strukturo upravnih odborov.
               Pogovarjanje o tripartitni strukturi upravnih odborov lahko pripelje samo k boljšim
               rezultatom in nikakor ne more biti argument za to, da je dogovarjanje nepraktično,
               ker je zanj treba vložiti nekaj napora in časa.</p>
               <p>Predlagatelj tudi pravi, da na podlagi dosedanje prakse s spremembo zakona uzakonja
               rešitev, ki se je izkazala za ustrezno in učinkovito. Verjamem, da za učinkovito,
               zaradi tega, ker bo s predlagano rešitvijo vlada imela nad dogajanjem v raziskovalnih
               in infrastrukturnih javnih zavodih popoln nadzor. Namreč, pri strukturi, v kateri naj
               bi upravni odbor štel od 5 do 9 članov, pri zahtevi, da morajo ustanovitelji v
               upravnem odboru imeti večino lahko zagotovijo ob drugem pogoju, namreč enakem številu
               med izvajalci in med naročniki dejavnosti, torej v tej uravnoteženosti, po dva
               predstavnika zaposleni samo pri upravnem odboru, ki bo štel 9 članov. To pa je v
               popolnem navskrižju s tistim, na kar so se sklicevali predlagatelji zakona o javni
               RTV, ko so se tako radi sklicevali na odločbo ustavnega sodišča, kako morajo biti
               zastopani v svetu tudi interesi zaposlenih.</p>
               <p>Rešitve, ki so predlagane pomenijo korak nazaj, kar zadeva kakovostno upravljanje
               zavodov, ki je bilo utemeljeno na načelih avtonomije znanosti in partnerstva države s
               socialno družbo. To je novo orodje državnega nadzora znanosti in s tem podrejanje
               slovenske ustvarjalne misli državnemu uradništvu in vsakokratni politiki. To je izraz
               teženj k etatizaciji Slovenije, in to je vdor politizacije tudi v znanost, zato bomo
               v poslanski skupini Socialnih demokratov temu predlogu nasprotovali, v razmislek pa
               dajemo tudi vloženi amandma. Hvala.</p>
            </sp>
            <sp xml:id="SDZ4-Redna-11-2005-11-24.sp87">

               <speaker>PODREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod magister Franc Capuder v imenu Nove Slovenije.
               Prosim.</p>
            </sp>
            <sp xml:id="SDZ4-Redna-11-2005-11-24.sp88">

               <speaker>MAG. FRANC CAPUDER:</speaker>

               <p>Hvala lepa, gospod predsedujoči, gospod minister, poslanke in poslanci. Cilj
               Slovenije je, da postane moderna in konkurenčna družba v vseh svojih segmentih. To bo
               moč doseči z večjim vlaganjem v razvoj lastnega znanja ter z implementacijo
               dosegljivega, tujega znanja. Zaradi tega je potrebno ustvariti v Sloveniji take
               pogoje v raziskovalni sferi, da se bomo približali evropskemu raziskovalnemu
               prostoru, ki pa je po našem mnenju glavni pogoj za ustvarjanje mobilnega in
               fleksibilnega ter raziskovalcem prijaznega trga raziskovanja delovne sile. Trenutno
               veljavni zakon o raziskovalni in razvojni dejavnosti, ki je začel veljati konec leta
               2002, kot bistveno načelo določa načela in cilje ter ureja način izvajanja politike
               raziskovalne in razvojne dejavnosti, ki se financira iz državnega proračuna in drugih
               virov. Določa pa tudi organizacijo raziskovalne in razvojne dejavnosti ter pogoje za
               opravljanje te dejavnosti. Raziskovanje naj ne bo samemu sebi namen, kar se je v
               preteklosti vse prevečkrat dogajalo, ampak naj predvsem služi celovitemu in
               enakomernemu razvoju naše družbe. To velja predvsem sedaj, ko se je naša država
               zavezala, da bo sledila ciljem Lizbonske strategije in bo v ta namen namenila še več
               sredstev, kot do sedaj.</p>
               <p>Eden od ciljev kateremu bo morala slediti vlada je vzpodbujati raziskovalne zavode k
               večjemu sodelovanju z gospodarstvom. V Novi Sloveniji - Krščanski ljudski stranki
               zato pričakujemo od vlade, da bo uredila sistem financiranja javnih raziskovalnih
               zavodov zato, da bo nagrajeval sodelovanje z gospodarstvom.</p>
               <p>Javni raziskovalni zavod in javni infrastrukturni zavod upravlja upravni odbor.
               Naloga upravnih odborov je, da sprejema program dela, finančne načrte, poročila o
               izvajanju programa dela ter ostale aktivnosti, opredeljene v statutih posameznih
               javnih raziskovalnih zavodov. Rešitve v sedaj veljavnem zakonu ne omogočajo, da bi
               javni zavod sprejemal programske usmeritve v skladu z usmeritvami in prednostnimi
               nalogami vlade, ki tudi v največjem deležu financira vse te zavode in je odgovorna za
               izvajanje svojega programa. Kot smo danes že večkrat slišali, se te rešitve do sedaj
               niso pričele izvrševati, in zato je tudi že sedaj večina upravnih odborov v teh
               javnih raziskovalnih zavodih sestavljena na takšen način, kot je bila pač včasih, to
               je, da ima vlada v njih večino. Sam izhajam iz takšnega zavoda in v njem ima vlada še
               vedno večino, 4 vlada, 3 zaposleni in v treh letih se te stvari niso spremenile. Zato
               mislim, da je pametno, da se je vlada odločila, da pripravi spremembe zakona o
               raziskovalni in razvojni dejavnosti v členu, kjer zakon opredeljuje razmerje števila
               članov v upravnem odboru javnega raziskovalnega in infrastrukturnega zavoda tako, da
               je v njem večina vseh članov predstavnikov ustanoviteljev, izmed preostalih članov pa
               je enako število predstavnikov zaposlenih in uporabnikov storitev javnega zavoda.</p>
               <p>Slišati je očitke, da skuša država s tem predlogom posegati v avtonomnost javnih
               raziskovalnih zavodov. Vsak javni zavod ima znanstveni oziroma strokovni svet, ki
               obravnava vprašanja s področja znanstvenega in strokovnega dela javnega zavoda.
               Odloča o strokovnih vprašanjih v okviru pooblastil, pripravlja strokovne podlage za
               programe dela in razvoja javnega zavoda, daje upravnemu odboru in direktorju mnenja
               in predloge o organizaciji dela in pogojih za razvoj dejavnosti ter opravlja druge
               naloge, katere so opredeljene v posameznih statutih.</p>
               <p>V Novi Sloveniji - Krščansko ljudski stranki smo prepričani, da s spremembo zakona ne
               posegamo v avtonomnost raziskovalcev in zavodov, pač pa je želja predlagateljev
               zagotoviti zares transparentno in predvsem učinkovito porabo javnih sredstev. Zato
               bomo v naši stranki spremembe zakona podprli. Hvala lepa.</p>
            </sp>
            <sp xml:id="SDZ4-Redna-11-2005-11-24.sp89">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima v imenu Slovenske ljudske stranke gospod Mihael Prevc,
               prosim.</p>
            </sp>
            <sp xml:id="SDZ4-Redna-11-2005-11-24.sp90">

               <speaker>MIHAEL PREVC:</speaker>

               <p>Hvala lepa za besedo, gospod podpredsednik. Spoštovani minister, spoštovane kolegice
               in kolegi! Zakon o spremembi zakona o raziskovalni in razvojni dejavnosti, ki ga
               obravnavamo, je zelo kratek, saj se nanaša le na spremembo 33. člena sedaj veljavnega
               zakona. Predlog zakona spreminja sestavo upravnih odborov javnih raziskovalnih
               zavodov, in sicer v smeri povečanja deleža članov upravnega odbora, ki ga ima
               ustanovitelj. Do sedaj je bil upravni obor tretjinsko sestavljen iz predstavnikov
               ustanovitelja, zaposlenih in uporabnikov storitev.</p>
               <p>V Slovenski ljudski stranki ugotavljamo, da slovenska znanost v primerjavi z drugimi
               državami s primerljivim bruto domačim proizvodom kljub zadovoljivemu številu
               raziskovalcev in infrastrukturi, ne prispeva dovolj h gospodarstvenemu razvoju in
               splošnemu družbenemu napredku. Do sedaj Republika Slovenija ni znala vzpostaviti
               odnosa med znanostjo in gospodarstvom, ki bi zagotavljal pozitivno razvojno spiralo.
               Ena od pomanjkljivosti slovenske znanosti je tudi ta, da inovacijski sistem ne deluje
               med posameznimi dejavniki, kot so univerze, raziskovalni instituti, gospodarstvo in
               podporne institucije, ne obstaja dovolj intenzivno sodelovanje.</p>
               <p>Na odboru za visoko šolstvo je bilo podanih veliko različnih mnenj glede predlagane
               spremembe, zlasti v smislu zmanjševanja avtonomije znanstveno-raziskovalne sfere v
               Sloveniji, politizacije ter ukinjanja partnerskega odnosa, ki naj bi ga do sedaj
               zagotavljala tretjinska sestava upravnih odborov. V Slovenski ljudski stranki menimo,
               da je treba pogledati tudi drugo dejstvo. Sedanja tretjinska sestava upravnih odborov
               namreč razprši odgovornost za odločitve upravnega odbora, obenem pa je nesporno, da
               so raziskovalni zavodi večinsko financirani iz javnih sredstev in zato popolnoma
               sprejemljivo, da ima ustanovitelj pri upravljanju večino, s tem pa jasno prevzema
               tudi upravljavsko odgovornost.</p>
               <p>In v tem smislu se seveda strinjamo s predlagano spremembo, ki jo predlaga vlada
               oziroma ministrstvo za visoko šolstvo, znanost in tehnologijo. Verjamemo, da je
               minister dobro presodil trenutno stanje na področju raziskovalne sfere v Sloveniji,
               in da bodo predlagane rešitve omogočile upravnim odborom, da bodo v okviru svojih
               pristojnosti pripomogli k razvoju raziskovalne dejavnosti v Sloveniji. V okviru tega
               pa pričakujemo tudi tesnejše sodelovanje med raziskovalnimi instituti in
               gospodarstvom. Hvala lepa.</p>
            </sp>
            <sp xml:id="SDZ4-Redna-11-2005-11-24.sp91">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospa Barbara Žgajner Tavš v imenu Slovenske nacionalne
               stranke. Prosim.</p>
            </sp>
            <sp xml:id="SDZ4-Redna-11-2005-11-24.sp92">

               <speaker>BARBARA ŽGAJNER TAVŠ:</speaker>

               <p>Hvala lepa za besedo, predsedujoči. Spoštovane kolegice in kolegi! Težnja vlade
               Republike Slovenije je ustvariti na znanju temelječo družbo. Verjamem v to, skoraj da
               ni dvoma, da ima v tem pogledu izobraževanje, raziskovanje pomembno vlogo, toliko
               bolj v praktični povezavi z gospodarstvom. vlada Republike Slovenije je ob
               predložitvi novele zakona o raziskovalni in razvojni dejavnosti poudarila dosedanjo
               prakso na področju raziskovalne dejavnosti, ki naj bi bila neučinkovita in
               neustrezna. Iz istega razloga oziroma v želji po povečanju povezovanja med
               gospodarstvom in raziskovalno dejavnostjo je ministrstvo pripravilo pričujoči zakon.
               A že prvi pogled pove, da zgolj dvema vsebinskima členoma vlada ni pripravila
               konkretnih programov, konkretnih rešitev, ki bi sledile, pa bom rekla, ne zgolj
               vladni težnji, ampak bolj nuji po vpeljavi lizbonske strategije.</p>
               <p>Vladni predlog sledi zgolj vladni politiki. Gre za vpeljevanje politike oziroma rekla
               bom politizacijo tudi na področju avtonomne raziskovalne dejavnosti. Pa bom
               obrazložila to svojo trditev. Usmeritev oziroma politiko inštitutov, zavodov, naj bi
               po novem dajala vlada. Vlada bo imela v upravnih odborih javnih raziskovalnih zavodov
               - poudarila sem, javnih raziskovalnih zavodov - večino, ker mora, po besedah ministra
               na matičnem delovnem telesu in na današnji seji tisti, ki je ustanovitelj, imeti tudi
               večino. A dovolite, zakonodajno-pravna služba jasno poudarja, da vlada ni
               ustanoviteljica in financerka, temveč le izvršuje ustanoviteljske pravice in
               obveznosti, če je ustanoviteljica Republika Slovenija. Državni zbor je tisti, ki
               sprejema nacionalni raziskovalni program in za katerega je odgovorna vlada. Poleg
               tega je vsak posamezni zavod z zakonom oziroma aktom o ustanovitvi vezan, da v skladu
               z nacionalnim programom pripravi svoj program dela, ki vsebuje
               znanstveno-raziskovalno usmeritev, program raziskovalne dejavnosti z opredelitvijo
               obsega javne službe ter raziskovalnega dela. Ni torej jasno, za določanje katerih
               usmeritev in prednostnih nalog naj bi šlo v konkretnem primeru, razen, še enkrat bom
               rekla, izrazite politizacije na področju tudi raziskovalne dejavnosti.</p>
               <p>S predlagano spremembo pa se pod vprašaj resno postavlja zakonsko zagotovljena
               avtonomnost raziskovanja v naši državi. Zakonodajno-pravna služba državnega zbora je
               k obema vsebinskima členoma zakona oziroma novele zakona navedla konkretne pripombe.
               Poudarja tudi, da gre za pomembno razliko od sedanje ureditve, ki določa
               enotretjinsko zastopanost posameznih skupin v upravnem odboru.</p>
               <p>Dovolite še eno pomembno dejstvo. Člani matičnega delovnega telesa smo prejeli kar
               nekaj mnenj. Pa ne bom naštevala vseh tistih zavodov, posredno oziroma neposredno
               vpletenih institucij. Niti eno mnenje ni pozitivno, pa gre za, kot smo danes že
               slišali, pomembne institucije, pomembne zavode v naši državi. Podobne ureditve Evropa
               ne pozna. Najbližji tip organizacije s političnim nadzorom ali centraliziranim
               preiskovalnim delom je italijanski, za katerega pa velja, v praksi seveda, da so
               rezultati dela prej negativni kot pozitivni, da torej vmešavanje politike v
               preiskovalno delo institucij bolj negativno vpliva na kakovost dela kot pozitivno.
               Zanimivo je tudi mnenje gospodarstvenikov, ki v dani spremembi ne vidijo smotra. Celo
               več, poudarjajo bojazen, da bo danes sprememba vladi omogočila ignoranco in
               neupoštevanje mnenja niti stroke niti zaposlenih niti gospodarstvenikov pri
               uveljavljanju svojih zahtev. Veste, ta bojazen ni tako iz trte zvita, zgodba se je
               ponovila na matične delovnem telesu in očitno se bo ponovila tudi danes na seji, ko
               bomo sprejemali ta zakon.</p>
               <p>V poslanski skupini Slovenske nacionalne stranke ocenjujemo, da so za uresničevanje
               lizbonske strategije, h kateri je zavezana tudi Republika Slovenija, potrebni
               drugačni vsebinski ukrepi. Prav tako ne gre pritrditi zakonu, ki je formalno
               vprašljiv, slab, ki ne spoštuje načela supermacije pravnih aktov in ki vnovič vladi
               daje pooblastila mimo državnega zbora.</p>
            </sp>
            <sp xml:id="SDZ4-Redna-11-2005-11-24.sp93">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospodična Eva Irgl v imenu Slovenske demokratske stranke.
               Prosim.</p>
            </sp>
            <sp xml:id="SDZ4-Redna-11-2005-11-24.sp94">

               <speaker>EVA IRGL:</speaker>

               <p>Najlepša hvala za besedo. Spoštovane poslanke, spoštovani poslanci. V poslanski
               skupini Slovenske demokratske stranke bomo seveda podprli predlagano spremembo zakona
               o raziskovalni in razvojni dejavnosti.</p>
               <p>Praktično izvajanje zakon o raziskovalni in razvojni dejavnosti v obdobju od njegove
               uveljavitve leta 2002 dalje kaže na to, da so določene zakonske rešitve nepraktične
               oziroma neustrezne, kar se najbolj kaže prav v spremembi, ki jo predlaga vlada, in
               sicer v zvezi s strukturo upravnih odborov javnih raziskovalnih in pa seveda javnih
               infrastrukturnih zavodov.</p>
               <p>Cilj spremembe zakona je, da se spremeni razmerje glede članov v upravnem odboru
               raziskovalnega in infrastrukturnega zavoda, ki so imenovani ali pa izvoljeni
               predstavniki s strani ustanovitelja zaposlenih in uporabnikov storitev. Veljavni
               zakon o raziskovalni in razvojni dejavnosti velja od 29. decembra 2002, torej že tri
               leta. Po zakonu, govorim tukaj seveda o 47. členu, pa je rok za izdajo podzakonskih
               predpisov, ki so potrebni za izvajanje tega zakona, eno leto, od tega datuma dalje
               sta minili že 2 leti. V 33. členu zakon govori o tripartitni strukturi upravnega
               odbora, danes pa koordinacija raziskovalnih institutov Slovenija ugotavlja, citiram:
               <q>"Da so upravni odbori na marsikaterem izmed slovenskih raziskovalnih javnih zavodov v
               tem hipu strukturirani še po starem, v skladu s predpisi pred letom 2002 in zato, ker
               prejšnja vlada ustanovitvenih aktov teh zavodov ni uskladila z veljavnim zakonom, ki
               pa je bil kot sem že prej povedala sprejet že leta 2002."</q></p>
               <p>V poslanski skupini Slovenske demokratske stranke zato menimo, da je to tudi eden od
               dokazov, da je trenutna zakonska rešitev v zvezi s strukturo upravnih odborov javnih
               raziskovalnih in javnih infrastrukturnih zavodov nepraktična oziroma neustrezna. To
               dokazuje še ena navedba koordinacije raziskovalnih institutov Slovenije in ta je, da
               ti instituti že ves čas povsem normalno poslujejo z upravnimi odobri, v katerih ima,
               poudarjam, ustanovitelj tudi sedaj večino. Priznavajo celo, da v teh upravnih odborih
               ni predstavnikov uporabnikov, predstavnikov zaposlenih pa le nekaj manj kot polovica,
               na primer v razmerju 4:3, seveda v korist predstavnikov ustanovitelja.</p>
               <p>Iz povedanega tako izhaja, da z navedeno spremembo zakona vlada kot predlagateljica
               na podlagi, lahko bi rekla kar dosedanje prakse uzakonja rešitev, ki se je izkazala
               očitno za ustrezno in učinkovito. Zato bomo v poslanski skupini Slovenske demokratske
               stranke seveda podprli predlagano spremembo.</p>
            </sp>
            <sp xml:id="SDZ4-Redna-11-2005-11-24.sp95">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Končali smo s predstavitvijo stališč poslanskih skupin. Prehajamo na
               razpravo o členih in vloženih amandmajih, ki jih bomo vodili na podlagi pregleda
               amandmajev z dne 23.11.2005. Pred seboj imamo samo en amandma. In sicer k 1. členu. V
               razpravo dajem 1. člen in amandma poslanske skupine Socialnih demokratov. Kdo želi
               besedo? Hvala lepa. Besedo ima gospa mag. Potrata. Prosim.</p>
            </sp>
            <sp xml:id="SDZ4-Redna-11-2005-11-24.sp96">

               <speaker>MAG. MAJDA POTRATA:</speaker>

               <p>Hvala za besedo, gospod podpredsednik. Spoštovane poslanke in poslanci! Dovolite, da
               pojasnim amandma, ki je pred vami.</p>
               <p>V amandmaju Socialni demokrati predlagamo nekoliko spremenjeno strukturo upravnega
               odbora, v kateri sicer menimo, da bi morala biti struktura tako izpeljana, da bi
               imeli delojemalci in delodajalci, se pravi, predstavniki zaposlenih in predstavniki
               uporabnikov storitev, enako število članov, seštevek teh članov pa bi moral biti
               večji od članov, ki jih imenuje predstavnik ustanovitelja. To je drugačna rešitev kot
               smo jo predlagali na seji matičnega delovnega telesa, kjer smo pravzaprav hoteli, da
               bi zadržali enako strukturo, kakršna je bila doslej. To je še en poskus, to je tisti
               tretji korak, s katerim želimo prepričati predlagatelja zakona, da je potreben dialog
               in vidimo tako razpravo na matičnem delovnem telesu kot to zdajšnjo obravnavo, pa
               tudi zastavljeno poslansko vprašanje, kot neke vrste nadomestilo za odsotnost dialoga
               z znanstveno-raziskovalno sfero, ki je v javnih občilih vendarle glasno oporekala
               predlagani spremembi strukture upravnih odborov.</p>
               <p>Gospod minister je v utemeljitvi, v dodatni obrazložitvi predloga zakona uporabljal
               besede odgovornost, učinkovitost in koordiniranost. Mislim, da slednjo,
               koordiniranost namreč, lahko tudi en sam predstavnik ustanovitelja zagotavlja
               upravnemu odboru, če svojo dejavnost dobro opravlja.</p>
               <p>Bolj pomembno se mi pa zdi to, da povezuje gospod minister odgovornost samo s
               predstavniki, ki prihajamo iz vrst ustanoviteljev. Menim, da je to vendarle
               podcenjevanje slovenske raziskovalne sfere, pa tudi uporabnikov storitev, ker mislim,
               da so že doslej javni raziskovalni zavodi sredstva uporabljali odgovorno, in da je
               znanosti, raziskovalni dejavnosti treba pustiti dovolj avtonomije, da lahko potem od
               nje pričakujemo tudi učinkovitost. Pričakujem, da boste predlog amandmaja Socialnih
               demokratov podprli. Hvala.</p>
            </sp>
            <sp xml:id="SDZ4-Redna-11-2005-11-24.sp97">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Rudolf Moge. Prosim.</p>
            </sp>
            <sp xml:id="SDZ4-Redna-11-2005-11-24.sp98">

               <speaker>RUDOLF MOGE:</speaker>

               <p>Hvala lepa za besedo. Spoštovane kolegice in kolegi! Žgajner Tavševa je imela prav,
               ta razprava, ki se je naredila na odboru, se bo danes tukaj obnovila in jaz bom pač
               citiral Danteja, ki je napisal nad peklom <q>"lasciate ogni speranza voi chi entrate"</q> -
               opustite vsako upanje vi, ki vstopate. Ampak zaradi magnetograma in zaradi širše
               zainteresirane javnosti, sem pripravljen spregovoriti nekaj besed, ki dajejo podporo
               temu amandmaju, ki so ga vložili Socialni demokrati.</p>
               <p>Prvo stvar bi rekel to, da v teh razpravah, kot smo danes dostikrat slišali, so ti
               nesrečni javni zavodi s področja raziskovanja, ki niso uskladili statutov z veljavno
               zakonodajo iz leta 2002, zagotovo zato nosita odgovornost dva ministra in ekipa okoli
               njih, najprej prejšnji minister in en drug minister, ki je sedaj tukaj pred nami, ki
               je že eno leto na tem položaju. Jaz mislim, da bi ravnal modro, če bi izdal na
               podlagi zakonodaje, ki velja, ustanovitvene akte, na podlagi katerih bi se spremenili
               statuti vseh javnih zavodov in bi v te javne zavode, ker na podlagi spremembe statuta
               mora imenovati nove upravne odbore, vlada delegirala visoko kvalitetne ljudi, ki bi
               pa zasledovali tiste cilje, ki jih vlada v svoji strategiji hoče dobiti. Ampak,
               <q>"poglejga hudirja"</q>, nasproti temu je vlada si sama s tem zakonom, ki ga predlaga,
               obesila ogromne mlinske kamne okoli svojega vratu, in bo poslej ona odgovarjala za
               ljudi, ki delajo tukaj v teh javnih zavodih, torej bo tudi ona sama neposredno
               odgovorna za tisto, kar se bo dobilo kot izplen dela javnih zavodov.</p>
               <p>Če bi se ravnalo po prejšnjem, poglejte, je procedura, kar je glavni namen teh
               upravnih odborov, je procedura sprejemanja programa dela. Vlada bi bila, če bi
               sprejela ustanovitven akt in statute naprej, tista, ki bi po novem imenovala
               direktorje in ti direktorji so najbolj odgovorni za pripravo programa dela. Ti
               direktorji upravnemu odboru predlagajo program dela, ne pa upravni odbori direktorjem
               in so v glavnem upravni odbori nadzorna stvar in seveda dopolnjujejo, v skladu z
               direktorjem in s kolektivom, tak program dela, ki mu kasneje sledi ta finančni načrt.
               In v tem kontekstu je zakon, ki sedaj velja, popolnoma dober in daje ministru dovolj
               širok diapason, da to sfero kvalitetno obvladuje.</p>
               <p>Zdi se mi, spoštovane kolegice in kolegi, da pa je zakon, ki ga danes obravnavamo,
               izredno sam s seboj v nasprotju. Poglejmo primer, zakon sedaj za nek javno
               raziskovalni zavod, ki bo imel 8 članov opredeljuje, da bo država notri postavila in
               odgovornost nosila, 6 ljudi, 1 bodo postavili gospodarstvo in 1 bodo postavili
               zaposleni. Če je tu kakršnakoli asimitrija, če je tu možno kakršno boljše delovanje,
               kot v zakonu, ki je veljal prej, se mi zdi, da je vsakomur jasno. In zaradi tega, če
               smo hoteli s tem zakonom doseči, da bi se javni raziskovalni prostor obrnil bolj v
               gospodarstvo, je namesto tega, da bi iz gospodarstva pritegnili kadre v te upravne
               odbore, kjer se oblikujejo ti programi dela in bi ti zastopali interese gospodarstva,
               da so ti programi takšni, da bolj zajemajo znanje, ki je uporabno, ki je važno za
               gospodarstvo, smo s tem zakonom, ki je sedaj v proceduri, dosegli ravno obratno. Čim
               manjši vpliv gospodarstva na delo teh zavodov in čim manjši vpliv visokih
               strokovnjakov, ki so na Jožefu Štefanu, ki so na Kemijskem inštitutu pri tem, da bi
               sokreirali v upravnem odboru program dela tega zavoda.</p>
               <p>Zaradi tega moram reči, da je ta stvar zame takšna, kot je, nesprejemljiva. In v
               kolikor ta amandma ne bo sprejet, sam seveda ne bom podprl takšnega zakona potem na
               koncu.</p>
               <p>In še naslednje, zdi se mi, da je bil ta zakon, tudi kot doslej toliko zakonov -
               gospod minister, pa ne zameriti, niste vi krivi, vi se podpišete pod zakone, ki vam
               jih pripravijo - izredno slabo narejen, zelo površen je bil 1. člen. In kar sem
               obžaloval na seji odbora, gospod minister, je to, da ste nam zamolčali resnico, da ko
               ste odšli, vas je naprej zastopal vršilec dolžnosti direktorja, vi ste pa rekli, da
               je direktor. Se pravi, niti ni imel tistih pooblastil, ki jih ima direktor, da lahko
               govori. In moram reči, da ko ste odšli vi, gospod minister, je bil rang razprave po
               moji osebni oceni, neprimerno nižji, na trenutke tudi žaljiv, in verjetno bi lahko
               zakon v drugačni obliki izpeljali do konca v kolikor bi vi, ali gospod državni
               sekretar vzeli toliko časa, da bi enkrat na mesec zdržal na odboru takrat, ko vas
               poslanci pri razreševanju določenih problemov najbolj potrebujemo.</p>
               <p>Zaradi vsega tega, kar sem povedal, bi poskušal še eno stvar tukaj izpostaviti. To
               je, da celotna zaintersirana javnost temu zakonu nasprotuje. Mislim tudi, da pri
               sprejemanju tega v takšni obliki, kot je danes tukaj obravnavana in je vsa vsebovana
               v 1. členu, je bilo to ravnanje nemodro. Nemodro je, da se ne pogovarja z Gospodarsko
               zbornico, da se s Koris-om ne pogovarja, da se s sindikati ne pogovarja in to, kar
               ste spoštovane kolegice in kolegi izpostavili tukaj, za tem govorniškim odrom, ne
               drži. Ko je bilo tam izpostavljeno to, zakaj direktorji niso sodelovali pri tem, je
               bil odgovor takšen. Takoj, ko je prišel predlog zakona v javnost, ko ga je vlada
               sprejela, je tudi takrat minister izrazil željo, da bi se pogovarjali z direktorji in
               smo seveda bili takoj pripravljeni zato in prvi termin, ki smo ga dobili je pač
               jutri. To se pravi, naslednji dan po tistem, ko je odbor obravnaval. Jaz bi prosil
               vlado, s tem, da imamo potem neprimerno manj dela tokrat v državnem zboru, da vsaj
               pomisli, da ni samo ona na svetu, ampak je tudi neka zainteresirana javnost in da naj
               stališča, ki jih ima, vsaj preden jih zapiše v zakonski obliki, poskusi uskladiti z
               zainteresirano javnostjo in potem ne bomo v taki nemogoči poziciji, kot smo danes. Če
               smo gospod minister prej ploskali in smo vse vaše zakone, ki ste jih prinesli, bilo
               jih je pa bore malo, torej malo, sprejemali s konsenzom, moram reči, da je pri
               sprejemanju tega zakona nastal popoln razkol na eni strani med opozicijo, ki je
               zagovarjala stališče, da ta zakon ni dober in med pozicijo, ki je seveda zakon
               branila z argumenti, ki jih je tukaj ena in druga stran sama pred tem segmentom
               napovedala.</p>
               <p>Jaz bi v smislu tega, kar sem povedal, kolegice in kolegi poprosil, da rečemo, da je
               tisto, kar je napisano v Dantejevnih stihih pač preteklost in poskušamo con grano
               salis, ali z zrnom soli podpreti ta amandma, ki so ga dali Socialdemokrati in tudi
               javnemu raziskovalnemu sektorju dati tisto vlogo in priznanje, ki mu gre, do
               avtonomije, do spoštovanja. Ta zakon oboje jemlje in jaz si ne morem zamisliti,
               spoštovane kolegice in kolegi, da lahko v tej državi dajemo večje priznanje, večjo
               veljavo in večjo avtonomijo svetu osnovne šole, kot pa temu odboru javnega
               raziskovalnega zavoda.</p>
            </sp>
            <sp xml:id="SDZ4-Redna-11-2005-11-24.sp99">

               <speaker>PODREDSEDNIK MAG. VASJA KLAVORA:</speaker>

               <p>Hvala lepa. Gospod minister doktor Zupan, želite besedo? Izvolite. Opozoril bi, da po
               poslovniku vlada lahko vedno, kadar želi dobi besedo. <gap n="..."/><stage>/Vmesno govorjenje./</stage><gap n="..."/> Ja,
               oprostite, drugače gremo lepo, imam vse napisano, ves seznam, dajem gospodu ministru
               besedo. Izvolite.</p>
            </sp>
            <sp xml:id="SDZ4-Redna-11-2005-11-24.sp100">

               <speaker>DR. JURE ZUPAN:</speaker>

               <p>Se opravičujem samo kolegom, če sem prekršil karkoli, jaz sem se javil k besedi, da
               bi samo odgovoril na nekaj pomislekov, ki so jih izrazili moji spoštovani, spoštovane
               poslanke in poslanci. Tu v bistvu bi najprej povedal to, ker se uporabljajo seveda
               besede, ki imajo morda drugačen zven v različnih ušesih, bi razjasnil vse.
               Podržavljanje je seveda beseda, ki ima v našem prostoru neko poslabšalno konotacijo,
               vendar če pogledamo, kaj to pomeni, javni zavodi so državni, če jih ustanovi država
               in so občinski, če jih naredi občina, skratka vsi skupaj so pa javni zavod. In
               popolnoma je jasno, da so od nekdaj bili in tudi bodo ostali javni raziskovalni
               instituti, državni jih ne podržavljamo, njihovo stanje ostaja tako kot je. Torej,
               beseda podržavljanje nečesa, kar je bilo že prej podržavljano ali pa je že državno
               seveda služi v bistvu samo verbalne prijetnosti ali pa recimo prijaznosti tisti
               avdienci, ki je za take besede bolj sprejemljiva.</p>
               <p>Druga stvar je seveda dogovarjanje in pa partnerski odnos. Partnerski odnos, moramo
               seveda definirati, kaj to pomeni partnerski odnos, v kateri točki se partnerski odnos
               izenači z možnostjo odločanja in pa z možnostjo opravljanja oziroma sprejemanje
               eksekutivnih odločitev. Če imamo seveda partnerski odnos v takem smislu, da je lahko
               blokirana vsaka misel kogarkoli, potem je seveda zadeva zelo lepa in všečna, kar se
               tiče dogovarjanja. Mi nikoli, nikoli, ponavljam, nikoli nismo izjavili, tudi vlada ni
               imela namena, da bi vse delala z dekreti ali kakorkoli, vedno smo bili odprti za
               dialog in pogovor, tako bomo tudi od sedaj, vsi upravni odbori, seveda bodo vsebovali
               strokovnjake, to je popolnoma jasno, vendar jih bo imenovala vlada. V tem smislu ne
               bo prišlo do tega, da bi ne bilo dogovora, vendar, to sem poudaril tudi na začetku,
               ko se dogovarjamo v nekem časovnem roku je po dogovarjanju potrebno narediti neko
               odločitev in pri dogovarjanju ob posameznih ukrepih, ob posameznih pravilniki je
               vedno tako, to imamo vsi tisti, ki se dogovarjamo in to delamo ves čas, seveda
               izkušnje, da se dogovorimo verjetno v nekih, recimo 90% rešitev, ki so sprejemljive
               za vse, potem pa ostane 10%, 5% nekih rešitev, ki seveda se z dogovarjanjem nikakor
               ne morejo rešiti, ker ostanejo partnerji, ki so v partnerskem odnosu vsak na svojem
               terenu in potem je pa treba stvari seveda odločati in tu je tisti mehanizem, za
               katerega menimo, da ga mora vlada imeti.</p>
               <p>Seveda pa vlada, ne vem, ne mislimo, da je vlada sedaj tukaj nekaj izjemno hudobnega,
               nekaj takega, kar bo delala proti interesom države Slovenije, mi vsi skupaj vemo, da
               vlade delajo v interesu države Slovenije, mislim da ni človeka, ki bi menil, da vlade
               ne delajo v interesu Slovenije, upam da smo bili za to izvoljeni, za to smo presegli,
               torej menimo, da bomo z našimi posegi seveda to naredili, za to smo odgovorni in
               želimo tudi delati vsebinske ukrepe. Tu je bilo poudarjeno, da to ni vsebinski ukrep,
               spoštovana poslanka je rekla, da zadeva ni vsebinska, s tem se seveda strinjamo, to
               je organizacijska, sistemska spremembna, vendar vsebinske spremembe bodo sledile, ko
               bodo narejeni ustrezni ukrepi, sistemski, ki bodo omogočali s sprejemanjem vsebinskih
               ukrepov. Popolnoma logična pot je, da se najprej spremenijo sistemske stvari, da
               sistem lahko sprejema vsebinske odločitve, to je popolnoma jasno.</p>
               <p>Še nekaj bi rekel. Tu nikakor ne gre za podcenjevanje raziskovalne sfere. Sam sem v
               tej raziskovalni sferi delal dolga leta, nikakor ne mislim, da bi jo bilo treba
               podcenjevati. Nikakor ne mislim, da ne dela dobro, in nikakor ne mislim, da ne bo
               delala dobro. Raziskovalci so zavezani svojemu raziskovanju in njihovo delo je
               vodeno, kot je bilo lepo povedano, prek znanstvenih svetov. Znanstveni sveti so
               tisti, ki sprejemajo znanstvene odločitve. Avtonomija znanstvenega dela je v
               avtonomnosti izbire raziskav za določen postopek in avtonomnosti odločitve, ocene
               podatkov in podobnega, torej v avtonomnosti raziskovalnih odločitev. Avtonomnost
               raziskovalca je tista osnovna zadeva, ki je pomembna, seveda pa je avtonomnost
               institucije nekaj povsem drugega. Avtonomnost institucije je zavezana temu, da dela
               ustrezno po normalnih standardih s svojo usmeritvijo. K usmeritvi tega pa je
               zadolžena vlada, ker javne raziskovalne institucije ali pa državne, če hočete, ker
               jih je ustanovila država, so bile, kot sem že prej rekel, državne, pa so zato, da
               raziskovalni prostor vodijo v tisto smer, kamor menimo, da država Slovenija to
               potrebuje. In v tem danem trenutku je tok odpiranja raziskovalnega prostora k
               poenotenju, to je najvažnejše, in pa k ustvarjanju pogojev, ki so enaki za vse. In v
               našem raziskovalnem prostoru ni enakega pogoja za vse raziskovalce.</p>
               <p>Rečeno je bilo še, da ste dobivali veliko pisem in podpore, da ni bilo usklajevano z
               ustreznimi organi. Sam sem dobil tudi veliko podpore, vendar, zanimivo, dobival sem
               jo predvsem od mlajših raziskovalcev. Tu je ena od pomembnih razlik v raziskovalni
               sferi, ki jo poznam razmeroma zelo dobro, da se v veliki meri interes raziskovalne
               sfere, kot je v Sloveniji in tudi v svetu, zelo dobro loči - tisti interesi
               raziskovalne sfere, ki so, kot temu rečemo, že bolj proti vrhu, in pa raziskovalne
               sfere, ki prihaja, torej mlade raziskovalne sfere. In ta raziskovalna sfera v tej
               diskusiji je bila, to se lahko pohvalim, večinoma na moji strani. In tu je tisto, kar
               želimo, da damo tudi mladim raziskovalcem nekaj več prostora. To bomo z našimi ukrepi
               tudi naredili, to bodo vsebinski ukrepi, in za to potrebujemo tisto našo, kot se temu
               reče, možnost, da določeno politiko izpeljemo.</p>
               <p>Kar se tiče tega, kar je gospod poslanec Moge izrazil, da morda ni bila diskusija
               primerna. Jaz se opravičujem za to, da sem gospoda dr. Berganta imenoval napačno, z
               naslovom, da je pač v.d., da je vršilec dolžnosti direktorata. Menim, da je opravil
               svoj posel dobro, seveda, ocene so lahko različne. Je pa res, da bi bilo verjetno
               nujno, da si ministri vzamemo ta čas. Žal je prišlo ravno takrat do nesrečnega
               dogodka, da je bil državni sekretar v inozemstvu, sam pa sem imel že od prej
               obveznosti in se zaradi tega nisem mogel udeležiti. Menim, da imate prav, da si
               moramo ministri vzeti čas in odgovarjati na odborih, in to kritiko sprejemam. Menim
               pa, da je državni sekretar svoje odgovore podal popolnoma korektno in pravilno.
               Seveda pa so ocene o nastopih individualne. Hvala lepa.</p>
            </sp>
            <sp xml:id="SDZ4-Redna-11-2005-11-24.sp101">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod minister. Oprostite mi, da vas moram tudi opomniti, da drugič, ko
               razpravljate pred državnim zborom, če prosim lahko vstanete. Hvala lepa. Vas nisem
               hotel na začetku motiti v vaši razpravi.</p>
            </sp>
            <sp xml:id="SDZ4-Redna-11-2005-11-24.sp102">

               <speaker>DR. JURE ZUPAN:</speaker>

               <p>Se opravičujem za to pomanjkanje poznavanja. Hvala lepa.</p>
            </sp>
            <sp xml:id="SDZ4-Redna-11-2005-11-24.sp103">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Ljubo Germič.</p>
            </sp>
            <sp xml:id="SDZ4-Redna-11-2005-11-24.sp104">

               <speaker>LJUBO GERMIČ:</speaker>

               <p>Hvala lepa za besedo, gospod predsedujoči. Torej, ko sem predstavljal stališče
               poslanskega kluba v zvezi z zakonom o nagradah in priznanjih za izjemne dosežke v
               raziskovalni in razvojni dejavnosti, sem opozoril, da smo imeli besedilo, katerega
               smo na odboru amandmirali v 24-ih členih od 27-ih in takrat sem tudi izrazil željo,
               da seveda takšen predlog zakona naj ne odraža stanja v slovenski raziskovalni
               razvojni dejavnosti in na področju znanosti. In izrazil sem seveda upanje, da si
               želimo boljših zakonskih predlogov, in da bi se pri pripravi teh zakonskih besedil v
               čim večji meri vključila tudi zainteresirana javnost.</p>
               <p>Mi danes lahko ocenjujemo, da imamo pred seboj besedilo zakona, za katero
               zainteresirana javnost pravzaprav v skupnem imenovalcu trdi, da besedilo tega zakona
               ni dobro. Na to nas opozarjajo vsi, ki so izražali svoja stališča, torej pravzaprav
               celotna raziskovalna sfera. Žal mi tega nismo slišali. Predvsem tega ni slišala
               vlada. Opozicijski poslanci, ki pa poskušamo s svojimi dopolnili in spremembami k
               temu besedilu narediti to besedilo drugačno, sprejemljivejše, seveda pa tako na
               odboru, kot tudi danes, tudi po predstavitvi mnenj poslanskih skupin vladajoče
               koalicije, seveda ne pričakujemo, da bi se lahko karkoli spremenilo.</p>
               <p>Ko sem vas poslušal, gospod minister, in glede na to, da sami govorite, da ste bili v
               raziskovalni dejavnosti in glede na to, da sam pokrivam tudi v določenem delu ta
               področja, sem spremljal vaš raziskovali opus in moram reči, da nikoli v vaših delih
               nisem zasledil tako slabe utemeljitve za vaše delo, kot je recimo utemeljitev, ki je
               zapisana v sami obrazložitvi zakona, kot v utemeljitvi, ki jo dopolnilno
               predstavljate tako na matičnem delovnem odboru in kot jo predstavljate tudi
               danes.</p>
               <p>Kako potem razumeti, da seveda, ko govorite, da ne gre za spremembe temeljnih načel
               tega zakona, za katere seveda mi v opoziciji govorimo, da temu ni tako, in ko
               govorimo o obrazložitvi, če se oprem na dve temeljni vsebini, o kateri govorite, da
               je potrebno uvesti spremembo zato, da bi javni zavod sprejemal programsko usmeritve v
               skladu z usmeritvami in prednostmi, nalogami vlade, ki je kot ustanoviteljica, tudi
               večinska financerka teh zavodov. Sami ste v razlagi tudi danes rekli, da seveda so
               potrebne določene sistemske spremembe, če želimo nadgraditi v drugačno pot. Moje
               prepričanje je, da se tega lotevamo na popolnoma nekonsistenten način, kajti
               sistemske rešitve mi imamo. Mi imamo zakon o raziskovalno razvojni dejavnosti, kjer
               sistemsko opredelimo vlogo posameznikov in institucij na kakšen način obiskujemo
               raziskovalno razvojno dejavnost. In seveda utemeljitev, ki je zapisana v tej točki,
               izgubi ves pomen, ko beremo tretji odstavek 7. člena tega zakona, ki govori o tem, da
               se z nacionalnim raziskovalnim razvojnim programom določijo strateška razvojna
               področja in nacionalne prioritete za financiranje raziskovalne in razvojne dejavnosti
               ter s tem tudi vsebina in obseg javne službe ter obseg raziskovalne in razvojne
               dejavnosti usposabljanja za raziskovalno delo na univerzah, raziskovalnih in
               razvojnih organizacijah tako, da se zagotavlja povezava med raziskovalnim delom in
               gospodarstvom.</p>
               <p>Gospod minister, povejte mi, na kakšen način boste s spremembo v upravnem odboru
               spremenili to, kar je zapisano v tem zakonu, kajti če boste z odločitvami, ki so
               vezane na ta zakon in na ta zakon so vezani ustanovitveni akti institucij in v
               ustanovitvenih aktih v instituciji so zapisani vsi pomembni vsebinski deli, za katera
               neka raziskovalna institucija potem tudi odgovarja v svojem delu, tako v vsebini kot
               na financah itd. In k temu dajete v vladi potrditev, torej soglasje oziroma
               potrditev. To pomeni, vlada se vključi na tistem nivoju, ko mora oceniti skladnost
               ustanovitvenega akta neke raziskovalne institucije, njegovega programa, njegovega
               finančnega poslovanja in k temu daste vi soglasje. Ocenjujete, da to ni dovolj,
               ocenjujete, da morate v upravnem odboru imeti večino. Imeti večino v kateri boste
               imeli ključne partnerje, torej izvajalce, torej tiste, ki bodo predstavljali
               zaposlene in uporabnike kot statiste. Vi ne želite uvajati širine, ki je tako
               pomembna za raziskovalno razvojno dejavnost. Torej kritično misel, ki bi morala biti
               zelo pretehtana pri sprejemanju odločitev, kajti kako razumeti potem vlogo
               posameznika, ki bo prihajal iz sfere uporabnikov, da bo konstruktivno prispeval neke
               ukrepe, ki bi pa lahko bili in ocenjujemo, glede na zakonske predloge, ki jih iz tega
               ministrstva dobivamo, v naprej obsojeni kot nekaj, kar je škodljivo in ne prispeva
               kot dobrobit za delo neke raziskovalno-razvojne institucije. In tukaj je moj pomislek
               samo v tej smeri.</p>
               <p>Torej ne gre za to, da želimo na tej sistemski ravni kaj narediti, želimo si pa
               podrediti. Podrediti nekaj, kar bi lahko imelo kritično misel v tej smeri, da mogoče
               komu ne bi bilo všeč. Seveda je žalostno, ali pa zelo škodljivo, če bi to ne bilo
               všeč vladi, zato je tripartitna odgovornost, kjer nihče izmed partnerjev sam ne more
               imeti take teže, da lahko arbitrarno, neutemeljeno, ampak arbitrarno brez globoke,
               vsebinske obrazložitve argumentirano predlaga neko rešitev, ki bi lahko potem dobila
               tudi podporo. Ne. Gre za arbitraren poseg zagotavljanja večine v upravnih odborih,
               kjer bo lahko drugo mnenje vedno preglasovano s strani predstavnikov vlade.</p>
               <p>Poskušam dobronamerno razpravljati in razumeti vašo vsebino. Torej, ne iščem samo
               tistih stvari, za katere ocenjujem, da so slabe, ampak žal nisem dobil ne iz
               utemeljitve, ne iz vaših dodatnih obrazložitev tistega jedra, ki bi me prepričalo, da
               razprave in predlog, ki je bil na odboru podan in tudi tukaj danes, ni boljši od
               tega, kar ponujate vi. In kakšno je sporočilo današnje razprave slovenskim
               raziskovalcem? Nekako, če želimo imeti enoten raziskovalni prostor, potem morajo
               imeti pravzaprav svobodo kritične misli. Kakšno je sporočilo partnerjem, s katerimi
               te inštitucije sodelujejo v tujini? Kakšno je to sporočilo, da bodo tisti, ki bodo
               predstavljali te, vedno odvisni od vlade, ko bodo predstavljali svojo vizijo na
               področju raziskav. Tukaj se mi zdi, da je velik korak nazaj. Kakšno je sporočilo
               gospodarstvu, za katerega želimo imeti motivacijski signal, zato da bo verjel v
               raziskovalne dosežke naših institucij, sofinanciral in financiral določene
               raziskovalne projekte, ki bodo na koncu imeli implementacijo te tehnologije, recimo,
               v končni izdelek, ki bo imel tržno vrednost na trgu.</p>
               <p>In seveda tukaj, gospod minister, tudi na vse kar je bilo danes rečenega ponovno
               premislite, ali ni smotrno sprejeti predloga amandmaja ene izmed opozicijskih strank,
               ki poskuša odgovarjati na vse te dileme, na te pomisleke in poskuša s svojim
               besedilom dati pomembno vlogo in težo tistim, za katere po mojem mnenju si ni mogoče
               predstavljati, da bi lahko Slovenija stopala, kot družba temelječa na znanju, v
               svetlo prihodnost. Zdi se mi, da bi deregulacija morala iti še naprej in da je
               vsebina tega amandmaja majhen prispevek na tej poti. Če seveda ta amandma ne bo
               sprejet, žal, ugotavljam, da lahko ocenimo, da bodo dosežki na področju znanosti
               lahko zmanjšani, kar pa si seveda nikakor ne bi želel.</p>
            </sp>
            <sp xml:id="SDZ4-Redna-11-2005-11-24.sp105">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod dr. Slavko Gaber, prosim.</p>
            </sp>
            <sp xml:id="SDZ4-Redna-11-2005-11-24.sp106">

               <speaker>DR. SLAVKO GABER:</speaker>

               <p>Najlepša hvala, gospod podpredsednik. Sam bom podprl to dopolnilo Socialnih
               demokratov in demokratk iz zelo preprostega razloga, ker se mi zdi, da z njim dajemo
               tudi ministru ponovno možnost za to, da razmisli o tem, kaj počne na področju, ki mu
               je bilo zaupano v upravljanje. Pravim, da mu je bilo zaupano v upravljanje, ker imam
               občutek, da nekateri verjamejo, da jim je bilo dano kaj v last in da o tem oni
               dokončno in edino meritorno odločajo. Nekaj časa nisem verjel, da je to koncept.
               Sedaj pa, ko poslušam iz razlage v razlago, imam občutek, da nekateri verjamejo, da
               jim je ljudstvo zaupalo, da oni neposredno urejajo podsisteme v tej družbi. Tako ti
               ljudje razumejo svoje poslanstvo. Oni torej povedo, kaj je prav na Inštitutu Jožef
               Štefan in kaj je na tem inštitutu narobe. To je zelo predmoderno razumevanje tega
               sveta, je takšno globoko prepričanje v vsemoč centralnega plana, da tudi tisti, ki so
               to javno razglašali, da verjamejo, niso verjeli v kaj takega v tej meri, kot sedaj ta
               garnitura, ki se loteva prekrajanja Slovenije v vsaki točki.</p>
               <p>Ta iluzija o tem, da bo ministrstvo na osnovi določbe v zakonu prek upravnih odborov
               doseglo večjo efektivnost pri povezovanju gospodarstva in raziskav, je meni popolnoma
               nerazumljiva. In mislim, da v kolikor gre za iluzijo, bi jo kazalo čim prej razbiti,
               če pa prikriva neko drugo željo, je pa to seveda druga diskusija. Vi imate,
               spoštovani kolega, v okviru aparata v skladu z zakonom ogromno realnih možnosti za
               vplivanje na politiko na področju znanosti. Eno je nacionalni program, ki ga je
               kolega Germič že omenil, ta zakon je tako napisan. Drugo je vplivanje na program dela
               agencije, ki ima veliko avtonomijo in nima je slučajno. Razen, če kdo verjame, da bo
               treba tudi agencijo počasi ukiniti. Trenutno vem, da je en del posla agencija že
               izgubila, za začetek mednarodni del. Sprašujem se, ali bo počasi celota te agencije
               izginila, ker ta vam je bistveno bolj napoti kot vladi, zato da bi upravljali
               politiko na področju znanosti, kot so pa ti upravni odbori.</p>
               <p>Skratka, to, v kar očitno ta oblast ne verjame, je, da na tej zemlji živimo skupaj in
               da se je treba, če je le mogoče, in na pomembnih področjih je potrebno, dogovoriti,
               kaj je prioriteta, kaj moramo narediti. Seveda, dogovarjanje je zamudno, je težavno
               in dogovarjanje ministre tudi dostikrat nervira. Vendar ne more biti logika
               dogovarjanja ta, ki smo jo poslušali danes tukaj - o tistem, o čemer se lahko
               dogovorimo, se dogovorimo, o tistem, kar je ponavadi najbolj sporno, pa nekdo kar
               odloči mimo tako pomembnih partnerjev, kot je, na primer, gospodarstvo in
               raziskovalci. Govorimo pa o pomenu, na primer, raziskovanja za gospodarstvo. Ne more
               biti tretji, ki odloča o takem vprašanju. Ne razumem zakaj to počnemo, če res
               verjamete, da je v Sloveniji treba narediti to uslugo, da se naredi pomemben korak
               naprej pri uporabi znanosti na različnih področjih, ne samo na gospodarstvu, tudi na
               področju gospodarstva, tudi to je predmoderen koncept, potem je potrebno povezovati
               in oddelati ta mučni posel povezovanja v naslednjih letih, v katerih boste dolžni to
               opraviti, kolikor je le mogoče dobro. Če pa verjamete obrnjeno, da boste vi namesto
               gospodarstva, ker to smo poslušali na odboru, bolje uredili stvari za gospodarstvo,
               potem se sprašujem, s katerega sveta so ti argumenti.</p>
               <p>Svoj čas je že bila neka struktura v tej državi, ki je verjela, da je tako pametna in
               tako avantgardna, da ona boljše ve kot ljudstvo, kaj je prav. Sedaj dobivamo
               ministrstvo, ki boljše ve, kaj gospodarstvo ve od inštitutov, kot vedo, kot ve
               gospodarstvo. Odgovorite mi na to vprašanje, če res verjamete, da je potrebno
               povečati vpliv gospodarstva, potem spravite v odbore večje število ljudi iz
               gospodarstva. Druge logike tukaj ni, če hočete imeti čisto logiko. Jaz bolje vem, kaj
               potrebuje gospodarstvo, pa hitro pripelje do tega, da ne samo da zamenjujem
               direktorje, tudi raziskave jim bo začel jaz naročati. Zakaj tako velika moč? Razen z
               enim samim razlogom, če je pa ta na delu, potem se pa ne sprenevedajmo, obvladati
               hočete vsa področja v življenju te družbe. To pa bo slabo. Eni, ki so to želeli, so
               seveda že slabo končali na ravni režima in moči. To moč so pokurili, ker je očitno,
               da ni mogoče centralno namesto ljudi misliti kako in na kakšen način naj se razvijejo
               posamična področja.</p>
               <p>Trdili ste, spoštovani kolega minister, na odboru, pa tudi tukaj, da potrebujete
               večji vpogled, boljšo koordiniranost med inštituti. Jaz ne razumem kako iz tega
               izpeljete, da je treba zamenjati strukturo upravnih odborov. Treba je verjetno najti
               točko koordinacije dela med inštituti, razen če mislite, da bodo v vseh inštitutih
               sedeli isti ljudje v upravnih odborih. Štirje, pet, šest ali koliko jih bo pač že
               moralo po zakonu tam sedeti, bodo povsod in potem se bo majhna skupina ljudi
               domenila, kako bo potekalo raziskovanje v državi. To meji na horor filme in ne
               verjamem, da to mislite. Če pa ne mislite tako, potem je potrebno najti drug način za
               koordiniranje dela. Morda bi se kazalo večkrat sestati s temi ljudmi. Moja izkušnja
               je, da so pogovorljivi. Jaz nisem imel teh težav, da bi se leta ne dalo domeniti
               česa. Seveda, tudi nisem imel te iluzije, da bo vedno po moje. Če bi to iluzijo imel,
               potem se ne bi dalo nikoli nič dogovoriti in me tudi ne bi čudilo, da se ne bi dalo
               nič dogovoriti.</p>
               <p>Naj rečem takole. LDS in koalicijam, v katerih je LDS sodelovala, je mogoče očitati
               marsikaj, nekatere stvari zelo upravičeno. Na tem področju predvsem to, da smo
               prepočasi šli v smer, v katero pa smo z zakonom leta 2002 vendarle šli. To nam je
               mogoče očitati. Nam je mogoče očitati, da nismo skupaj z gospodarstvom, skupaj z
               drugimi uporabniki in skupaj z raziskovalci našli zadosti učinkovitih mehanizmov, da
               bi danes lahko rekli, na tem področju so stvari dobro urejene. Vendar pa nam ni
               mogoče očitati, da smer, v katero smo šli, ni prava. Če boste sprejeli ta zakon, pa
               bo vam z gotovostjo mogoče povedati - in o tem se bomo pogovarjali čez nekaj let -,
               da ste šli v napačno smer. Želel bi vam obilo sreče pri iskanju mehanizmov, kako
               povečati kooperacijo, kako povečati vpliv znanosti tudi na takih področjih, kot so
               socialna. Ne vem, če si skupaj predstavljamo, kako pomembno bi bilo najti mehanizme,
               ki bi zmanjševali konflikte v družbi. Tisti, ki živijo v Franciji, danes vedo, da ne
               gre samo za ekonomijo v ožjem pomenu besede. Toda če bi tisti konflikt tam
               preprečili, ta se izraža v milijardah evrov, to dejstvo, da ga niso preprečili. V
               zdravstvu, okolju in ekonomiji v najožjem smislu besede, povsod potrebujemo znanje.
               Ampak če se ne dogovorijo tisti, ki ga proizvajajo, in tisti, ki ga uporabljajo ob
               asistenci države, potem to ne funkcionira; nikoli ni in tudi nikoli ne bo.</p>
               <p>Mislim, da lahko rečem za LDS, da smo pripravljeni sodelovati z vami pri iskanju teh
               odgovorov, ker ni res, da bi kar bili na mizi in bi jih bilo treba samo vzeti. Mučno
               je to. Ampak ta kratka pot v raj pač pelje v škodo za to državo. Upam, da jo bo prej
               konec, kot bi pripeljalo vse skupaj v pekel.</p>
            </sp>
            <sp xml:id="SDZ4-Redna-11-2005-11-24.sp107">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Jožef Jerovšek. Prosim.</p>
            </sp>
            <sp xml:id="SDZ4-Redna-11-2005-11-24.sp108">

               <speaker>JOŽEF JEROVŠEK:</speaker>

               <p>Hvala lepa. Spoštovane kolegice in kolegi! Danes smo slišali že veliko število
               visokoletečih besed in donečih floskul o tem, kako je na področju
               znanstveno-raziskovalne dejavnosti doslej vse v najlepšem redu in kako strašne stvari
               se bodo zgodile s sprejemom tega zakona. Značilno je, da o tem, kaj si gospodarstvo
               želi, pa kako bi moralo gospodarstvo imeti vpliv na raziskovalno dejavnost, razlagajo
               ideologi in teoretiki, ki gospodarstva znotraj niso videli nikdar, ki niso prestopili
               praga tega. In dvomim, da vsaj v tistem delu raziskovalnih aplikacij, ki se nanašajo
               na naravoslovne znanosti in tehnične znanosti, vedo, kakšno je stanje v praksi. Moram
               reči, da se mi je zdelo zelo čudno, da je kolega Gaber vzel ravno primer Inštituta
               Jožef Štefan in podučeval ministra, ki je od tam, ali iz Kemijskega inštituta
               prihaja. In kolikor jaz vem ima minister solidne <q>"science citation"</q> indekse, za
               razliko od mnogih politikov iz prejšnje strukture, ki so se vedno zanašali na svoje
               znanje. Ko so pa šli nekateri preverjati, raziskovalci, kaj pa ljudje v mednarodni
               sferi pomenijo, kakšne indekse priznane indekse imajo, pa niso našli ničesar. Iz tega
               stališča je sedanja struktura tudi na tem ministrstvu bistveno više pozicionirana,
               kot so bile nekatere prejšnje. In ta strašen halo afekt, ki se žene ob teh
               spremembah, proizvajajo kvazi raziskovalne artuitete, ki ste jih bogato podpirali,
               financirali. Mnogi so bili podprti za nedelo, za lažno predstavljanje javnosti,
               kakšne avtoritete so na področju znanosti, kaj vse so naredili. Samo njihovih
               rezultatov jaz ne poznam. Moram reči, da nekaj teh struktur pa poznam. Tudi jaz sem
               bil registriran raziskovalec, dobil najvišje republiško priznanje za izume in vem kaj
               si je gospodarstvo takrat in danes želelo.</p>
            </sp>
            <sp xml:id="SDZ4-Redna-11-2005-11-24.sp109">

               <speaker>PODPREDSEDNIK MAG. VASJA KLAVORA:</speaker>

               <p>Gospod Jerovšek <gap n="..."/></p>
            </sp>
            <sp xml:id="SDZ4-Redna-11-2005-11-24.sp110">

               <speaker>JOŽEF JEROVŠEK:</speaker>

               <p><gap n="..."/> saj govorim o tem <gap n="..."/></p>
            </sp>
            <sp xml:id="SDZ4-Redna-11-2005-11-24.sp111">

               <speaker>PODPREDSEDNIK MAG. VASJA KLAVORA:</speaker>

               <p><gap n="..."/> opomnil, da razpravljamo o amandmaju <gap n="..."/></p>
            </sp>
            <sp xml:id="SDZ4-Redna-11-2005-11-24.sp112">

               <speaker>JOŽEF JEROVŠEK:</speaker>

               <p>Govorim o tem, kaj lahko ta amandma, ki ga vi predlagate zopet prenese. Kakšno prakso
               lahko prinese nadaljevanje? Jaz ne trdim, da je sedanja sprememba zagotovilo, da bo
               vse v redu na tem področju. Dejstvo je, da so avtorji teh amandmajev povezani
               predvsem s tistim delom raziskovalne sfere, ki je dobesedno poceni preživela neka
               obdobja, ki si je izgradila lažni imidž, ne vem kakšnega poznavanja. Vse druge pa
               pehala v to, da drugi niso v redu. Moram na tem mestu reči, da je prejšnji direktor
               Inštituta Jožef Štefan na seji odbora za znanost in tehnologijo na tem pristojnem
               odboru izjavil, da je Slovenija v tem času, ko je bila oblast LDS-a, postala
               tehnološka kolonija. Ja, če je direktor Inštituta opazil tako znatno poslabšanje vseh
               standardov, vseh indeksov in vsega, kondicije tehnološke Slovenije, kako morate
               trditi, da ste imeli dober sistem? In ni ga prisilila sedanja oblast ali kdorkoli.
               Takšna izjava je bila dana in rečena. In s tem ste dejansko v Sloveniji omogočili
               zapiranje tehnoloških in razvojnih sektorjev mnogih podjetij, ki ste jih poceni
               prodali tujim lastnikom, ravno najboljše, in raziskovalni inštituti so tam
               ugasnili.</p>
               <p>In v teh, moram reči, da v teh institutih je veliko dobrega, ogromno znanja, veliko
               je pa popolnoma jalovih raziskovalcev. Ti jalovi raziskovalci najbolj vpijejo. In ti
               so seveda, jaz tudi razumem, da vsi ti instituti sami od sebe ne bodo priznali in
               rekli, da je nekaj narobe z njihovo organizacijo v njihovi strukturi. Strinjam se pa
               z ministrom, da mladi raziskovalci, tisti, ki so že uveljavljeni najbolj, iščejo in
               pričakujejo spremembe. Veste, ker tukaj je toliko balasta se v teh letih vaše
               vladavine ustvarilo na tem področju, da je nekaj absolutno potrebno spremeniti. Ne
               garantiram, da je to najboljša sprememba. Samo povsod na svetu in povsod v
               gospodarstvu je tako, da tisti, ki daje večino denarja, dejansko tudi na nek način
               regulira upravljanje.</p>
               <p>Vi sedaj s temi pripombami avtonomiji govorite, kot da je raziskovalna dejavnost
               univerza, kjer je mesto, dejansko avtonomno mesto oblikovanja kritične misli. In ta
               dva pojma ne mešajte <gap n="..."/><stage>/Oglašanje iz klopi./</stage> <gap n="..."/> ali teh dveh pojmov ne mešajte. Tu
               gre za različne zadeve in ne argumentov, ki so izredno na mestu, ko se govori o
               univerzi in oblikovanju mlade generacije, mešati v sistem, ko govorimo o bolj
               učinkovitih javnih zavodov s področja raziskovalne dejavnosti. Tu je učinkovitost
               potrebno spremeniti. Tu so številna vprašanja oblikovanja strukturiranja,
               strokovnosti teh inštitutov. In jaz sem trdno prepričan, da jih te stare avtoritete
               znotraj sebe, ki jih bo težko kakorkoli spremeniti oziroma preprečiti, da ne bi
               sedeli, če se bodo sami določali, na teh sedežih, in da bodo sposobni kaj spremeniti.
               Jaz si ne znam predstavljati te vaše trditve, da bo vlada, ki mora dati denar, ki jo
               to ogromno stane, tja v upravne odbore poslala neke nekompetentne slabe ljudi, ki
               bodo hoteli povzročiti neko motnjo, ki bo vlado posledično še več stala. Takšne so
               vaše razprave. Se pa zelo zavedam, da so to bile, ti jalovi del teh inštitutov, vaši
               zavezniki, to pa ja. To je medsebojna sinergija. Tisti, ki skoraj niso nič delali, pa
               so komot živeli, bodo sedaj vpili, da je tu nekaj narobe, da bo katastrofa,
               kataklizma. Raziskovalci pa mislijo drugače in tisti, ki so pripravljeni delati
               drugače. Strinjam se, da je mogoče še kakšen drug model upravljanja celo boljši,
               ampak vi s tem amandmajem niste predlagali boljšega, ali vsaj modela, ki bi peljal k
               izboljšanju. Vi si bi te utrdbe želeli zadržati na vsak način in jaz mislim, še
               enkrat pravim, ne vidim nič slabega v tem, nič slabega.</p>
               <p>Namreč, na področju raziskovalne dejavnosti je bila v prejšnjem sistemu vsako leto
               sprememba, tam so bili neki <gap n="..."/><stage>/Nerazumljivo./</stage><gap n="..."/> pa to, sem bil celo neki delegat v
               nekih zadevah. To so bile take nesmiselne zadeve in v eni od teh ste bili tudi takrat
               kot zakonodajalci in pa ne vem kaj vse prisotni in ste to podpirali in tu je šla
               popolnoma jalova energija, ampak kakršnakoli reforma je bila institucionalna tam gori
               v bordu so sedeli isti ljudje. Isti, stalno ste spreminjali, pa ljudstvu, ljudem
               govorili kako bo sedaj vse boljše, spremenilo se ni nič. Pravzaprav je treba enkrat
               nekaj spremeniti, tudi vsebinsko in jaz mislim, da neka možnost, da se bo tu resen
               napredek, resen korak naprej naredil, je tudi s takšno organiziranostjo javnih
               zavodov, ki se predlagajo. Hvala.</p>
            </sp>
            <sp xml:id="SDZ4-Redna-11-2005-11-24.sp113">

               <speaker>PODREDSEDNIK MAG. VASJA KLAVORA:</speaker>

               <p>Besedo ima gospod doktor Mitja Slavinec, prosim.</p>
            </sp>
            <sp xml:id="SDZ4-Redna-11-2005-11-24.sp114">

               <speaker>DR. MITJA SLAVINEC:</speaker>

               <p>Hvala lepa za besedo. Spoštovani predsedujoči, spoštovani gospod minister. Ko sem se
               seznanil s predlogom zakona sem takoj se začudil, zakaj se spreminja ta ureditev, ki
               je do sedaj veljala in zaradi tega sem bil še toliko bolj zadovoljen, ko sem se
               seznanil z amandmajem, ki so ga predlagali kolegi s strani Socialnih demokratov.</p>
               <p>Večkrat lahko slišimo, da se država umika iz gospodarstva, vendar se potem po drugi
               strani čudimo, zakaj je njen vpliv zmeraj večji v gospodarstvu. Podobno se je država
               želela umakniti iz javnega zavoda RTV, pa sedaj vidimo, da je zmeraj manj javni ta
               zavod. Skrbi me, da tudi ta zakon pomeni enako na področju znanstveno raziskovalne
               dejavnosti v javnih zavodih, ki bodo zaradi tega postali zmeraj manj javni. Slišal
               sem očitek o nedelovanju inovacijskega sistema v naših zavodih. Jaz se bojim, da
               tako, kot je država najslabši gospodar, da bo tudi postala najslabši raziskovalec in
               bo te inovacijske dejavnosti zaradi tega še manj. Sledenje ciljem Lizbonske
               strategije je tesnejše povezovanje z gospodarstvom, vendar prav na osnovi prejšnjih
               razmišljanj, da je država slab gospodar, ne moremo pričakovati, da bo z njenim večjim
               vplivom potem to povezovanje z gospodarstvom učinkovitejše in bo seveda zaradi tega
               tudi sledenje Lizbonskim ciljem hitrejše.</p>
               <p>Raziskovalna dejavnost ima po različnih področjih, po različnih raziskovalnih sferah
               različne značilnosti in specifike in te vsekakor kaže upoštevati in se zavedam tudi
               sam tega, da je težko postaviti eden enovit model, ki bo pravičen in uspešen za
               naravoslovne vede, za družboslovne, komunistične, skratka, za vse. Vendar eno osnovno
               stališče pa vsekakor lahko imamo, da naj politika poskuša usmerjati prioritete
               raziskovanja, raziskovalne dejavnosti, ne se pa vmešavati v samo izvajanje, vodenje,
               kajti skrbi me, da bo prav zaradi tega zakona stvar postala ravno takšna. Prej sem
               vas pozorno poslušal, ko ste rekli, da se večina dogovorov sprejme soglasno, 10%
               ostane nekih 5%, 10%, da je večina sklenjenega z dogovorom. Tako je tudi prav, vendar
               me je zelo strah, da bo pa sedaj, ko država ne bo prisiljena več v dogovor, ravno
               obratno, da bo samo 10% ostalo dogovora, ostalo pa enostavno po najkrajšem postopku
               se zmeni država z raziskovalci kako in kaj.</p>
               <p>Jaz bi razumel, da je to v redu, takšen zakon kot je, tam po drugi svetovni vojni, ko
               je bila ambicija delati recimo atomsko bombo, potem država mora seveda imeti tukaj
               ključno besedo in voditi institut Jožefa Štefana, voditi vse kemijske institute in
               vso znanstveno raziskovalno sfero, ki je usmerjena v ta cilj, vendar te ambicije že
               dolgo nimamo, tako da bi sigurno veljalo bolj zaupati temu, kar že je, raziskovalni
               dejavnosti na takem nivoju kot se je razvila, naši raziskovalci, vsaj za nekatera
               področja lahko to argumentiramo trdim, so vrhunski in v vrhu svetovne znanosti tako
               po številu členkov, kot seveda, kar je še pomembnejše, po številu citatov, kolikor so
               njihovi članki, njihova dela nekje drugje uporabljena.</p>
               <p>Kakorkoli mi zakone postavimo še vedno bo v raziskovalni dejavnosti, da ta svinčnik
               pade dol. V resni znanosti so dejstva neodvisna od politične odločitve, zato bi bilo
               smiselno, da si politika ne domišlja, da bi lahko pri iskanju temeljnih resnic in za
               te seveda najbolj gre, igrala pomembno vlogo in zato se seveda po moje naj politika v
               znanstveno raziskovalno dejavnost ne meša. Hvala lepa.</p>
            </sp>
            <sp xml:id="SDZ4-Redna-11-2005-11-24.sp115">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospa Majda Širca. Prosim.</p>
            </sp>
            <sp xml:id="SDZ4-Redna-11-2005-11-24.sp116">

               <speaker>MAJDA ŠIRCA:</speaker>

               <p>Hvala lepa. Pred par minutami je moj kolega na desni dobesedno potrdil to, kar je
               minister z drugimi besedami, prijaznimi in bistveno bolj v celofan zavitimi besedami,
               dejal, da gre za dobro voljen zakon med tem, ko je kolega iz poslanskih vrst in naše
               stranke dejal, da gre pravzaprav za lustracijski zakon.</p>
               <p>Za lustracijski zakon zaradi tega, ker smo slišali, da instituti, znanstveniki so pač
               jalovi, in da so balast in ker so nesposobni in jalovi, potem jih je potrebno
               definirati drugače in raziskovalce postaviti na druga trdna in plodna tla. To lahko
               naredi država in to je sporočilo tega zakona. In tudi nekdanjega raziskovalca, kolega
               Jerovška, ki namesto da bi, kot zakon narekuje, pristal v gospodarstvu, je kot očitno
               ostal in pristal v politiki.</p>
               <p>Seveda po 80. letih je bila zelo brana knjiga in mislim, da je čas, da se zgodi
               ponovno ponatis, knjiga filozofa Foucaulta, ki je govoril o nadzorovanju in
               kaznovanju. In tudi s tem zakonom vse bolj, in ne samo vi, gospod minister, ampak
               vlada na sploh prepričuje, da hoče država v vsako poro javnega življenja. Hoče v
               gospodarstvo pristati, hoče v šolstvu, hoče v medijih, hoče v znanosti, samo še
               vprašanje časa je, kdaj bo v spalnici. To nadzorovanje seveda je neproduktivno,
               zaradi tega, ker vsak nadzor nad intelektualnim potencialom in lotiti se tega
               segmenta družbe, se pravi znanstvenikov, kot največjega intelektualnega in
               potenciale, ki razpolaga z vednostjo, potem kontrola le tega je vedno bila hud udarec
               nazaj. In ko se ga je hotelo obvladovati, seveda se je sistem vedno spodneslo.</p>
               <p>Danes je bilo rečeno in tudi v celoti se pogovor in razprava ob tem amandmaju
               vzpostavlja na tej točki, ko je bilo rečeno, da Slovenija do sedaj ni mogla in znala
               vzpostaviti odnosa med znanostjo in gospodarstvom, in da ga ta zakon seveda lahko, z
               nadzorom in z večino države v nadzoru v upravnem odboru. Seveda v tem kontekstu
               povem, da tak amandma podpiram, ker to spodnaša.</p>
               <p>Skratka, če nekoč ni mogla vzpostaviti tega odnosa med znanostjo in gospodarstvom,
               sedaj se sprašujem ali bo, ko bomo imeli drug odnos, država vzpostavlja medsebojni
               odnos med državo. Ali gre mogoče za tako razmišljanje, da bodo znanstveniki sedaj
               izvajali raziskovalne naloge, ki bodo dirigirane za, ne vem, za Petrol, za klimo
               Petek, za vlado recimo, ne vem. Skratka, če država nekoč ni znala vzpostaviti tega
               odnosa, ne razumem, da ga lahko v tako imenovanem enopartijskem odnosu lahko
               vzpostavi, ko država nadzoruje državo. Seveda se lahko, ker konec koncev minister,
               tukaj gre za čiščenje, čistke se lahko dogajajo na več načinov, s spremembo
               zakona.</p>
               <p>Nekaj primerov je bilo zelo očitnih, hitrorokih in seveda tudi učinkovitih, družba se
               spreminja, izčistila in zamenjala se je s pomočjo sprememb zakonov, lahko se seveda s
               spremembo komisij, s tem se soočamo tudi v znanosti in tudi znotraj agencije, ko se
               komisije, ki odločajo o raziskovalnih nalogah, drastično spreminjajo in tudi
               nadzorujejo, in lahko tudi z imenovanji, kar se je tudi v inštitutih že zgodilo na
               področju znanosti, predvsem humanističnih. Te čistke so kratkega daha. In to je
               problem in zaradi tega na vse še enkrat apeliram, da bi premislili, ko bomo zvečer
               glasovali o tem amandmaju.</p>
               <p>Minister pravi, da je treba verjeti v dobrohotnost in ne zlonamernost vlade, da vlada
               pač meni vse dobro. Ampak tudi Kardelj je nekoč menil vse dobro in delal za dobrobit
               občanov oziroma takrat državljank in državljanov. In kako je končalo?</p>
            </sp>
            <sp xml:id="SDZ4-Redna-11-2005-11-24.sp117">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Horvat Jožef.</p>
            </sp>
            <sp xml:id="SDZ4-Redna-11-2005-11-24.sp118">

               <speaker>JOŽEF HORVAT:</speaker>

               <p>Hvala lepa za besedo, gospod podpredsednik. Spoštovane kolegice in kolegi, spoštovani
               gospod minister! Slovenski narod je v zgodovini premogel in danes premore veliko
               odličnih raziskovalcev. Ti danes delajo doma v javnih raziskovalnih zavodih ali
               drugih institucijah, veliko jih dela tudi zunaj. Meni bi bilo seveda veliko ljubše,
               če bi vsi delali doma, ampak o teh, ki delajo zunaj, kdaj drugič.</p>
               <p>Vsi tu prisotni se gotovo strinjamo, da je slovensko raziskovalno dejavnost treba še
               kako negovati in biti pozoren do nje, saj bi morala pomeniti pravzaprav motor v
               razvoju slovenskega gospodarstva. Seveda se zelo strinjam s spoštovanim kolegom dr.
               Gabrom, da ne gre samo za raziskovanja na tehničnem ali naravoslovnem področju, da
               gre tudi za raziskovalno dejavnost na humanističnih področjih.</p>
               <p>In kje je moj problem? Prepričan sem, da je premalo interakcije, da je premalo
               poslovnega partnerstva med javnimi raziskovalnimi zavodi in gospodarskimi družbami.
               Premalo je implementacije raziskovalnih rezultatov v gospodarstvu. In prepričan sem
               tudi, da je preveč dobrih raziskav, katerih izsledki oziroma rezultati končajo v
               fasciklih ali vitrinah. Blaginjo bomo, spoštovane kolegice in kolegi, v Sloveniji
               zagotavljali predvsem z razvojem gospodarstva in s kvalitetnimi delovnimi mesti po
               meri Evrope. Blaginje nam samo po sebi raziskovalna dejavnost ne bo zagotovila, če ne
               bo gospodarstvo v njenih rezultatih našlo dovolj možnosti za nove proizvode in nove
               tehnologije.</p>
               <p>In če je premalo partnerstva med javnimi raziskovalnimi zavodi in gospodarskimi
               družbami, potem je naloga ustanovitelja, da nekaj ukrepa. Da ukrepa tako, recimo,
               tako, da reorganizira organ upravljanja v javnih raziskovalnih zavodih. Jaz sem
               prepričan, da je smer prava in zaupam ministrstvu za visoko šolstvo, znanost in
               tehnologijo in vladi, da je zelo dobro premislila, ko je pojasnjevala novelo tega
               zakona. Sam pričakujem tudi več tržne filozofije v slovenskih javnih raziskovalnih
               zavodih. Ni dobro, če smo samo privezani na proračunske jasli. Treba se je postaviti
               tudi na trg.</p>
               <p>Nek, sedaj že upokojeni univerzitetni profesor mi je povedal približno takole. Ko so
               me vrgli na cesto, šele takrat sem dobil veliko veliko novih idej. Jaz žal ne morem
               podpreti amandmaja, ki ga predlagajo kolegi Socialni demokrati. Ne bi se kot
               ustanovitelj dobro počutil, če sam ne bi imel dominantnega vpliva v upravnem organu.
               Ne vem, če je kdo med nami pripravljen ustanoviti javni zavod, torej kakršenkoli
               zavod, privatni, če govorim o nas, in bi naprej povedal, ne želim vplivati na
               delovanje tega zavoda. Zato še enkrat, žal, tega amandmaja ne morem podpreti. Podprl
               bom pa seveda predlagani zakon. Hvala lepa.</p>
            </sp>
            <sp xml:id="SDZ4-Redna-11-2005-11-24.sp119">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Milan Petek.</p>
            </sp>
            <sp xml:id="SDZ4-Redna-11-2005-11-24.sp120">

               <speaker>MILAN PETEK:</speaker>

               <p>Hvala, podpredsednik, za besedo. Sam bom seveda podprl amandma, ki so ga kolegi iz
               Socialdemokratske stranke posredovali. Moram reči, da vas na nek način pomilujem,
               gospod minister. Pomilujem zaradi tega, ker bi pričakoval, da bo ta desna stran,
               kateri pripadate, ki vas je tudi pravzaprav pripeljala do položaja ministra, množično
               sedela tukaj in vam pomagala pri uveljavitvi tega zakona na način, torej, da bi
               argumentirano, seveda, z vsem strokovnim znanjem, z vso inteligenco, ki bi morala
               biti zbrana tukaj, uveljaviti ta zakon. Žal vam na nek način <q>"odmaga"</q>, ker s tako
               prozornimi in pavšalnimi diskreditacijami, torej z razvrednotenjem vsega kar je bilo
               in kar je dobrega, z razvrednotenjem ljudi, ki so te dobre stvari počenjali v
               preteklosti, mislim, da vam resnično ni v čast in resnično ni v pomoč, zaradi tega
               vas pomilujem.</p>
               <p>Torej, zakaj me begate, gospod minister, pri tem, ko berem ta zakon in zaradi česar
               se pravzaprav oglašam. Prepričan sem, da ste s svojim dosedanjim strokovnim delom,
               znanstveno raziskovalnim delom, torej, del tiste zgornje slovenske pameti, ali
               tistega dela pameti, ki bi ji lahko rekli zgornja slovenska pamet. S tem, ko ste
               obrnili hrbet svojim kolegom, s tem, ko ste pravzaprav razmišljali, kako politiko
               spraviti v te inštitucije, me pravzaprav najbolj begate. Zanemarim tisto, ko ste
               zaradi, verjetno bolj zmedenosti, pozabili vstati, pa izraziti spoštovanje. To
               zanemarjam, to nima posebne teže, ima pa težo to, kar počenja. Torej na tak način
               obračate hrbet tistim, s katerimi ste ne dolgo tega delali, tistim, ki najbolje veste
               z njimi, kaj pomeni biti član takih javnih zavodov, torej javnih zavodov. In tukaj me
               begate drugič. Uporabljate izraz državni zavodi, so že sedaj državni. Očitno ste
               uporabili ali pa privzeli terminologijo, ki jo je prvič premier Janša uporabil pri
               TV-ju, ko mu je pomotoma ušlo državna televizija. Danes, očitno ne več pomotoma, vi
               uporabljate termin državni zavodi. Gospod minister, kakšna je seveda razlika med
               državnim in javnim, sem prepričan, da vam je popolnoma znana in vam te razlage seveda
               jaz ne bom dajal, vendar bodite drugič previdni, ker s tem samo na nek način
               dokazujete, kaj je vaš namen, spraviti teh 17, kolikor imam jaz informacijo, 17
               javnih zavodov z nivoja države dejansko v državno vladovanje. Pri tem ste spregledali
               nekaj analogij z nekaterimi inštitucijami, ki bi jim hitro lahko rekli ali javni ali
               občinski, pa to niso. So še vedno državni ali občinski ali pa to niso, to so vrtci,
               so to šole, ne vem kako lahko gospod Horvat trdi, da morajo torej obvladati vse te
               javne zavode zaradi tega, ker so ustanovitelji ali financerji. Ravno s tem, to
               analogijo boste ugotovili, da nihče na nižjem nivoju nima ambicije obvladati niti
               nobene šole, niti nobenega vrtca. V teh zavodih je torej večina ali staršev ali
               javnosti, pa zelo malo politike, zelo malo predstavnikov teh ustanoviteljev in zaradi
               tega mislim, da se tudi v teh raziskovalnih zavodih ni bati tega, da torej zavodi
               nebi opravili svoje funkcije, ki so jo do sedaj po moji presoji za razliko od gospoda
               Jerovška opravljali zelo, zelo solidno, s tem, da nekateri se pravzaprav niti uspeli
               še niso v tem času statutarno, torej prilagoditi ali bodo pravzaprav prišli v položaj
               kot je bilo pred dvema letoma.</p>
               <p>Kar se mene tiče torej bog pomagaj vam, ki nimate pomoči koalicije na tak način, da
               bi nam argumentirano skušala razložiti torej zakaj ste pravzaprav v to zgodbo šli in
               se mi zdi, da je prav, da po tem, ko boste, ko bomo končali razpravo, preden bomo
               prišli do glasovanja, uporabite to, kar vam je skupina Socialdemokratov ponudila, da
               prepričate vsaj nekaj svojih poslancev, da ste bili v zmoti, da so vas argumenti, ki
               vam jih je opozicija danes naštela takšni, da lahko se pravzaprav najbolj elegantno
               izvlečete iz te situacije, za katero sem prepričan, da sami torej tudi ne verjamete,
               da je dobra. Zaradi tega še enkrat poziv naredite to.</p>
            </sp>
            <sp xml:id="SDZ4-Redna-11-2005-11-24.sp121">

               <speaker>PODREDSEDNIK MAG. VASJA KLAVORA:</speaker>

               <p>Besedo ima gospod doktor Pavle Gantar. Izvolite prosim.</p>
            </sp>
            <sp xml:id="SDZ4-Redna-11-2005-11-24.sp122">

               <speaker>DR. PAVEL GANTAR:</speaker>

               <p>Hvala lepa gospod podpredsednik. Spoštovani gospod minister, spoštovane kolegice in
               kolegi. Jaz bom seveda podprl amandma, ker je pač dejansko poskušal odpraviti ta
               člen, 1. člen v tem zakonu, ki je po mojem mnenju nesprejemljiv in bo pomenil veliko
               škodo za raziskovalno dejavnost v Slovenije. Jaz se spomnim let na fakulteti, tega je
               že dolgo nazaj, ko so mene in seveda moje kolege, študente dosti znani in znameniti
               profesorji, kot recimo dr. Veljko Rus učili, da imajo posamezni družbeni podsistemi,
               ko je recimo, kulturni, izobraževalni, raziskovalni, gospodarski, da imajo ti
               podsistemi relativno avtonomijo in specifične in tudi relativno avtonomne logike
               delovanja, da ne moramo preprosto teh podsistemov, v tem primeru raziskovalnega,
               preprosto podrejati nekemu drugemu podsistemu, torej recimo politično podsistemu. Če
               ima recimo gospodarski podsistem za cilj maksimizirati dobičke, ima raziskovalni
               podsistem za cilj maksimizirati nova znanja, nove tehnološke rešitve in nove
               aplikacije. Če to prispeva tudi k maksimizaciji dobičkov, je to toliko boljše, toda
               če ga neposredno obvladuje nek drug sistem, pa naj bo ta ali drugi predvsem pa
               politični, je za raziskovanje slabo. Zato me seveda skrbi prav to, kar je moj kolega
               Jerovšek poudaril, da on ve, kdo so jalovi raziskovalci in da bo on kot politik
               povedal, kateri so jalovi raziskovalci in politika bo povedala, katere ljudi je treba
               odstraniti iz raziskovalnega sistema, iz raziskovalnih zavodov, ker tega sami
               raziskovalci ne znajo storiti, ker se ne znajo samoocenjevati, ker se ne znajo
               analizirati, ker ne znajo med seboj primerjati raziskovalnih projektov, nalog,
               dosežkov in rešitev. In prav to me dejansko najbolj skrbi, da bo sedaj politika iz
               svojih interesov definirala, kaj je dobro in kaj je slabo in kaj je jalovo in kaj
               ni.</p>
               <p>Seveda Slovenija ni tehnološka kolonija, pa čeprav je to rekel nekdanji direktor
               Inštituta Jožefa Štefan, ki ga dosti cenim in tudi dobro poznam. Slovenija je na
               marsikaterem področju v vrhu raziskovanj, je tudi v vrhu določenih tehnoloških
               inovacij. Dobro bi bilo, če bi bilo tega več in vsi si želimo, da bi bilo tega več in
               da bi bili vse boljši. Seveda smo pa majhna država in verjetno nikoli ne bomo imeli
               vseh segmentov v raziskovanju tako močno razvitih, kot imajo to recimo velike države
               in velike mednarodne korporacije. Temu dejstvu, da se kar po dolgo in počez obsodi
               slovensko raziskovalstvo, da je slabo, neprimerno, da so raziskovalci tudi jalovi, da
               bo zato politika to rešila, ta logika je seveda nesprejemljiva in s to logiko se
               moramo dejansko soočiti tudi danes in preprečiti, da bi se tudi uveljavila. Vlada s
               tem zakonom dejansko na tiho postaja lastnica, ne pa samo ustanoviteljica zavodov, ki
               si jih tako močno podreja. Namesto partnerstva bomo dobili dominacijo in kontrolo, in
               to bo zmanjšalo avtonomnost te sfere in verjetno tudi ustvarjalnost in rezultate. To
               se je že dogajalo v Sloveniji in cena tega je bila razmeroma velika. Naj mi
               spoštovani kolega Jerovšek ne govori o PORS-ih in ne vem kaj, ker moram reči, da imam
               nekaj referenc na tem, da nisem kritiziral PORS-ov 25 let pozneje, ampak takrat, ko
               so bili, in takrat, ko smo plačali tudi določeno ceno za tako kritiko. Lahko si
               pogledamo reference, če hočete.</p>
               <p>In na koncu, tisto, kar me je močno zmotilo, je tudi to, da dejansko ne minister ne
               predsednik vlade ne vesta, kaj je to javno in kaj je državno. Da preprosto izenačita
               in spravita pod pojem državnega tudi vse javno. Da je državna televizija enako javna
               televizija in državni zavodi so enako javni zavodi, o čemer je moj kolega že govoril.
               Seveda temu ni tako. Če bi temu bilo tako, bi morali ukiniti pojem civilne družbe, bi
               morali ukiniti celotno področje avtonomnih sfer družbenega delovanja, od cerkve, če
               hočete, pa do najmanjše alternativne skupine. Morali bi pravzaprav povedati, da se je
               ves svet osredotočil na politiko in da je politika tista in država tista, ki daje
               pravi smisel in pomen vsemu, kar obstaja. Logika, ki je tu zadaj, je pa zastrašujoča,
               in sicer mentaliteta, ne samo logika. Ta logika je sla in potreba po obvladovanju
               vsega, kar se da obvladovati in kar še ni obvladano. In ta sla, ta želja, da bi
               obvladali vse, ta se vam bo prej ali slej vrnila. Današnja družba in današnji sistemi
               v družbi tega ne dopuščajo, pa naj bo politika še tako željna tega. Zato je treba ta
               amandma sprejeti in preprečiti to veliko nesrečo, ki se obeta slovenski raziskovalni
               sferi. Hvala lepa.</p>
            </sp>
            <sp xml:id="SDZ4-Redna-11-2005-11-24.sp123">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospa mag. Majda Potrata. Prosim.</p>
            </sp>
            <sp xml:id="SDZ4-Redna-11-2005-11-24.sp124">

               <speaker>MAG. MAJDA POTRATA:</speaker>

               <p>Hvala za besedo, gospod podpredsednik. Oglašam se zato, da bi z nekaj številkami
               dopolnila tisto, kar sem začela dokazovati ob mnenju poslanske skupine.</p>
               <p>Če iz vladnega predloga upoštevamo oba pogoja, potem bo vlada oziroma ustanoviteljica
               imenovala v upravne odbore od tri do šest članov. Se pravi, izvajalci in uporabniki
               pa bodo imeli enega ali dva predstavnika v upravnem odboru. Če izpeljemo operacijo še
               za amandma, ki smo ga predlagali Socialni demokrati, pa je zastopstvo neprimerno bolj
               uravnoteženo, in sicer: ustanovitelj od enega do treh lahko imenuje in izvajalci ali
               uporabniki imajo dva ali tri predstavnike, ob tistem pogoju, da sta izvajalska in
               uporabniška stran izenačeni, medtem ko je pogoj za predstavnike ustanovitelja, da v
               javnem raziskovalnem zavodu nimajo večine. V dveh primerih ob šestih ali devetih
               članih upravnega odbora pa bi bila do konca izpeljana tripartitna struktura upravnega
               odbora. To ni več tisto, kar je bilo v veljavnem zakonu v 33. členu zapisano kot
               tripartitnost v vseh primerih, bi pa vendarle opozorila, da četrti odstavek 33. člena
               pravi, da sestavo, način oblikovanja in naloga znanstvenega sveta oziroma strokovnega
               sveta se določijo s statutom javnega zavoda skladno z aktom o ustanovitvi. Se pravi,
               da je tudi ustanovitelju naloženo odgovornost za to, da se skladno z zakonom
               spremenijo tudi statuti. Če bi bila volja vlade, sedanje vlade - ustanovitelja, da to
               uredi, bi. Tisto, kar pa je presenetljivo, pa je to, da brez kakršnekoli praktične
               izkušnje neka struktura upravnega odbora avtomatično dobi oznako nesprejemljiva,
               slaba, neučinkovita, pri tem pa bi isti vladi in isti koaliciji, ki je sedaj tako
               vneta zagovornica drugačne strukture upravnih odborov, rada pozornost pritegnila k
               določilu ali k tistim načelom, ki jih je ta vlada ali koalicija izrekla bodisi v
               koalicijski pogodbi ali pa v nastopnem govoru predsednika vlade Janeza Janše, kjer je
               poudarjala, da bo večjo vlogo gospodarstvu namenila v znanosti, da morajo biti tudi
               finančni vložki v znanost večji in v raziskave večji s strani gospodarstva, pri tem
               pa zmanjševati možnost sodelovanja v upravnih odborih res ni ravno najbolj
               verodostojna in najbolj prepričljiva. Verjetno se bo marsikaj v nacionalnem
               raziskovalnem in razvojnem programu še moralo spremeniti, če bodo stvari šle v to
               smer, kakor je bilo napovedano v obeh omenjenih aktih ali v usmeritvi vlade ali pa v
               koalicijski pogodbi, kjer naj bi imele aplikativne znanosti ali raziskave prednost
               pred temeljnimi. To, kar Evropska unija ugotavlja, če hoče postati konkurenčna, če
               hoče prevzeti vodstveno vlogo, potem bo morala, če sem poslušala komisarja za znanost
               in raziskave, bistveno več vlagati tudi v temeljne raziskave. Jaz si ne bi drznila
               tako z levo roko po raziskovalcih udrihati in jih razglašati za neuspešne, za
               neučinkovite, da ne bi kakšne druge oznake rekla, so pa uveljavljeni verjetno tisti,
               ki imajo tudi kakšno leto več kot tisti, ki so pisali spoštovanemu gospodu ministru
               in podpirali njegove spremembe. Če sem si prav zapomnila, je gospod minister rekel,
               da je dobil podporo predvsem iz vrst mladih raziskovalcev. Tisto, kar bi bilo mogoče
               še tudi ugotavljati, je, da je učinkovitost kot temelj predvsem ekonomska kategorija.
               Pomembni so kriteriji, po katerih merimo učinkovitost. Ampak verjetno je vsaj za
               Socialne demokrate pa že potrebno tudi v tem trenutku opozoriti, da za nas je pa
               silno pomemben tudi socialni model družbe, tudi ko gre za raziskovalno dejavnost, ta
               pa je integrativni model. Ko sem govorila o partnerstvu, sem mislila na to, da je
               treba integrirati vse človeške vire, da je mogoče boljše rezultate pričakovati
               takrat, kadar imajo v dejavnost vpleteni občutek, da imajo možnost vplivati,
               odločati, se informirati. Presenetljivo je, da ravno iz te znanstvenoraziskovalne
               sfere prihajajo opozorila, da so nekateri raziskovalni programi že ukinjeni. Hkrati
               je pa mogoče v javnem občilu zaslediti obvestilo o tem, da je dobil finančno podporo
               kakšen program ravno iz tega znanstvenega resorja, za katerega ni mogoče trditi, da
               je po svoji namembnosti tako zelo drugačen ali deficitaren, da je moral izpodriniti
               kakšnega od tistih, ki so imeli projekt več let opravljati raziskave. Govorim o
               projektih, ki so potekali na fakulteti za družbene vede in ki so zadevali starševstvo
               in družino. In na drugi strani govorim o projektu, ki ga je frančiškanski red
               prijavil. Ni se mogoče otresti občutka, da je treba zdaj nekatere stvari v paradigmi
               popolnoma spremeniti. Jaz izraza <q>"podržavljanje"</q>, <q>"državno"</q> ne razumem drugače, kot
               ga je poprej pojasnjeval tudi spoštovani poslanec Gantar. Namreč, državno, v
               protipomenu javno-državno, v tem primeru prej vladno, kot karkoli drugega in ne
               državno nasproti lokalnemu. In ni vedno mogoče enačiti oznake državno z javnim
               interesom. In za celo vrsto stvari, kjer instituti nastopajo kot neke vrste nadzorni
               organ, pravim neke vrste nadzorni organ za tisto, kar je naročeno s strani vladne
               politike, je v takšni sestavi upravnih odborov, kot so zdaj predlagani, pač težko
               verjeti, da bodo dobili večjo verodostojnost.</p>
            </sp>
            <sp xml:id="SDZ4-Redna-11-2005-11-24.sp125">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Matjaž Han. Se odpovedujete? Potem gospod Tomaž Štebe.</p>
            </sp>
            <sp xml:id="SDZ4-Redna-11-2005-11-24.sp126">

               <speaker>MAG. TOMAŽ ŠTEBE:</speaker>

               <p>Hvala lepa, gospod podpredsednik. Spoštovane kolegice, spoštovani kolegi! Teče
               podobna razprava, kot je bila ob razpravi o RTV zakonu. Se pravi ob spremembi sestave
               tiste inštitucije v zavodu, ki odloča in prevzema odgovornost od tistega, ki ga je
               ustanovil. Takoj na začetku bi rekel to, da tukaj notri v tej dvorani, če bi bili
               vsi, menim, da ni nikogar, ki ima toliko izkušenj iz znanstvenorazvojnega področja,
               kot jih ima predlagatelj, gospod minister. Mislim, da ga ni. Če pa je kdo, se pa
               opravičujem. Gospod minister je predlagal to spremembo. Verjetno iz svojih
               dolgoletnih izkušenj in iz referenc, ki jih ima in iz svojega poznavanja, je
               kompetentna oseba, da mu lahko verjamemo, zaupamo, da je prevzel in se odločil
               predlagati takšno spremembo. Še več, odgovornost je sedaj popolnoma jasna.
               Odgovornost je na tistem, ki v imenu ustanovitelja odloča o politiki in o rezultatih
               dela takih javnih zavodov. Menim, da se minister dobro zaveda in tudi vlada, da bo
               moral odgovorno odločati. V nasprotnem primeru, tako kot je sedanje stanje, in vse
               vas, tiste, ki ste predlagali ta amandma, moti ta sprememba v sestavi, ki bo
               posledično pomenila tudi marsikatero drugo spremembo, predvsem na področju tistih, ki
               bodo izvrševali naloge upravnega odbora in naloge, ki sledijo in bodo zapisane v
               nacionalnem raziskovalnem programu. Menim, da velik del tistih, ne samo odgovornih,
               ki izvajajo zadeve, kot izvršni, recimo direktorji zavoda, ampak predvsem
               raziskovalci pričakujejo take vrste sprememb, da bodo v resnici lahko v tej državi, v
               teh raziskovalnih inštitucijah se dokazovali, ne samo s citiranjem svojih znanstvenih
               dosežkov in raziskav znotraj inštitucij, ampak predvsem s tistim delom ali temeljnih
               ali aplikativnih dosežkov, ki se bodo dokazovali na trgu. Ampak na zahtevnem,
               konkurenčnem trgu. Veste, Slovenija in tudi Evropa ima velik problem, da so
               pravzaprav zelo redke priložnosti oziroma bistveno premalo priložnosti je predvsem za
               mlade raziskovalce, ko začenjajo kariero v tistih najbolj ustvarjalnih letih, in prav
               lačni takih raziskav, ki ne samo ustrezajo njihovim ambicijam ali pa osebnostnim
               lastnostim, ampak predvsem temu, da bi se v resnici dokazovali. In tisti, ki imajo
               možnosti, ali družinske ali kakršnekoli druge, ali si upajo, pogosto odhajajo tja,
               kjer te možnosti so. To je v glavnem - vemo, kje. Tam, kjer je pač družba najbolj
               raziskovalno in razvojno usmerjena - Amerika. Na žalost je treba to čisto jasno
               povedati. Tako da tu ne vidim nobenega drugega problema, kot da ponavljate, strašite
               z raznimi, bi kar rekel direktno, z raznimi floskulami o tem, da se bo zdaj podrl
               svet, zato ker tisti ustanovitelj, ki je odgovoren za vse to, prevzema dejansko sedaj
               definitivno odgovornost. In to je pravzaprav velika odgovornost, ki jo predlagatelj,
               vlada, ministrstvo, prevzema. Ta odgovornost ni samo na ministru, kajti v naši družbi
               je glavni problem, da je premalo človeškega kapitala, ki se je sposoben iti resne
               znanstvene in aplikativne raziskave. To je na žalost tako. In tu sta dva ministra, ki
               bosta morala narediti velike premike v vrednotah te družbe, ki so se v teh
               desetletjih zapeljale v napačno smer, in sicer minister za vzgojo in izobraževanje
               ter minister za visoko šolstvo, znanost in tehnologijo. Ker če se vrednote v teh
               mladih ljudeh ne bodo spremenile, bo prihajalo do takega števila visoko izobraženih
               in do takega števila pravih raziskovalcev, kot jih imamo danes v Sloveniji. Pa ne
               govorim samo o številu, govorim o rezultatih teh raziskovalcev. Na žalost je to tako.
               Mi vedno vzamemo samo par blestečih primerov, ki so uspeli. Vendar rabimo množico
               takih blestečih primerov, da bomo preskočili v družbo znanja in tako naprej.</p>
               <p>Ko smo zdaj brali, da je Slovenija dosegla število nad dva milijona, hkrati pa
               spoznavamo, da imamo v osnovnih šolah bistveno manj otrok - v naši občini in v naši
               šoli 30% manj otrok v prvem razredu osnovne šole, kot jih je bilo pred desetimi leti,
               se sprašujem, kako se bomo lahko šli družbo znanja brez tega, da bomo izobražene
               ljudi uvažali. In to Slovenija, ki je na bistveno nižji stopnji kot, recimo, neka
               Švedska, kjer poznam razmere v regiji Malmoe-Koebenhaven, kjer je v tej švedski
               regiji vsak peti visoko izobražen človek iz tujine, je tujec s svojo družino.
               Prestrukturiranje njihovega gospodarstva z opuščanjem ladjedelnic, težke industrije
               in tako naprej je možno samo z novimi silami, z novim znanjem, z boljšimi produkti in
               storitvami, da se lahko gredo, tako kot pravzaprav poskuša vladna razvojna
               strategija, ko skušajo ustvariti prihodek ne samo za konkurenčnost, ampak tudi za
               varovanje tistih pridobljenih socialnih pravic. In smo se že zavrteli okrog. Jaz bi
               lahko še govoril marsikaj, dejstvo pa je, da se s tako odločitvijo in s strani
               kompetentnega človeka, ki ima dobro vedenje in poznavanje in je vrhunski znanstvenik,
               da na ta način prevzema jasno odgovornost ustanovitelj v teh zavodih. In ta jasna
               odgovornost pomeni, zato ima pa seveda tudi mandat, ki ga je dobil na volitvah,
               pomeni bistveno spremembo in bistveno možnost tudi v tej smeri. Seveda pa to, kot sem
               že tudi povedal, ni edino, kar je nujno potrebno, da bo razvojno raziskovalna sfera
               tudi uspešna. Hvala lepa.</p>
            </sp>
            <sp xml:id="SDZ4-Redna-11-2005-11-24.sp127">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospod Kokalj Anton. Prosim.</p>
            </sp>
            <sp xml:id="SDZ4-Redna-11-2005-11-24.sp128">

               <speaker>ANTON KOKALJ:</speaker>

               <p>Hvala lepa. Predlog zakona, mislim, da poskuša v členu, na katerega je vložen
               amandma, normalizirati situacijo, ki je ta trenutek v Sloveniji nenormalna, ne samo
               na področju raziskovalnih zavodov, ampak tudi na področju drugih javnih zavodov, na
               primer na področju srednjih in osnovnih šol, kjer imamo primer, da ustanovitelj nima
               glavne besede, kar je nenormalno. To pomeni, da odgovornost, ki jo z ustanovitvijo
               prevzema ali občina ali država, ni harmonizirana oziroma ni usklajena s
               pristojnostjo, ki bi jo moral imeti. Mislim, da je to popolnoma normalno, kar je
               predlagal minister v tem zakonu in seveda se s tem amandmajem absolutno ne strinjam.
               Ne razumem, zakaj vzdrževati tako nenormalno situacijo, operiranje naših socioloških
               strokovnjakov z raznimi termini, ki so včasih tudi, bi rekel, obarvani s slovensko
               znanostjo, ki je bila in je še močno financirana tudi iz javnih sredstev in
               igračkanje z javnim, državnim, vladnim, civilno družbo, ki v Sloveniji niti slučajno
               še ni primerljiva z normalnim pojmom v tujini, se mi zdi praktično ponižujoče. Prej
               je bil podan primer javna televizija. Če rečemo v Sloveniji javna, jaz ne vem,
               resnično ne vem, kaj to pomeni. Lahko pomeni marsikaj. Javna hiša v Sloveniji pomeni
               marsikaj, državna hiša pa pomeni jasno, da je to zadeva, katere ustanovitelj je
               država in za katero država odgovarja.</p>
               <p>Zato mislim, da sploh ni zdaj pomembno, ali se to imenuje javno ali državno, važno je
               kdo je ustanovitelj, kdo je glavni financer in kdo je odgovoren za delovanje nekega
               javnega zavoda. V tem primeru je jasno, da je odgovorna vlada v imenu države. Pojem
               tu ni bistven. Katerakoli firma bi ustanovila svoj raziskovalni inštitut <gap n="..."/></p>
            </sp>
            <sp xml:id="SDZ4-Redna-11-2005-11-24.sp129">

               <speaker>PODPREDSEDNIK MAG. VASJA KLAVORA:</speaker>

               <p>Gospod Kokalj, ima besedo, prosim.</p>
            </sp>
            <sp xml:id="SDZ4-Redna-11-2005-11-24.sp130">

               <speaker>ANTON KOKALJ:</speaker>

               <p>Hvala lepa.</p>
            </sp>
            <sp xml:id="SDZ4-Redna-11-2005-11-24.sp131">

               <speaker>PODPREDSEDNIK MAG. VASJA KLAVORA:</speaker>

               <p>Še enkrat bi opozoril, da ima gospod Kokalj besedo.</p>
            </sp>
            <sp xml:id="SDZ4-Redna-11-2005-11-24.sp132">

               <speaker>ANTON KOKALJ:</speaker>

               <p><gap n=".."/>ali bi ta firma dopustila, da o politiki raziskovalnega dela tega instituta
               odločajo strokovnjaki. Strokovnjaki so tam v službi, da delajo to, kar jim tisti, ki
               jih je ustanovil, naroči. Tu je ista situacija. Tudi učitelj v šoli ne more učiti
               tisto, kar on misli, da bi moral učiti, s tem, da pa mu nekdo določi, kaj mora
               naučiti, pa ne posega v avtonomnost njegovega strokovnega dela. Tako je tudi v tem
               primeru. Če je v upravnem odboru večina predstavnikov ustanovitelja, s tem absolutno
               ne vpliva na ne na avtonomijo dela raziskovalcev, ne na politiko v tem smislu, da bi
               se strokovnost na ta način zmanjševala. Nikakor pa seveda ni sprejemljivo, da
               strokovnjaki delajo samo tisto, kar bi radi počeli.</p>
               <p>Če dam zelo konkreten primer. Vprašal bi predstavnike prejšnje vlade, kaj so s temi
               javnimi raziskovalnimi instituti dosegli po odločitvi leta 2000 v Lizboni v povezavi
               z lizbonsko strategijo. Gotovo je to tudi eden od instrumentov in rezultat bi moral
               nekje biti. Jaz razumem predlog sedanje vlade prav v tem kontekstu, da poskuša s
               ciljem doseganja rezultatov lizbonske strategije tudi z boljšim upravljanjem teh
               javnih raziskovalnih zavodov doseči malo boljši rezultat, kot je bil v preteklih
               petih letih dosežen. Iz tega vidika moram povedati, da je to pravi pristop, za
               katerega je vlada odgovorna in je edino logičen korak, zato seveda tega amandmaja na
               nobeden način po nobeni logiki ne morem podpreti.</p>
            </sp>
            <sp xml:id="SDZ4-Redna-11-2005-11-24.sp133">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Ivan Grill. Prosim.</p>
            </sp>
            <sp xml:id="SDZ4-Redna-11-2005-11-24.sp134">

               <speaker>IVAN GRILL:</speaker>

               <p>Hvala za besedo. O tej temi smo zelo veliko razpravljali že na odboru za visoko
               šolstvo, znanost in tehnologijo. Tam sem bil priča številnim pomislekom razpravam
               kolegov poslancev in poslank. Jaz sem vse to skupaj želel potem preveriti na nek
               način tudi pri tistih ljudeh, ki se jih to najbolj tiče. Imel sem možnost biti
               prisoten na eni prireditvi v najuspešnejšemu ali pa med najbolj uspešnimi podjetji v
               Sloveniji, to je Krka, kjer je zasedalo oziroma bilo prisotno preko 40 uglednih
               znanstvenikov, strokovnjakov, ki so v preteklosti veliko prispevali k razvoju tega
               podjetja. V razpravi, ki mi je bila na voljo, sem se z nekaterimi pogovarjal tudi o
               tej možnosti oziroma o tem predlogu zakona. Bil sem prijetno presenečen, da sem
               praktično od vseh dobil tak odgovor: <q>"Znanost in raziskave niso namenjene sami sebi."</q>
               Zadnji čas je, da se nekaj takega zgodi, kajti tudi ta demagogija, ki se je tukaj
               predstavila, ne drži. Država bo resnično imela možnost v upravni odbor postavljati
               ljudi, vendar ti ljudje ne bodo politiki, jaz verjamem, da bodo to ugledni
               strokovnjaki iz institucij gospodarstva, ki bodo zagotovo prispevali k razvoju in
               tudi verjetno določali, katere raziskave so v Sloveniji potrebne. To me je prepričalo
               še dodatno in z veseljem bom ta zakon podprl oziroma tega amandmaja pa ne bom podprl.
               Hvala lepa.</p>
            </sp>
            <sp xml:id="SDZ4-Redna-11-2005-11-24.sp135">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Aleš Gulič. Prosim.</p>
            </sp>
            <sp xml:id="SDZ4-Redna-11-2005-11-24.sp136">

               <speaker>ALEŠ GULIČ:</speaker>

               <p>Spoštovani predsedujoči, cenjena kolegica in kolegi! Jaz bom ta amandma podprl, in to
               predvsem zaradi tega, ker prispeva k temu oziroma je neka varovalka, ki ohranja
               kolikor toliko avtonomijo raziskovanja. Jaz tudi verjamem na sploh v te, recimo,
               osebne dobronamernosti tudi prof. Zupanu, ki ga cenim kot strokovnjaka z njegovega
               področja. Tudi vem, kako je cenjen med svojimi kolegi, ampak po drugi strani pa ne
               zaupam državi kot zbiru institucij in zato se mi zdi, da je zelo pomembno, da
               vendarle raziskovalna dejavnost, visoko šolstvo itn. ohranjajo kolikor se da močno
               avtonomijo.</p>
               <p>Ali se da pomešati državo in javno? Te zadeve se v resnici tako v praksi mešajo in
               ravno zaradi teka, ker se tako rade pomešajo, je dobro, da so ločene. Seveda, gospod
               Kokalj pravilno ugotavlja, da državna hiša ni javna hiša in zato nadaljevanje
               njegovega stavka ne more biti, da to ni pomembno, ampak je pomembno. In tudi javno
               stranišče ni isti kot državno stranišče. Tukaj se seveda lahko igramo v nedogled z
               besedami, ampak ne bi rad o tem. Rad bi povedal nekaj drugega. Če se bodo seveda, ne
               način raziskovanja, ampak predpisovali počasi tudi rezultati raziskav, in če bo vse
               iz temeljnega šlo v aplikativno, ker je to kratkoročno bolj pomembno in se da celo
               strpati znotraj nekega mandata, potem se nam v Sloveniji zelo slabo piše. Mi bomo
               imeli recimo na koncu beg pomembnih raziskovalcev, novih, mladih, ki bodo šli tja,
               kjer bo bolj avtonomno. In ušli nam bodo veliki možgani, v Sloveniji bodo ostali pa
               samo mali. Hvala lepa.</p>
            </sp>
            <sp xml:id="SDZ4-Redna-11-2005-11-24.sp137">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospa mag. Potrata. Prosim.</p>
            </sp>
            <sp xml:id="SDZ4-Redna-11-2005-11-24.sp138">

               <speaker>MAG. MAJDA POTRATA:</speaker>

               <p>Hvala. Moje nesprejemanje predlaganega zakona nima namena kakorkoli spodkopavati
               znanstveno integriteto spoštovanega gospoda ministra. Ampak prof. dr. Zupan je na tem
               mestu zato, ker je minister. Ministrska funkcija je politična funkcija in on s
               svojimi rešitvami nakazuje politične rešitve. Prav tako se mi zdi popolnoma
               nesprejemljivo in nemogoče tudi tisto, kar je zadnje čase postalo običajna praksa:
               država je podjetje, zavod je podjetje, šola je podjetje. Oprostite, ni. Zaradi tega,
               ker šola je javni zavod, raziskovalni javni zavod je javni zavod, ni podjetje,
               funkcionira po drugačnih principih. Merila za kakovost, za uspešnost rastejo iz
               drugih meril, iz drugih predpostavk, katerih gospodarnost, učinkovitost je tudi eno
               od meril, ali sta tudi merili, ampak ne bistveni merili. Znanstveni, raziskovalni
               dosežki se merijo tudi po vrednotah, po humanističnih razsežnostih. In kar tukaj
               slišim, da bi moralo biti merilo samo tisto, kar je na trgu dobro, in to še po
               možnosti na ameriškem trgu, sem močno zaskrbljena za vse tiste raziskovalne projekte,
               ki nimajo tržne naravnanosti, so pa za obstoj in za razvoj države in naroda
               bistvenega pomena. Morebiti komu to zveni patetično, ampak ne bo patetično v nekem
               naslednjem kontekstu, o katerem bomo govorili, morebiti že v kontekstu jutrišnje
               državne proslave ob Maistrovem spominskem dnevu. Nekatere stvari se mi zdijo v
               resnici nesprejemljive, ko govorimo o tako pomembni stvari, kot je sestava upravnega
               odbora raziskovalnega javnega zavoda. Javni interes je tu merilo, ta pa je,
               oprostite, definiran v nacionalnem, raziskovalnem in razvojnem programu. Tega pa bo
               znova sprejemal državni zbor. V državnem zboru pa sedijo poslanke in poslanci, ki so
               jih izvolili koalicijski volivci in opozicijski volivci. In, oprostite, enačaj delati
               na tem, da to, kar je sedaj vlada, je tudi volja celotnega ljudstva, oprostite, ni.
               In bi bilo dobro kdaj se spomniti na tisti znameniti govor indijanskega poglavarja o
               tem, kako smo zemljo dobiti naposodo. In verjetno bi bilo tudi dobro, če bi kdaj
               kakšna politika razmislila o tem, da je dobila zaupanje volivcev naposodo. Hvala.
            </p>
            </sp>
            <sp xml:id="SDZ4-Redna-11-2005-11-24.sp139">

               <speaker>PODPREDSEDNIK MAG. VASJA KLAVORA:</speaker>

               <p>Dr. Gaber imate besedo. Prosim.</p>
            </sp>
            <sp xml:id="SDZ4-Redna-11-2005-11-24.sp140">

               <speaker>DR. SLAVKO GABER:</speaker>

               <p>Najlepša hvala, gospod podpredsednik.</p>
            </sp>
            <sp xml:id="SDZ4-Redna-11-2005-11-24.sp141">

               <speaker>PODPREDSEDNIK MAG. VASJA KLAVORA:</speaker>

               <p>Oprostite, replika? Izvolite.</p>
            </sp>
            <sp xml:id="SDZ4-Redna-11-2005-11-24.sp142">

               <speaker>MAG. TOMAŽ ŠTEBE:</speaker>

               <p>Hvala lepa. Nisem bil sicer poimensko omenjen, ampak posredno je bila omenjena
               Amerika in njena uspešnost <gap n="...."/> <stage>/Smeh./</stage></p>
            </sp>
            <sp xml:id="SDZ4-Redna-11-2005-11-24.sp143">

               <speaker>PODPREDSEDNIK MAG. VASJA KLAVORA:</speaker>

               <p>Gre za repliko <gap n="..."/></p>
            </sp>
            <sp xml:id="SDZ4-Redna-11-2005-11-24.sp144">

               <speaker>MAG. TOMAŽ ŠTEBE:</speaker>

               <p>Gospod predsedujoči, samo dva stavka bi rad povedal.</p>
            </sp>
            <sp xml:id="SDZ4-Redna-11-2005-11-24.sp145">

               <speaker>PODPREDSEDNIK MAG. VASJA KLAVORA:</speaker>

               <p>Oprostite, nisem slišal, če je bila omenjena Amerika je prav, ampak da bi bili
               omenjeni vi, nisem slišal.</p>
            </sp>
            <sp xml:id="SDZ4-Redna-11-2005-11-24.sp146">

               <speaker>MAG. TOMAŽ ŠTEBE:</speaker>

               <p>Saj pravim, da nisem bil, sem pa jaz razpravljal in omenjal Ameriko v svoji razpravi.
               Če mi dovolite repliko, če ne pač <gap n="..."/></p>
            </sp>
            <sp xml:id="SDZ4-Redna-11-2005-11-24.sp147">

               <speaker>PODPREDSEDNIK MAG. VASJA KLAVORA:</speaker>

               <p>Dovolim vam kratko repliko.</p>
            </sp>
            <sp xml:id="SDZ4-Redna-11-2005-11-24.sp148">

               <speaker>MAG. TOMAŽ ŠTEBE:</speaker>

               <p>Hvala lepa. Hotel sem povedati gospe Potrata samo to, kaj je slabega, če je minister
               politik. To po mojem mnenju ni nič slabega, celo zelo dobro je, da je minister s
               takimi referencami tudi politik in da bo skozi politične odločitve prispeval k tej
               družbi tisto bistveno. In še eno, moti vas to, da naj bi bili zavodi tudi podjetja in
               da naj ne bi bili podjetni. Glejte, ravno zaradi tega je v Sloveniji in tudi v Evropi
               tako, da podjetnost in politika to ni nič slabega. Celo nasprotno. V
               raziskovalno-razvojnih zavodih tisti, ki so dovolj podjetni in ki imajo predvsem
               podjetne in prave, se pravi prava sodelovanja z gospodarstvom, so tudi najbolj
               uspešni. Jaz sem recimo vesel, da je ena družba, kot je Sandos, v katerem sklopu je
               tudi Lek, delniška družba, v zadnjih dveh letih v naši občini v tovarni odprla tri
               vrhunske tehnološke obrate, ki so sicer zgrajeni s pomočjo kapitala celotne
               multinacionalke, ampak tehnologija, ki je uporabljena, in projekti, ki so
               uporabljeni, in velik del opreme, žal, ne tiste najbolj zahtevne, izvira iz
               Slovenije. In projekti in znanje izvira iz Slovenije. In tega bi si morali želeti, ne
               pa to<gap n="..."/> Samo še en stavek gospod predsedujoči! <gap n="..."/>ne pa to, da eden najbolj
               sposobnih mladih študentov po koncu študija odide delat v Nemčijo, v Muenchen, poznam
               tega človeka, in v Nemčiji dela za ameriško korporacijo. To je pa tisto, česar si
               pravzaprav ne želimo. Želimo si popolnoma nekaj drugega, Evropa in Slovenija. Hvala.
            </p>
            </sp>
            <sp xml:id="SDZ4-Redna-11-2005-11-24.sp149">

               <speaker>PODPREDSEDNIK MAG. VASJA KLAVORA:</speaker>

               <p>Gospod doktor Gaber, izvolite prosim.</p>
            </sp>
            <sp xml:id="SDZ4-Redna-11-2005-11-24.sp150">

               <speaker>DR. SLAVKO GABER:</speaker>

               <p>Spoštovani gospod predsednik, gospe in gospodje. Poglejte, potrebno je iskati
               mehanizme, ki omogočajo vzpostavitev partnerstva na tem področju, to je bila moja
               poanta, s katero poskušam utemeljiti svoj glas, da so upravni odbori v inštitutih
               partnersko sestavljeni. Ni bila dosežena takšna stopnja partnerstva, kot bi ga
               potrebovali, vendar če ljudi mečeš iz nekih teles, če v telesih ne daješ resne teže,
               potem ne jemljejo zares svojega članstva v njih, če jih sam vedno lahko preglasuješ,
               potem tudi odgovornosti ne vzamejo nase. In Slovenija je na nek način v slabši
               poziciji, kot bi lahko bila, ker mi odgovornosti, ne dajemo ljudem v tiste točke, v
               katerih bi to odgovornost morali zares vzeti nase. Na nek način si omogočamo lenobo,
               neodgovornost v tej točki. In to, da nekomu dajemo absolutno definitivno odgovornost,
               spoštovani kolega Zupan, z vsem spoštovanjem do vašega znanstvenega opusa, tu si pa
               na tem področju, kjer ne gre za vprašanje znanstvenega dela, ampak gre za vprašanje
               politične odgovornosti, nalagate preveliko odgovornost. Država jemlje nase
               odgovornost, ki bi si jo morala deliti z uporabniki, ki bi si jo morala deliti z
               znanstveniki. Tukaj jim pa dajemo alibi. To je bilo danes večkrat rečeno, sedaj pa bo
               država vzela vso odgovornost naše. Jaz si kot politik ne bi upal česa takega nikoli
               izreči pred znanstveno sfero, ker se mi bodo takoj zahvalili, da sem vzel vso
               odgovornost nase. Zakaj bi jo pa oni imeli, če jo pa jaz jemljem na sebe. To je
               napaka. Napaka, žal mi je, ne glede na kakršnekoli druge reputacije. To je še en
               tipičen dokaz tega, da se kulturnega kapitala med področji ne da kar tako
               predstavljati. Vi ste lahko odličen glasbenik, vendar pa to še ne pomeni, da dobro
               igrate nogomet. In lahko je nekdo zelo odličen na nekem področju, pa na drugem
               področju ni nič prav posebnega. Tam lahko naredi veliko napako. Morali bi delati
               skupaj, ker je delati skupaj na tem področju prav temeljna značilnost javnega. Kaj je
               pojem javnega? Gospod Kokalj ima težave s temi mednarodno uveljavljenimi pojmovanji.
               To je polje, v katerem se srečuje državno z družbenim, skupinskim in individualnim.
               Državno je pa polje državnega. Ni velikih skrivnosti. Če mislimo, da je vse treba
               skoncentrirati v ene roke, potem nam je pojem javnega tuj. Tisti, ki se v tem polju
               srečujejo, prevzemajo tudi odgovornost za to, kaj se v njem zgodi in ta družba
               potrebuje kvečjemu močnejša polja javnega, ne pa zmanjševanje teh polj. Saj je v
               redu, vzemite vso odgovornost nase, samo ne pozabite, da ste jo vzeli, da ne bo nekdo
               kriv, da ne bodo prejšnji režimi krivi, vreme, bogovi in, ne vem, kdo še vse, kar bo
               nenaklonjeno. Ne, kriv bo napačen sistem! Ne bo šlo vse v maloro, ne bo pa se
               optimalno razvijalo. Obljubljali ste boljše, ne peljite v smer slabšega.</p>
            </sp>
            <sp xml:id="SDZ4-Redna-11-2005-11-24.sp151">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Kokalj, imate repliko.</p>
            </sp>
            <sp xml:id="SDZ4-Redna-11-2005-11-24.sp152">

               <speaker>ANTON KOKALJ:</speaker>

               <p>Ker sem bil omenjen. Jaz nimam težave z javnim. Mislim, da imate težave vi. Jaz sem
               samo razložil, da država je odgovorna, ker je ustanovitelj, ne da sistem jemlje
               odgovornost, ampak država je že odgovorna. Sedaj pa sprašujem, kdo pa prevzema
               odgovornost za to, kar ste vi rekli, da na žalost partnerstva ni, da so ti instituti,
               če sem vas prav razumel, manj učinkoviti, kot bi lahko bili, da je od tega manj, kot
               bi lahko pričakovali pri takem zakonu, kot sedaj je. Kdo je sedaj odgovoren? Jaz
               mislim, da država, tisti, ki je ustanovitelj, tudi če je šlo v upravnih organih za
               partnerstvo, in da na ta način se odgovornost ne zmanjšuje. Celo drugače bi rekel. Če
               bodo strokovnjaki želeli prepričati tiste, ki so odgovorni, bodo morali še bolj
               kvalitetno delovati v upravnih organih, če ne bodo že v naprej imeli zagotovljene
               preglasovalne besede uporabniki in raziskovalci, kot je to sedaj.</p>
            </sp>
            <sp xml:id="SDZ4-Redna-11-2005-11-24.sp153">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Želite razpravljati, gospod dr. Gaber? Imate približno minuto še časa.
               Izvolite.</p>
            </sp>
            <sp xml:id="SDZ4-Redna-11-2005-11-24.sp154">

               <speaker>DR. SLAVKO GABER:</speaker>

               <p>Bom odgovoril, ker mislim, da je prav, da odgovorim. Poglejte, odgovornost v polju
               javnega je deljena, je aksiom razpravljanja o tem. Seveda je politična odgovornost
               pred parlamentom odgovornost vlade in države. Vendar to ni edina odgovornost v tej
               družbi. Družbeni sistemi ne funkcionirajo tako, da gre vse v liniji do komandanta. To
               ni komanden sistem, to ni vojska, ampak si vsak mora vzeti svoj del odgovornosti.
               Naša znanost je sicer solidna, tu so ljudje, ki so jo vodili na tem občutljivem
               področju. Kolega Zupan je bil vseskozi dokaj visoko v hierarhiji znanstvenega
               upravljanja tega področja, mislim, da je bil namestnik predsednika najpomembnejšega
               telesa na tem področju. Naredili so nekaj korakov naprej, tudi, upam si reči, s
               pomočjo parlamenta in države. Ali bi bilo treba še kaj narediti? Da. Ampak kar tako
               hoditi po teh dosežkih te znanosti, prelahko govoriti, kako naša znanost ni vredna
               spoštovanja ali česa podobnega, je prelahko. Predlagam konstruktiven pogovor o
               iskanju mehanizmov, ki bodo to še izboljšali. Podržavljanje pač pomeni senco za
               tiste, ki bi sicer morali sodelovati v odločitvah. To ni samo priložnost, za njih je
               tudi zaveza. Ne odvezati te sfere od te odgovornosti. Meni se ne zdi modro. Ampak bo
               že tako, kot vi pravite.</p>
            </sp>
            <sp xml:id="SDZ4-Redna-11-2005-11-24.sp155">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospa mag. Potrata.</p>
            </sp>
            <sp xml:id="SDZ4-Redna-11-2005-11-24.sp156">

               <speaker>MAG. MAJDA POTRATA:</speaker>

               <p>Hvala. Prejšnji teden sem bila na svečanosti ob 80-letnici inštituta za narodnostna
               vprašanja. Tam je bilo mogoče slišati tisto, kar nam je premalokrat v zavesti, da je
               bila znanost, da je bila stroka tista, ki je pomagala priti do odločitev tudi
               politiki. Ko danes poslušam to razpravo in ihto, s katero hodite po dosežkih
               dosedanjih inštitutov in ureditve, sem osupla zaradi omalovaževanja, ki veje iz vsega
               tega. Omalovaževanje dosežkov pa nikoli ne pripomore k razvoju. In razumem današnje
               naše delo, da iščemo rešitev za to, kako bi v prihodnje bilo bolje, če s čim v
               sedanjosti nismo zadovoljni. To, kar pa poslušam in kar je ponujeno, je pa v mojih
               očeh in v očeh Socialnih demokratov korak nazaj, ker etatizacija v tej družbi v
               preteklosti je izkušnja, ampak izkušnja, ki je ne štejemo med pozitivne izkušnje.
               Torej smo z njo opravili in si prizadevamo, da bi bilo zdaj treba iskati rešitve, ki
               bi pomenile vključevanje, ne pa izključevanja. In v upravnem odboru, sestavljenem
               tako, kot je zdaj govora, ni mogoče dokazovati ali najti elemente vključevanja, ampak
               elemente izključevanja. Sem prej s številkami dokazala in samo to bi želeli Socialni
               demokrati doseči, ker oprostite, podjetnost ima lahko poleg pozitivnega pomena tudi
               negativen pomen. Tako kot ima tudi lastnost ali tisto, da se kdo znajde, poleg
               pozitivnega pomena, lahko tudi svoj negativen pomen, o podjetnosti, o kateri je bilo
               govora že kdaj tudi v zvezi z javnim institutom, podjetnost nima prvega namena.
               Zagotovo pa se mi zdi, da so znanstveniki, da so raziskovalci zagotovo tudi podjetni
               ljudje, ker znajo včasih iz nič, kot pravimo, tudi kaj narediti. Hvala.</p>
            </sp>
            <sp xml:id="SDZ4-Redna-11-2005-11-24.sp157">

               <speaker>PODPREDSEDNIK MAG. VASJA KLAVORA:</speaker>

               <p>Seznam razpravljavcev je izčrpan. Želi morda še kdo besedo? <stage>(Ne.)</stage> Gospod minister
               imate besedo.</p>
            </sp>
            <sp xml:id="SDZ4-Redna-11-2005-11-24.sp158">

               <speaker>DR. JURE ZUPAN:</speaker>

               <p>Hvala lepa. Se še enkrat opravičujem, ker prvič nisem vstal, nekako sem spregledal.
               Čeprav običajno bi moral sedeti, vstajam.</p>
               <p>Kot sem slišal, ta razprava se mi zdi, da je v nekem kontekstu celote šla morda v
               napačno smer. V bistvu je prevladala na strani cenjene opozicije na nek način misel
               oziroma asociacija z državo, kot jo pojmuje Kardelj, je bilo tudi to ime rečeno. Mi
               na nek način menimo, da je treba državo asociirati z imeni kot so Kennedy, Platon,
               Pitamic in gospod Pučnik. To so imena, ki državi dajejo nek pomen, ki je seveda
               plemenit in v nekem smislu želimo to tudi narediti. To je tisto, kar menim, da državo
               naredi.</p>
               <p>V vsebinskem delu pa seveda se moramo zavedati, da to, kar mi sedaj delamo, v bistvu
               s tem amandmajem želimo doseči, da bomo lahko uravnavali pogoje za znanstveno delo.
               Torej pogoje. Velikokrat so bila omenjena moje dela, Hvala lepa vsem, ki so ga
               ocenili lepo. Vendar tukaj je treba povedati, da sem jaz v tem svojem delu spoznal to
               organizacijo, lahko rečem res v bistvo, zato vem, da ne izkoriščamo vsega potenciala.
               Slovenija je majhna<gap n="..."/></p>
            </sp>
            <sp xml:id="SDZ4-Redna-11-2005-11-24.sp159">

               <speaker>PODPREDSEDNIK MAG. VASJA KLAVORA:</speaker>

               <p>Gospod minister, na voljo nimate več časa. Bila je samo minuta 33 sekund. Hvala lepa.
               Zaključujem razpravo. O amandmaju bomo v skladu s časovnim potekom seje zbora
               odločali danes v okviru glasovanj, pol ure po končani 18. točki dnevnega reda oziroma
               najkasneje ob 20.45. S tem prekinjam to točko dnevnega reda.</p>
               <p>Prehajamo na <title>12. TOČKO DNEVNEGA REDA - TO JE NA OBRAVNAVO PREDLOGA ZAKONA O
                  SPREMEMBAH ZAKONA O ZAGOTAVLJANJU NAVIGACIJSKIH SLUŽB ZRAČNEGA PROMETA, SKRAJŠAN
                  POSTOPEK.</title> Predlog zakona je v obravnavo zboru predložila vlada Republike
               Slovenije. Besedo dajem predstavniku vlade za dodatno obrazložitev. Dober dan gospod
               minister, imate besedo. Prosim. Gospod minister Janez Božič, minister za promet.</p>
            </sp>
            <sp xml:id="SDZ4-Redna-11-2005-11-24.sp160">

               <speaker>MAG. JANEZ BOŽIČ:</speaker>

               <p>Lep dober dan vsem skupaj, spoštovani podpredsednik in poslanke in poslanci. Vlada je
               pripravila predlog zakona o spremembah zakona o zagotavljanju navigacijskih služb
               zračnega prometa s ciljem, da zagotovi dolgoročno fleksibilno in stabilno
               funkcioniranje in zagotavljanje služb zračnega prometa službe letalskih
               telekomunikacij in služb letalskih informacij. Za dosego tega cilja je potrebno
               spremeniti denarni tok zaračunanih pristojbin na zračnih poteh tako, da postajajo
               neposredni vir prihodkov javnega podjetja Kontrola zračnega prometa Slovenije,
               d.o.o., v deležu, ki ga predstavljajo prihodki od zagotovljenih navedenih služb. S
               tem in z implementacijo uredb Evropske unije o enotnem evropskem nebu je povezana
               tudi predlagana sprememba pristojnega organa za vodenje stroškovne baze za Republiko
               Slovenijo. Po novem je to Uprava Republike Slovenije za civilno letalstvo. Spremembe
               glede sklepanja kolektivne pogodbe in kratica za firmo javnega podjetja Kontrola
               zračnega prometa Slovenije, d.o.o., so predlagane iz razlogov poenostavitve
               poslovanja javnega podjetja Kontrola zračnega prometa Slovenije, d.o.o<gap n=".."/> S sprejemom
               tega zakona bo državni proračun razbremenjen za približno 2,730 milijarde tolarjev,
               kar je razvidno že tudi iz predloga proračuna za leto 2006, ki je že v obravnavi v
               Državnem zboru Republike Slovenije. Menimo, da ima predlagani sistem financiranja
               navigacijskih služb zračnega prometa zadostne rezerve, da se zagotovi dolgoročno
               stabilen razvoj služb, ki jih zagotavlja javno podjetje, pa tudi njihove materialne
               in organizacijske osnove. V zvezi s pripravo stroškovne baze za Republiko Slovenijo
               za leto 2006 in s tem povezanega izračuna cene na enoto storitve ugotavljamo, da se
               je cena za enoto storitve znižala s 73,78 evra za leto 2004 na 57,13 evra na leto
               2006. Znižanje je približno za 11% na letni ravni. V zvezi z obrazložitvijo finančnih
               posledic sprememb zakona, zlasti potrebe po uvedbi tako imenovanih priletnih
               pristojbin, bi želel dodati, da pričakujemo, da njihova uvedba, ki je v pripravi, ne
               bo bistveno vplivala na skupne stroške vodenja zračnega prometa v slovenskem zračnem
               prostoru, ker ugotavljamo počasnejšo rast stroškov vodenja zračnega prometa v
               primerjavi z rastjo števila enot storitev. Kot je v poročilu odbora za promet
               povedano, je odbor za promet sprejel nekaj amandmajev, ki so dopolnili predloženo
               besedilo. Glede sprejetih amandmajev odbora za promet nimamo pripomb in z njimi tudi
               soglašamo. Hvala lepa za besedo.</p>
            </sp>
            <sp xml:id="SDZ4-Redna-11-2005-11-24.sp161">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Predlog zakona je obravnaval odbor za promet kot matično delovno telo.
               Prosim predsednika odbora, gospoda Franca Kanglerja, da predstavi poročilo odbora.
               Prosim.</p>
            </sp>
            <sp xml:id="SDZ4-Redna-11-2005-11-24.sp162">

               <speaker>FRANC KANGLER:</speaker>

               <p>Hvala za besedo. Spoštovane poslanke in poslanci! Odbor za promet je na 10. seji
               opravil drugo obravnavo predloga zakona o spremembah zakona o zagotavljanju
               navigacijskih služb zračnega prometa, ki ga je v državni zbor Republike Slovenije v
               zakonodajni postopek predložila vlada Republike Slovenije. Kot je zakonodajno-pravna
               služba pri proučitvi predlaganega zakona v zvezi z 2. členom opozorila na sklepanje
               kolektivne pogodbe na dveh nivojih, torej na ravni posameznih navigacijskih služb in
               še na ravni podjetja, je zakonodajno-pravna služba ocenila, da takšno sklepanje
               <gap n="..."/><stage>/Nerazumljivo./</stage><gap n="..."/> vpogleda obsega dogovorjenih pravic in obveznosti po vsej
               verjetnosti ne bi prispevalo k odpravi nesoglasij med sindikati. S predlagano
               spremembo tega člena pa so ta sredstva prihodek tudi državnega proračuna, in sicer so
               to namenska sredstva državnega proračuna. S predlagano spremembo tega člena ta
               sredstva niso več prihodek proračuna, ampak prihodek javnega podjetja. Ob predlagani
               rešitvi je bilo opozorjeno tudi na nejasnost glede pokrivanja obveznosti države do
               Erocontrola. Naslednja pripomba je bila k 5. členu, in sicer je bilo izpostavljeno
               vprašanje izrecnega navajanja prenosa na dosedanje pristojnosti ministrstva za
               vodenje in vzdrževanje skupne stroškovne baze za oblikovanje pristojnih navigacijskih
               služb na Upravo Republike Slovenije za civilno letalstvo. Pripomba je šla v smeri
               upoštevanja določbe zakona o državni upravi, kjer določa, da se posebej ne navajajo
               organi v sestavi ministrstva, vendar glede na posebno vlogo, ki jo ta uprava ima tudi
               v zvezi z izvajanjem nalog, ki jih nalaga državi uredba EU, je seveda primerno, da
               uprava postane <gap n="...."/><stage>/Nerazumljivo./</stage> besedilo zakona.</p>
               <p>Odbor za promet je po uvodni obrazložitvi v skladu s 126., 131. členom poslovnika
               državnega zbora opravil razpravo in glasovanje o posameznih členih predloga zakona.
               Gospa Pečanova je vložila amandma k 2., 3. členu predloga zakona. Odbor za promet pa
               je sprejel njen predlog amandmaja k 2. členu.</p>
               <p>Odbor za promet je sprejel tudi naslednje svoje amandmaje, ki so bili usklajeni tako
               z zakonodajno-pravno službo kot z vlado k 3., 5., 6. in k 7. členu in ob upoštevanju
               in sprejemanju vseh členov in amandmajev je odbor sprejel sklep, da je zakon primeren
               za nadaljnjo obravnavo in sprejem.</p>
            </sp>
            <sp xml:id="SDZ4-Redna-11-2005-11-24.sp163">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospod Janko
               Veber v imenu Socialnih demokratov. Prosim.</p>
            </sp>
            <sp xml:id="SDZ4-Redna-11-2005-11-24.sp164">

               <speaker>JANKO VEBER:</speaker>

               <p>Hvala za besedo in lep pozdrav ministru s sodelavcev in kolegicam in kolegom! Predlog
               zakona o spremembah zakona o zagotavljanju navigacijskih služb zračnega prometa ureja
               financiranje te službe, in sicer na način, da pristojbine ne bodo več prihodek
               proračuna Republike Slovenije, ampak neposredno podjetja. Seveda je pomembno, da se
               te pristojbine ustrezno delijo potem za financiranje navigacijskih služb, delno
               uprave Republike Slovenije za civilno letalstvo, za stroške letalske meteorološke
               službe in ne nazadnje tudi za mednarodne obveznosti, to je pokrivanje obveznosti do
               Eurocontrola. To je ključna sprememba. Poleg te spremembe pa je bil po zakonu
               postavljen tudi poizkus, da se odpravi nesoglasje s sindikati, in sicer delavcev teh
               služb s sklepanjem kolektivnih pogodb na ravni navigacijskih služb in še na ravni
               podjetja. To dvojnost smo ocenili za neustrezno, zato smo tudi predlagali amandma, s
               katerim se črtajo takšne rešitve, saj menimo, da je potrebno oblikovati skupna
               stališča glede pravic in obveznosti tako na strani delodajalca kot tudi na strani
               delojemalcev. Ob predlagani spremembi zakona pa želimo opozoriti na zelo pomembno
               dejstvo, ki ni ustrezno upoštevano in rešeno v dosedanji praksi izvajanja zakona o
               letalstvu in tudi ne v tem predlogu spremembe zakona o navigacijskih službah.
               Ministrstvo za promet namreč vodi in vzdržuje skupno stroškovno bazo za oblikovanje
               pristojbin navigacijskih služb zračnega prometa. Stroškovno bazo za Republiko
               Slovenijo potem odobri minister. Tako piše v dopolnjenem predlogu zakona, ki ga je
               sprejelo matično delovno telo. Pri tem moramo vedeti, da ima Slovenija nacionalnega
               letalskega prevoznika, ki se srečuje z zelo hudo konkurenco, dragim gorivom v
               Sloveniji in znanimi velikimi finančnimi problemi. Če k temu dodamo morebitne
               previsoke stroške delovanja sicer ene najmanjših služb vodenja in kontrole letenja,
               bi lahko prišlo do še večje ekonomske neučinkovitosti slovenskega prevoznika. Zato bi
               tudi predlagana sprememba zakona morala vsebovati oceno stroškov, in sicer vezano na
               poslovanje nacionalnega prevoznika. Če še jasneje povem, na podlagi veljavnega
               zakona, javno podjetje mora izdelati 5-letni poslovni načrt, s katerim se zagotovi
               varnost, rednost in nemotenost zračnega prometa, razvoj služb kontrole zračnega
               letenja in skladnost z usmeritvami nacionalnega programa razvoja civilnega letalstva.
               In ravno nacionalni program razvoja civilnega letalstva je tisti ključni dokument na
               tem področju, ki nam manjka, zato smo socialni demokrati mnenja, da bi morali nujno
               sprejeti nacionalni program civilnega letalstva, da lahko javno podjetje pripravi
               ustrezen poslovni načrt in da ima minister podlago za odobritev stroškovne baze za
               Republiko Slovenijo za oblikovanje pristojbin navigacijskih služb zračnega prometa.
               Brez upoštevanja vseh dejavnikov na področju civilnega letalstva je sektorsko
               reševanje politike navigacijskih služb včasih izjemno problematično ravno zaradi
               tega, ker lahko na drugih sektorjih na področju civilnega letalstva dosežemo prav
               nasprotne učinke. In če se že združujejo sredstva pristojbin po novem v celoti v tem
               javnem podjetju, potem bi zagotovo moralo to vplivati tudi na učinkovitejše delo teh
               službe, tudi na racionalnejše delo teh služb in posledično zaradi tega tudi na
               zmanjšanje stroškov našega civilnega prevoznika. Menimo, da je to ena od
               pomanjkljivosti zakona, sicer je pa zakon sprejemljiv.</p>
            </sp>
            <sp xml:id="SDZ4-Redna-11-2005-11-24.sp165">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Jožef Horvat, Nova Slovenija.</p>
            </sp>
            <sp xml:id="SDZ4-Redna-11-2005-11-24.sp166">

               <speaker>JOŽEF HORVAT:</speaker>

               <p>Hvala za besedo, gospod podpredsednik. Spoštovane kolegice in kolegi. Spoštovani
               gospod minister s sodelavci.</p>
               <p>Uvodoma želim povedati, da bomo v poslanski skupini Nove Slovenije predlog zakona o
               spremembah zakona o zagotavljanju navigacijskih služb zračnega prometa podprli.
               Ocenjujemo namreč, da je osnovni namen, to je zagotavljanje varnega in učinkovitega
               izvajanja storitev navigacijskih služb, s predlagano spremembo zakona dosežen.
               Kvalitetno izvajanje tako pomembnih storitev, kot so storitve navigacijskih služb, je
               možno le ob skrbnem načrtovanju in izvajanju potrebnih posodobitev, za kar pa je
               ponavljajoče dejavnike potrebno seveda nujno odpraviti. Omejevanje finančnih
               sredstev, ki jih javno podjetje. Kontrola zračnega prometa Slovenije, d.o.o. zasluži
               z dejavnostjo, ki jo izvaja v imenu Republike Slovenije in jih je v končni fazi kljub
               vsemu potrebno zagotoviti v ustrezni obliki za zagotovitev varnosti, je prav gotovo
               dejavnik, ki ne bi smel vplivati na delovanje navigacijskih služb zračnega prometa
               ali dražiti storitev zaradi nepotrebnega zadolževanja.</p>
               <p>Naša podpora noveli zakona je osnovana na nekaterih dobrih rešitvah, ki jih zakon
               prinaša. Te so: zagotovljen je neposreden in stabilen vir prihodkov javnega podjetja
               Kontrola zračnega prometa Slovenije, d.o.o. za opravljanje storitev in odpravljeni so
               negativni učinki togega proračunskega sistema financiranja; upoštevane so posebnosti
               delovnih procesov vsake posamezne navigacijske službe zračnega prometa pri sklepanju
               podjetniške kolektivne pogodbe; poenostavljeno je poslovanje in predstavljanje
               javnega podjetja. In še, s fleksibilnejšim načinom financiranja se zagotavlja
               pospešen razvoj navigacijskih služb zračnega prometa in odpravlja zaostanke na tem
               področju za sosednjimi državami.</p>
               <p>Sprejetje predlaganih sprememb zakona o zagotavljanju navigacijskih služb zračnega
               prometa pomeni znižanje prihodkov in odhodkov proračuna Republike Slovenije glede na
               proračun za leto 2005 za približno 2,7 milijardi tolarjev in ne bo imel neposrednega
               vpliva na skupno višino pristojbin na zračnih poteh, to je na ceno za enoto storitve.
               Kot rečeno, poslanska skupina Nove Slovenije bo predlog zakona o spremembah zakona o
               zagotavljanju navigacijskih služb soglasno tudi podprla. Hvala za pozornost.</p>
            </sp>
            <sp xml:id="SDZ4-Redna-11-2005-11-24.sp167">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospod Franc Kangler v imenu Slovenske ljudske stranke.</p>
            </sp>
            <sp xml:id="SDZ4-Redna-11-2005-11-24.sp168">

               <speaker>FRANC KANGLER:</speaker>

               <p>Hvala za besedo. V poslanski skupini Slovenske ljudske stranke bomo prav tako podprli
               omenjeni zakon, zakon o spremembah zakona o zagotavljanju navigacijskih služb. Zakon
               je vlada pripravila dober in prinaša tudi učinkovito delovanje javnega podjetja
               Kontrola zračnega prometa Slovenije, d.o.o. s sedežem v Ljubljani.</p>
               <p>Bistvo spremembe zakona po skrajšanem postopku je to, da se pristojbine, ki se
               zaračunavajo za prelet zračnega prostora Slovenije, direktno zaračunavajo in se
               prenesejo finančni viri na omenjeno podjetje in ne več v državni proračun. Takšen
               sistem financiranja podjetij, ki opravljajo kontrolo zračnega prometa je v skladu z
               evropskimi normami in normativi, ki veljajo znotraj Evropske unije. Pomembno je, da
               na ta način imajo zagotovljen stalni vir financiranja, ki je stabilen potencial za
               nadaljnji razvoj same infrastrukture znotraj omenjenega podjetja. Vsi dobro poznamo
               in vemo, da se infrastruktura na področju elektronike in tehnike iz leta v leto, iz
               meseca v mesec vsakodnevno razvija in da je potrebno razvoju elektronike in tehnike
               tudi slediti. To zagotavlja, da z nekimi lastnimi viri lahko omenjeno podjetje sledi
               tako varnosti preleta zračnega prostora Slovenije, tako temeljitim in učinkovitim in
               stabilnim nadzorom nad zračnim prostorom v Republiki Sloveniji in na nek način z
               zakonom zagotavljamo stabilnost poslovanja podjetja in nekatere investicije, ki so
               nujno potrebne za sledenje nekaterim normativom, ki so normalne v Evropski uniji.</p>
               <p>V Slovenski ljudski stranki bomo omenjeni predlog zakona v celoti podprli.</p>
            </sp>
            <sp xml:id="SDZ4-Redna-11-2005-11-24.sp169">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospod Zmago Jelinčič Plemeniti v imenu Slovenske nacionalne
               stranke. Prosim.</p>
            </sp>
            <sp xml:id="SDZ4-Redna-11-2005-11-24.sp170">

               <speaker>ZMAGO JELINČIČ PLEMENITI:</speaker>

               <p>Hvala lepa. Lep pozdrav vsem skupaj. Predlog zakona o spremembah zakona o
               zagotavljanju navigacijskih služb zračnega prometa v skrajšanem postopku je
               pravzaprav prišel v državni zbor pozno, lahko bi prišel že bistveno prej, konec
               koncev bi že prej rešil tiste nemirne sindikate, ki so v veliki meri vlekli poteze in
               pa vse skupaj vsak na svojo stran. Do neke mere ta zakon ureja vse skupaj in kljub
               temu da je vprašljiva, če je ta model res najboljši, vendar o tem se bo pokazalo
               kasneje, to je bolj debata med strokovnjaki kot pa kaj drugega.</p>
               <p>V sami osnovi sodimo v Slovenski nacionalni stranki, da je zakon dovolj ustrezen, da
               ga lahko podpremo. Opirajo se pa tukaj še druga vprašanja, konec koncev govori se o
               tem, da naj bi Slovenija načrtovala približno 60 milijonov evrov visoko naložbo v
               novi kontrolni center, pri čemer se oddaljujemo od skupnega projekta <q>"Single European
               sky"</q>, ki pravzaprav narekuje zmanjšanje števila kontrolnih centrov v Evropi. Kot
               primerjavo, v Združenih državah Amerike imamo 20 kontrolnih centrov pa bistveno večji
               promet na večjem prostoru, medtem ko jih imamo v Evropi preko 60. Poleg tega se
               moramo zavedati, da imamo Slovenci v zgornjem segmentu nad 9.000 metri pravzaprav
               enega najmanjših zračnih prostorov na svetu. In z določenimi napakami, če ne bomo
               pazili, se lahko zgodi, da bodo v kratkem vse <q>"maršrute"</q> večjih letalskih družb šle
               mimo Slovenije, kar pa pomeni, da bomo izgubili tiste pristojbine, ki bi jih morala
               dobiti Republika Slovenija. Tu bi bilo morda smiselno pogledati tudi kakšne akte
               organizacije IATA, ki podpira <q>"Single European Sky"</q> in ta izhodišča. Morda bi bilo
               smiselno še kakšno zadevo popraviti, ampak mislim, da je zdaj zadeva, kakršna je,
               boljša od prejšnje, popravlja določene zadeve in jih ureja. Morda pa bomo morali
               sprejeti še eno spremembo zakona v kakšnem letu ali dveh. Hvala lepa.</p>
            </sp>
            <sp xml:id="SDZ4-Redna-11-2005-11-24.sp171">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Zvonko Černač, SDS.</p>
            </sp>
            <sp xml:id="SDZ4-Redna-11-2005-11-24.sp172">

               <speaker>ZVONKO ČERNAČ:</speaker>

               <p>Spoštovane kolegice in kolegi! Danes smo že večkrat slišali osnovne rešitve predloga
               sprememb zakona, tako s strani predstavnika predlagatelja kot predsednika matičnega
               odbora, in tiste amandmaje, ki so bili na odboru sprejeti. Tudi v Slovenski
               demokratski stranki smo amandmaje na odboru za promet podprli in podpiramo tudi
               sprejetje zakona o spremembah zakona o zagotavljanju navigacijskih služb zračnega
               prometa. Hvala.</p>
            </sp>
            <sp xml:id="SDZ4-Redna-11-2005-11-24.sp173">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Končali smo s predstavitvijo stališč poslanskih skupin.</p>
               <p>Ker k dopolnjenemu predlogu zakona ni bilo vloženih amandmajev, ni možna razprava o
               členih. Zato razpravo zaključujem in s tem tudi drugo obravnavo predloga zakona.
               Glasovanje o zakonu bomo v skladu s časovnim potekom seje zbora opravili danes v
               okviru glasovanj, pol ure po končani 18. točki dnevnega reda oziroma najkasneje ob
               20.45 uri.</p>
               <p>S tem prekinjam to točko dnevnega reda. Hvala lepa gostujočim, gospodu ministru in
               sodelavcem!</p>
               <p>Prehajamo na <title>13. TOČKO DNEVNEGA REDA - OBRAVNAVO PREDLOGA ZAKONA O SPREMEMBI
                  ZAKONA O POSLANCIH, SKRAJŠANI POSTOPEK.</title>
               </p>
               <p>Predlog zakona je v obravnavo zboru predložila skupina poslancev s prvopodpisanim
               Bogdanom Barovičem. V zvezi s tem zakonom mandatno-volilna komisija predlaga
               državnemu zboru, da predlog zakona ni primeren za nadaljnjo obravnavo.</p>
               <p>Na podlagi tretjega odstavka 134. člena poslovnika dajem najprej besedo predstavniku
               predlagateljev zakona, gospodu Sašu Pečetu, za dodatno obrazložitev predloga zakona.
               Prosim.</p>
            </sp>
            <sp xml:id="SDZ4-Redna-11-2005-11-24.sp174">

               <speaker>SAŠO PEČE:</speaker>

               <p>Spoštovani prisotni! V poslanski skupini Slovenske nacionalne stranke smo v tem
               mandatu in tudi v prejšnjih mandatih že tretjič vložili identičen zakon. Razlogi,
               zakaj smo že trikrat vložili podobno materijo, je odgovor zakonodajno-pravne službe,
               ki nas je vedno napotovala na drug zakon, češ da zakon, ki bi urejal nezdružljivost
               opravljanja med poslansko in župansko funkcijo, je - prvič - primeren v okviru zakona
               o lokalnih volitvah, drugič zakona o lokalni samoupravi in tretjič zakona o
               poslancih. Tako se državni zbor danes srečuje s tistim zakonom, na katerega nas je
               napotila zakonodajno-pravna služba ter nenazadnje tudi prejšnja vlada. V okviru
               poslanske skupine Slovenske nacionalne stranke smo res da bi bili razočarani, ko smo
               se v letošnjem mandatu pred nekaj meseci že srečali z zakonom o poslancih, ki ga je v
               državni zbor predlagala vlada Republike Slovenije, ampak kot verjetno veste, ni bilo
               odprtega tega člena, tako da se danes zaradi tega razloga ponovno srečujemo oziroma
               prvič srečujemo z materijo nezdružljivosti župan-poslanec. Mi smo sicer v tistem
               obdobju bili prepričani, da bomo lahko vključili v amandmajski obliki, torej ustavno
               kategorijo nezdružljivosti. Žal pa seveda to ni bilo mogoče, zato se danes ponovno
               državni zbor sreča s tem.</p>
               <p>Kakor rečeno, je nezdružljivost ustavna kategorija, ustava Republike Slovenije kot
               najvišji pravni akt nezdružljivost opredeljuje v šestih členih. V 82. členu torej
               ustave Republike Slovenije opredeljuje nezdružljivost za poslance, v 100. členu
               nezdružljivost za člane državnega sveta, 105. za predsednika Republike Slovenije,
               166. za sodnike ustavnega sodišča, 133. za sodnike in ne nazadnje v 136. členu za
               tožilce. Po oceni predlagatelja, torej po oceni poslanske skupine Slovenske
               nacionalne stranke, pa je osnovni temelj za nezdružljivost v materiji oziroma na
               relaciji poslanec-župan v 1. členu ustave v uvodni določbi ustave, ki jasno napotuje
               na državno ureditev v Republiki Sloveniji, torej, kakšna naj bo država po obliki
               vladavine in po obliki političnega sistema. V okviru izvedbe tega člena normativnega
               dela ustave Republike Slovenije se je uveljavilo načelo delitve oblasti na
               zakonodajno, izvršno in sodno vejo oblasti, kar jasno nakazuje 3. člen ustave, ki
               govori o konstituiranju in izvrševanju delitve oblasti oziroma drugače povedano,
               delitev oblasti je izpeljava uvodne določbe normativnega dela ustave o
               demokratičnosti naše države.</p>
               <p>Po ustavni zapovedi, po mnenju ustavodajalcev in vseh nas, ki smo v okviru
               zakonodajne veje oblasti se trudili in se še zmeraj trudimo, da je ustava tisti
               najvišji pravni akt, ki mu moramo slediti, pa je smiselno, da naj bo oblast deljena
               in uravnotežena hkrati; poudarek je deljena in uravnotežena hkrati, kar pomeni, da po
               teh načelih ustave Republike Slovenija zakonodajalec ne more biti hkrati tudi
               izvrševalec zakonodaje. Nobenega dvoma v okviru omenjenega zakona in v okviru ustavne
               ureditve Republike Slovenije ni, da je del izvršilne oblasti tudi župan. Del
               izvršilne oblasti to župani, saj tako kot vlada in državna uprava izvršuje ne le
               lastne predpise, torej lokalne predpise, ampak tudi zakone in vse druge predpise.
               Župan je del javne uprave, ki vzporedno z državno upravo opravlja pomemben del
               upravnih nalog. Tako prihaja v primeru istočasnega opravljanja županske in poslanske
               funkcije do absurdne situacije, ko si župani v eni vlogi sami predpisujejo zakone in
               v tej vlogi jih tudi sami izvršujejo, kar je protiustavno vsaj iz treh načel
               ustavnosti Republike Slovenije.</p>
               <p>Prav tako pa dovolite, da izpostavim v okviru razpoložljivega časa tudi po naši oceni
               kršenje 82. člena ustave, ki jasno narekuje, da so poslanci predstavniki vsega
               ljudstva v okviru Republike Slovenije. Za župane pa vemo, da so predstavniki nekega
               lokalnega ljudstva, torej določene lokalne skupnosti. In že tu prihaja do nasprotja
               vloge župana in poslanca. Po naši oceni je zakonu nujno potrebno sprejeti, v kolikor
               hoče ta državni zbor spoštovati in slediti navodilom najvišjega pravnega akta v
               okviru naše države, torej ustave Republike Slovenije. Hvala.</p>
            </sp>
            <sp xml:id="SDZ4-Redna-11-2005-11-24.sp175">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospod Alojz
               Sok, Nova Slovenija.</p>
            </sp>
            <sp xml:id="SDZ4-Redna-11-2005-11-24.sp176">

               <speaker>ALOJZ SOK:</speaker>

               <p>Hvala lepa za besedo. Spoštovane kolegice poslanke in poslanci! Zakon, ki naj bi ga
               danes obravnavali, je bil pač na matičnem delovnem telesu ocenjen kot zakon, ki ni
               primeren za nadaljnjo obravnavo. Z nekaterimi zapleti smo se srečali ob tem zakonu.
               Po več urah - mislim, da več kot treh urah razprave - smo sprejeli takšen sklep,
               čeprav moram reči, da so mnenja poslancev v zvez s tem deljena. In tudi v Novi
               Sloveniji - Krščanski ljudski strani razmišljamo in smo prepričani, da bi državni
               zbor konec koncev enkrat za vselej moral to zadevo razrešiti in to, kar je povedal
               predgovornik pred menoj, to poglavje enkrat za vedno zapreti. Namreč, že v prejšnjem
               mandatu smo, ne vem, dvakrat ali celo trikrat poskušali dejansko to zadevo rešiti in
               narediti funkciji župana in poslanca nezdružljivi. V Novi Sloveniji tudi mislimo, da
               dejansko gre za nezdružljivost, vendar nam nikoli do sedaj to ni uspelo. Po našem
               prepričanju je seveda razlog zelo enostaven. V tem državnem zboru je še vedno preveč
               županov, da bi bilo to možno sprejeti.</p>
               <p>Mi smo se v začetku tega mandata veliko ukvarjali s tem, ali je ob funkciji poslanca
               možno opravljati še pridobitno dejavnost, kot je znanstveno-raziskovalno, pedagoško
               in drugo strokovno dejavnost. Veliko ur smo za to potrošili. Na koncu vsem, ki so
               prišli z vlogo, nekako odobrili v komisiji za mandatna vprašanja, da lahko do ene
               petine časa to dejavnost opravljajo, nikoli pa se, seveda, v teh razpravah nismo
               dotaknili funkcije župana kot poslanca v isti osebi. Nacionalna stranka je tokrat
               predlagala neko rešitev, res da zelo kratko, v treh členih, vendar je imela
               zakonodajno-pravna služba na ta predlog številne pomisleke. Nekateri smo jih
               ocenjevali tudi kot ne ravno povsem tehtne, ker so skupaj s funkcijo župana
               predlagali, da se nezdružljivost uzakoni tudi za druge lokalne funkcionarje. Potem je
               na podlagi tega predlagatelj prišel v drugi obravnavi z nekoliko, po našem mnenju,
               neposrečenem amandmajem, in sicer so želeli za nezdružljivo proglasiti tudi funkcijo
               ne samo župana, ampak tudi podžupanov. Mi smo pa prepričani, da podžupan ni
               neposredno izvoljen. Podžupana je dejansko pred spremembo volil občinski svet na
               predlog župana, po spremembi zakona pa niti to več ni potrebno, ampak enostavno izmed
               svetnikov podžupana imenuje župan. Tako se lahko podžupani hitro menjajo in da se
               dejansko hitro menjajo, lahko sedaj vidimo, kaj se dogaja v ljubljanskem mestnem
               svetu, ko je prišlo do tega, da so podžupani zapustili svoje funkcije in bo županja
               brez velikih problemov na te funkcije imenovala druge podžupane.</p>
               <p>Iz tega razloga, kar se tiče Nove Slovenije, nismo mogli podpreti amandmaja, ki ga je
               predlagala Slovenska nacionalna stranka, in je na takšen način nekako nepopravljen 2.
               člen postal neoperativen, nekonsistenten s tistim, kar nam je predlagala
               zakonodajno-pravna služba. To je tudi razlog, da smo potem glasovali proti vsebini 2.
               člena, ker je nekatere poslance tudi iz opozicije zelo razveselilo, in ugotavljam, da
               jih razveseljuje še danes, vendar nedvomno ostajamo še vedno pri svojem stališču, da
               bo potrebno to razmerje župan - poslanec urediti, kajti kadarkoli razpravljamo o
               korupciji v Sloveniji, je tudi vedno treba pomisliti pravzaprav, ali ni to tudi del
               tega, kar imenujemo z neko skupno besedo nek način koruptivnega delovanja. Kajti, če
               je nekdo poslanec in župan istočasno, <gap n="..."/><stage>/Znak za konec razprave./</stage><gap n="..."/> si ni potrebno
               zatiskati oči. Tak ima veliko več možnosti, da<gap n="..."/></p>
            </sp>
            <sp xml:id="SDZ4-Redna-11-2005-11-24.sp177">

               <speaker>PODPREDSEDNIK MAG. VASJA KLAVORA:</speaker>

               <p>Čas se izteka<gap n="..."/></p>
            </sp>
            <sp xml:id="SDZ4-Redna-11-2005-11-24.sp178">

               <speaker>ALOJZ SOK:</speaker>

               <p><gap n="..."/>marsikaj za svojo občino. Hvala lepa, s tem bom tudi končal.</p>
            </sp>
            <sp xml:id="SDZ4-Redna-11-2005-11-24.sp179">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Besedo ima gospod Kristijan Janc v imenu Slovenske ljudske stranke. Prosim.
            </p>
            </sp>
            <sp xml:id="SDZ4-Redna-11-2005-11-24.sp180">

               <speaker>KRISTIJAN JANC:</speaker>

               <p>Hvala lepa predsedujoči. Spoštovani sekretar, kolegice in kolegi! Predlog spremembe
               zakona o poslancih predvideva nezdružljivost funkcije župana in poslanca.
               Mandatno-volilna komisija predlaga sklep, da zakon ni primeren za nadaljnjo
               obravnavo, in poslanci Slovenske ljudske stranke bomo predlog komisije podprli.</p>
               <p>Nezdružljivost županske in poslanske funkcije je bila že večkrat obravnava v vsem
               mandatu državnega zbora, še večkrat pa je bilo slišati mnoge pomisleke o ustavnosti
               obstoječe zakonske ureditve, ki omogoča sočasno opravljanje poslanske funkcije in
               neprofesionalnega opravljanja funkcije župana. Če je ta združljivost res neustavna,
               kar poudarjajo predlagatelji te spremembe zakona o poslancih, lahko seveda o tem
               odloči ustavno sodišče, ki ima zato tudi potrebno pristojnost. In odločitev ustavnega
               sodišča bomo spoštovali tudi v Slovenski ljudski stranki.</p>
               <p>Četudi v Slovenski ljudski stranki določene argumente za nezdružljivost opravljanja
               funkcije poslanca župana razumemo, želimo obenem poudariti, da obstoječa ureditev
               prinaša celo vrsto prednosti, ki jih ne moremo zanemariti. V Slovenski ljudski
               stranki pogosto poudarimo nujnost decentralizacije in skladnega regionalnega razvoja
               Slovenije. Dejstvo, da so župani obenem tudi poslanci državnega zbora Republike
               Slovenije, je seveda v tem smislu lahko tudi zelo pozitivno. Tisti poslanci, ki so
               obenem župani dobro poznajo problematiko lokalne skupnosti in posledično lahko pri
               tem svojem delu v državnem zboru tudi zastopajo interese, ki so skupne vsem lokalnim
               skupnostim. Pri tem seveda opozarjamo, da odločno nasprotujemo temu, da bi posamezni
               župani kot poslanci državnega zbora delovali izključno v interesu svoje lastne
               občine. Če bi se to dogajalo izven okvira zakona, pa imamo seveda pristojne organe,
               ki bi lahko tudi ukrepali. Za večjo decentralizacijo in za hitrejši ter enakomernejši
               razvoj Republike Slovenije in lokalnih okolij je torej sedanja ureditev popolnoma
               sprejemljiva. Če predpostavljamo situacijo, v kateri v državnem zboru ne bi bilo
               nobenega župana, bi po našem trdnem prepričanju državni zbor pri svojem delu zagotovo
               sprejel marsikatero odločitev, ki bi bila v nasprotju z interesi lokalnih skupnosti.
               Že sedanje izkušnje so pokazale, da so ravno tisti poslanci, ki so ob tem tudi župan,
               pogosto opozarjali na tiste rešitve v predlogih zakonov, ki pomenijo nevarnost za
               nazadovanje občin. Ob tem, kaj so občine doprinesle k bolj enakomernemu razvoju
               Slovenije pa, verjamem, da tukaj vsi v dvorani to razumete.</p>
               <p>Spoštovane kolegice in kolegi, ne bojte se županov v državnem zboru, saj imam in
               menim, da imamo bogate izkušnje z realnostjo na mikro ravni našega okolja, ki jih
               lahko s svojimi izkušnjami in s svojo pozitivno energijo koristimo pri uveljevanju
               zakonodajne veje oblasti in življenju ljudi v vseh naših slovenskih občinah. Tistim
               županom in poslancem, ki pa tega dela preprosto ne zmorejo, pa predlagam, da čim prej
               odstopijo od ene od funkcij - ali kot župani ali kot poslanci.</p>
               <p>Prepričan sem tudi, to moram poudariti, da župani niso voljeni za poslance kot
               nosilci izvršilne funkcije lokalne samouprave, temveč enako kot drugi poslanci, torej
               kot predstavniki volilcev volilne enote. Državni zbor je predstavniško telo, kateri
               člani izhajajo iz različnih lokalnih okolij in kljub nevezanosti poslanskega mandata
               pa sami po sami naravi izražajo tudi interese tega okolja. V medsebojnem usklajevanju
               ni položaj poslancev, ki so hkrati župani, prav nič drugačen kot položaj poslancev,
               ki so podžupani, člani občinskih svetov ali niso občinski funkcionarji. Skratka, v
               Slovenski ljudski stranki smo prepričani, da so na koncu koncev volivke in volivci
               tisti, ki odločajo, kdo bo župan, kdo bo poslanec. In če se volivci odločijo, da bo
               njihov župan tudi poslanec, imajo na koncu prav; volivci se ponavadi nikoli ne
               zmotijo. Hvala lepa.</p>
            </sp>
            <sp xml:id="SDZ4-Redna-11-2005-11-24.sp181">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Sašo Peče v imenu Slovenske nacionalne stranke.
               Prosim.</p>
            </sp>
            <sp xml:id="SDZ4-Redna-11-2005-11-24.sp182">

               <speaker>SAŠO PEČE:</speaker>

               <p>Ponovno lep pozdrav! Drži to, kar je bilo rečeno, da imajo volivci vedno prav. Ampak
               potem se s tega mesta sprašujem, zakaj ste nekdanjemu predsedniku, gospodu Kučanu,
               tako zelo nasprotovali, ko je hotel nastopiti oziroma se na volitvah pomeriti za
               tretji mandat, če bi volivci vedno imeli prav in če bi se takrat tudi držali teh
               svojih besed. Gospodje, ustava je pač ustava in ne glede na to, kaj boste danes
               govorili, nihče izmed vas, ki ste se oglasili in ki se še boste, ne more oporekati,
               da ustava Republike Slovenije deli oblast na izvršno in zakonodajo in da je župan del
               izvršne oblasti. Če pa ta župan nastopa še v vlogi poslanca, opravlja vlogo
               zakonodajne veje oblasti. In tu prihaja do nasprotja interesov, čemur ustava v več
               kategorijah in načelih nasprotuje.</p>
               <p>Eden izmed predstavnikov je govoril o mnenju zakonodajno-pravne službe, češ da je v
               veliki meri nasprotovala predlogu zakona Slovenske nacionalne stranke. Ni res, da v
               veliki meri. Nacionalna stranka je celo upoštevala del pripomb zakonodajno-pravne
               službe in prišla na matično delovno telo opremljena z amandmajem. In ravno gospodje,
               ki se sklicujete na mnenje zakonodajno-pravne službe, niste hoteli podpreti
               amandmaja, ki je nastal na podlagi mnenja zakonodajno-pravne službe. In še ena
               zadeva. Tisti, ki ste bili na odboru, se boste verjetno spomnili, da je predstavnik
               zakonodajno-pravne službe omehčal svoje stališče, ko je na začetku skušal dokaj trdo
               uporabiti termin, da župan ni predstavnik izvršilne veje oblasti. To bi seveda v
               Sloveniji po moji oceni povzročilo kar neko obliko ustavne krize, ko že
               zakonodajno-pravna služba<gap n="..."/> Kolega Pavel Rupar, veseli me, da ste ta teden prišli v
               službo, vsaj enkrat, ampak dovolite, da po starem običaju v sejni dvorani vlada mir
               in da govori samo tisti za govornico. No, naj nadaljujem. Kar se tiče matičnega
               delovnega telesa, je treba poudariti še dve oziroma tri stvari. Prvič, da ni razlog
               za nesprejem zakona danes mnenje zakonodajno-pravne službe, ampak enostavno resnica,
               da določene politične stranke pač nočete opustiti svoje bere na lokalnih volitvah.
               Torej, nočete iz rok izpustiti obvladovanja posameznih lokalnih skupnosti. To je
               skregano z ustavo, ni pa skregano z egoističnim prepričanjem posameznih političnih
               veljakov in političnih strank. Tu pač moramo biti toliko pošteni in vsak za sebe to
               priznati.</p>
               <p>Dalje, kar je smiselno izpostaviti v okviru razprave, je, da glede tega vprašanja
               vlada ni podala mnenja. In če se izpostavi to vprašanje, se je smiselno vprašati,
               zakaj ga ni podala. Zaradi tega, ker vlada Republike Slovenije ve, da predlog
               zasleduje ustavo in da predlog pozitivno izvršuje ustavno načelo delitve oblasti.
               Zato vlada Republike Slovenije ni podala svojega mnenja. Zato ni upala napisati, da
               ne podpira predloga zakona, ker bi seveda vlada Republike Slovenije v tem primeru šla
               proti ustavi. In je ta del, ta negativen del, prepustila vam, poslanke in poslanci,
               ki boste nasprotovali temu zakonu.</p>
               <p>Dovolite, da v nadaljevanju izpostavim stališče, ki je bilo nekajkrat rečeno, češ da
               tiste občine, kjer so župani predstavniki določenih lokalnih skupnosti, veliko bolje
               in kvalitetneje živijo. Potem vas vprašam, zakaj ni vseh 190 oziroma preostanka 180
               in nekaj županov poslancev, kajti če pristanemo na vašo teorijo, postavljamo v neenak
               položaj občine, to je tudi problem, ne samo župane po eni strani in poslance na drugi
               strani, ampak seveda tudi občine. Na podlagi vaše teorije in če jo sprejmemo,
               pristanemo na teorijo, da so določene občine privilegirane, ker imajo človeka v
               zakonodajno veji oblasti in navsezadnje tudi človeka, ki razporeja in določa finančna
               sredstva. Proračun je del izvršilne veje oblasti in potrditveni del zakonodajne veje
               oblasti.</p>
               <p>Rečemo je tudi bilo in zelo žal mi je, da posamezni predstavniki političnih strank,
               ki so se že oglasili, ne poznajo ustave niti toliko dobro, da bi vedeli, da imamo
               poseben inštitut, ki se imenuje državni svet, kateri je namenjen za ohranitev,
               oziroma da se bom pravilno izrazil, državni svet, v katerem so tudi predstavniki
               lokalnih skupnosti. In ravno zato so v državnem svetu rezervirana za predstavnike
               lokalnih skupnosti, da le-ti izpostavijo težnje in hotenja posameznih lokalnih
               skupnosti.</p>
               <p>Naj vas tu s tega mesta seznanim še z eno novostjo, ki jo verjetno ne poznate, in
               sicer to, da to niso predstavniki samo ene občine, kot je župan, ampak določenega
               kroga občin, kjer je poseben elektorski sistem volitev, zato da pridejo in
               zagovarjajo interese vseh lokalnih skupnosti s tistega področja.</p>
               <p>Še enkrat povem, ne glede na govor - povedal sem: tisti, ki boste glasovali proti,
               boste zaradi egoističnih političnih interesov glasovali proti. Hvala.</p>
            </sp>
            <sp xml:id="SDZ4-Redna-11-2005-11-24.sp183">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Vili Rezman v imenu DeSUS-a. Prosim.</p>
            </sp>
            <sp xml:id="SDZ4-Redna-11-2005-11-24.sp184">

               <speaker>VILI REZMAN:</speaker>

               <p>Hvala lepa. Naj kar v samem uvodu povem, da sem v neprijetni funkciji, ko opravljam
               obe nalogi, župana in poslanca. To me ne bo oviralo pri tem, da bom glasoval za to,
               da sta ti dve funkciji nezdružljivi. Tako sem ravnal pred volitvami, tako bom ravnal
               tudi danes in bom skušal, ko bo ustrezen čas za to na voljo, tudi tehtneje
               argumentirati. Danes v teh 5 minutah nimamo dovolj časa.</p>
               <p>Nekaj časa so imeli tisti, ki so sodelovali v mandatno-volilni komisiji. Zdi se mi
               pa, vsaj po poročilu, ker tam nisem sodeloval, da ne pretirano intenzivno in ne
               pretirano globoko in zato obžalujem, da nista vsaj še dve zainteresirani delovni
               telesi dobili te priložnosti, da bi o tem diskutirali, namreč odbor za notranjo
               politiko in odbor za lokalno samoupravo. Tudi tja sodi razprava o tej problematiki.
               Je pa ta problematika itak ves čas v zraku in jaz se tudi strinjam, da mora priti
               čas, ko bo stvar razrešena in zaprta.</p>
               <p>Jaz bom podprl osnovno intenco predlagatelja zakona, pri čemer mislim, da je njegova
               argumentacija zelo šibka. Če bi vzdržala argumentacija, potem bi morali imeti
               neprijeten občutek tisti, ki smo v državnem zboru, pa smo hkrati župani. Bodisi ker
               nam nekateri očitajo, da ne delamo dovolj kvalitetno, bodisi da nekateri mislijo, da
               ne zmoremo, ker je tega dela vsega preveč, bodisi da nas nekateri obsojajo in
               očitajo, češ da se borimo samo za svoje ozke lokalistične interese, bodisi da
               naštevamo še kakršnekoli druge argumente še, ki po moji sodbi ob tehtnejšem
               premisleku vsaj vsi ne morejo vzdržati. Ampak, nič ne de! Tudi te očitke bo verjetno
               treba premlevati, manjkajo pa najbrž še številni drugi očitki o nezdružljivosti
               nekaterih drugih funkcij, o nezdružljivosti, recimo, poslanskih funkcij ali pa
               ministrskih funkcij s funkcijami v nadzornih svetih ali pa funkcij poslanca in
               svetnika v občinskem svetu itd. To verjetno manjka predvsem zato, ker temelji očitek
               možnosti opravljanja obeh funkcij, kakor ga jaz vidim, je v tem, da je to dobesedno
               in dejansko pač kopičenje moči v manjšem številu rok. In to zagotovo ne more biti
               najbolje, vsaj za demokracijo ne. Ampak, demokracija ponekod drugod pozna takšne
               razmere tudi in neposrečeno so bili najbrž izbrani primeri nekaterih drugih evropskih
               držav, ki naj bi bili v podkrepitev temu predlogu zakona, pa pravzaprav govori povsem
               nasprotno, razen enega samega, nemškega primera. Ne vem torej, zakaj so bili takšni
               primeri izbrani: ali namenoma, ali res zgolj po nesreči, ali pa po neki
               neprevidnosti. Vendar pa poglejmo, kaj pravzaprav je glavni očitek.</p>
               <p>Glavni očitek je očitek, da ima preveliko težo v parlamentu županski lobij. Jaz moram
               priznati, da jaz tega lobija ne poznam, da ga ne vidim, da jaz kot župan nimam od
               njega nobene koristi, in jaz vem, da so mi številni župani in županje, ki danes
               sedijo tukaj, oporekali takrat, ko sem predlagal bodisi kakšen zakon bodisi kakšen
               amandma in sem nesporno ugotovil, da se vpliv in povezovanje povezuje po drugačni
               liniji, ne po županski liniji, ker so nekateri župani in županje glasovali proti
               zakonom in amandmajem, ki so bili v prid lokalnim skupnostim. Na primer pri zakonu o
               socialnem varstvu ali pri zakonu o prekrških itd., ko smo praznili tukaj iz državnega
               zbora občinske proračune, pa so župani to podprli. Torej, ta očitek, da je tukaj
               premočan županski lobij, je povsem nevzdržen, ker se ga da z empiričnimi primeri
               zavrniti. Drugo pa je, da lahko res kar posamičen župan ali pa kakšen posamičen
               poslanec deluje ozkosrčno samo v skladu z interesi svoje občine, vendar tu ni nobene
               razlike med župani in med poslanci. Tudi to se je dalo videti, da nekateri poslanci
               delujejo zelo lokalistično, da se videti, kako se pri posamičnih amandmajih ali
               zakonih povežejo po regijah, celo ne po strankah in celo ne po liniji koalicija ali
               opozicija. <gap n="..."/><stage>/Opozorilni znak za konec razprave./</stage><gap n="..."/> Jaz vidim to nevarnost kje
               drugje, ne ravno v tem.</p>
               <p>Ampak recimo vendarle še eden argument k temu, zakaj jaz mislim, da sam ne morem
               glasovati za predlog mandatno-volilne komisije, ki je rekla, da ta zakon ni primeren
               za nadaljnjo obravnavo<gap n="..."/></p>
            </sp>
            <sp xml:id="SDZ4-Redna-11-2005-11-24.sp185">

               <speaker>PODPREDSEDNIK SAŠO PEČE:</speaker>

               <p>Kolega Rezman, jaz sem vas dolžan prekiniti, vas čas je potekel. Dovolite, da
               nadaljujemo s sejo, prekoračili ste čas, sami veste, kakšna so pravila. Naslednji ima
               besedo predstavnik poslanske skupine SDS, poslanec Franc Sušnik. Izvolite.</p>
            </sp>
            <sp xml:id="SDZ4-Redna-11-2005-11-24.sp186">

               <speaker>FRANC SUŠNIK:</speaker>

               <p>Spoštovani predsedujoči in predlagatelj, spoštovani zbor. Dovolite, da predstavim
               kratko stališče poslanske skupine Slovenske demokratske stranke do zakonskega
               predloga, ki ga obravnavamo, in naj takoj na začetku povem in izrazim strinjanje s
               predlogom sklepom mandatno-volilne komisije, da predlog zakona o spremembi zakona o
               poslancih, ki ga je v parlamentarni postopek posredovala, kot smo slišali že tretjič,
               skupina poslancev Slovenske nacionalne stranke s prvopodpisanima, gospodom Barovičem
               in gospodom Pečetom, ni primeren za nadaljnjo obravnavo.</p>
               <p>Še več, v naši poslanski skupini smo prepričani, da je predlagan: zakon v celoti
               neustrezen, nekonsistenten, neprimeren način reševanja te tako imenovane problematike
               nezdružljivosti, ki se ji po krivici in neupravičeno posveča takšna in tolikšna
               pozornost, vsekakor pa se tej problematiki posveča preveč pozornosti. V poslanski
               skupini smo tudi mnenja, da je dejansko in v celoti vprašljiva potreba vedno znova in
               znova odpirati in problematizirati vprašanje nezdružljivosti poslanske in županske
               funkcije in da je trenutna ureditev, ki prepušča volivkam in volivcem, da se na
               volitvah opredelijo do ustreznosti hkratnega opravljanja obeh funkcij, povsem
               zadostna. Ob dejstvu, da je naš zakon o poslanci z vidika nezdružljivosti in
               opravljanja pridobitne dejavnosti izrazito utesnjen v primerjavi z evropskimi
               ureditvami, ta trditev še bolj drži in je povsem neprimerno primer nezdružljivosti
               poslanca in župana vedno znova izpostavljati, ko se istočasno srečujejo s problemi
               nezdružljivosti tudi z ostalimi poklici, kot smo že danes slišali.</p>
               <p>Vsekakor v celoti pritrjujemo tudi mnenju zakonodajno-pravne službe državnega zbora
               Republike Slovenije, da je predlagana sprememba zakona neprimerna in neustrezna in bi
               lahko spodbudila različne razlage in spore v zvezi s poizkusim točne določitve kroga
               funkcionarjev v organih lokalnih skupnosti, katerih opravljanje bi naj bilo
               nezdružljivo s funkcijo poslanca. Na osnovi navedenega izražam upanje, da je ta
               tematika v tem mandatu izčrpana, in izražam še enkrat namero, da bomo poslanci
               Slovenske demokratske stranke glasovali za predlog sklepa. Hvala lepa.</p>
            </sp>
            <sp xml:id="SDZ4-Redna-11-2005-11-24.sp187">

               <speaker>PODPREDSEDNIK SAŠO PEČE:</speaker>

               <p>Hvala za podano stališče. Sledi predstavitev stališča poslanskega kluba Liberalne
               demokracije, mag. Borut Sajovic, izvolite.</p>
            </sp>
            <sp xml:id="SDZ4-Redna-11-2005-11-24.sp188">

               <speaker>MAG. BORUT SAJOVIC:</speaker>

               <p>Hvala lepa, gospod predsedujoči za besedo. Kolegice in kolegi, lep pozdrav, pozdrav
               tudi predstavnikom ministrstva! V poslanskem klubu LDS smo predlog zakona o spremembi
               zakona o poslancih spoštovanih kolegov iz Slovenske nacionalne stranke temeljito in
               podrobno proučili in je lahko iztočnica za dobro in zanimivo razpravo. Gre za
               vprašanje, ki je v tem državnem zboru že dobilo brado, saj se je s tega mesta o tem
               govorilo v vseh sklicih, v vsakem mandatu in ob vsaki reformi lokalne samouprave.
               Nezdružljivost ali združljivost funkcije poslanca z opravljanjem funkcije v sistemu
               lokalne samouprave je tema, ob kateri so bili vselej predstavljeni številni tehtni
               argumenti, tako <q>"za"</q> kot <q>"proti"</q>. Iz množice dilem pa končne odločitve nismo
               potegnili nikoli. Prepričani smo, da tudi danes ne bo nič drugače, saj se pogled na
               to temo očitno zelo menja, glede na to, ali je kdo v opoziciji ali poziciji.</p>
               <p>Glede na številna pravna dejstva in stališča, ki jim pritrjuje tudi
               zakonodajno-pravna služba, pa tudi v tem poskusu in predlogu ni razrešena dilema,
               kako daleč naj sploh gre ta združljivost. Sprašujemo se, se to morda konča pri
               podžupanih, ki lahko na podlagi pooblastil opravljajo posamezne naloge iz
               pristojnosti župana, ga celo nadomeščajo in v primeru predčasnega prenehanja mandata
               župana celo opravljajo njegovo funkcijo do razpisa nadomestnih volitev. Če je motiv
               za spremembo zakona res samo pravni konflikt interesov med izvršilno in zakonodajno
               oblastjo, za kar imamo tudi nekaj nasprotujočih si mnenj eminentnih pravnih
               strokovnjakov, žal pa do sedaj še nobenega ustavnega, potem je v tej vlogi vprašljiv
               tudi status občinskega svetnika ali celo naprej do tretje veje lokalne oblasti, to je
               sodelovanje v občinskem nadzornem odboru. Seveda, če bi tu potegnili ostro in odločno
               črto, pa se srečamo z novo dilemo: kako so ali sploh so zadosti predstavljeni in
               zastopani lokalni interesi v tem državnem zboru. Vsem so nam jasne dileme in še
               nedokončane zgodbe tako z ustanovitvijo pokrajin in regionalizacijo kot tudi
               vprašanje drugega doma oziroma te večne dileme v zvezi z državnim svetom. In od tu še
               en droben korak naprej, pa smo pri volilnem sistemu, kjer bomo prišli do dileme, ali
               so res vsi deli naše države in vsi državljani ustrezno zastopani.</p>
               <p>Zdaj je že samo iz te kratke predstavitve vprašanj torej veliko več kot pa rešitev. V
               poslanskem klubu LDS smo prepričani, da nanje nima vseh odgovorov tudi ta predlog,
               zato bomo poslanci glasovali v skladu z osebnim videnjem že predstavljenih problemov.
               Ne glede na izid glasovanja, ki pa je večinsko predvidljiv, pa pričakujemo od
               vladajoče koalicije in ministrstva za javno upravo, da v skladu s predvolilnimi
               obljubami, napovedmi, v kolikor smatra, da je potrebno, pripravi celovito rešitev
               tega problema. Takrat pa bo naš razmislek lahko bolj kot na osebnih in političnih
               prepričanjih temeljil na dejstvih, ki tudi na tem področju vodijo k boljšemu
               življenju naših državljank in državljanov, kar je naša glavna naloga in se jo v
               celoti odgovorno zavedamo. Hvala lepa.</p>
            </sp>
            <sp xml:id="SDZ4-Redna-11-2005-11-24.sp189">

               <speaker>PODPREDSEDNIK SAŠO PEČE:</speaker>

               <p>Hvala vam. Sledi predstavitev stališča poslanske skupine Socialnih demokratov.
               Poslanec Dušan Kumer, izvolite.</p>
            </sp>
            <sp xml:id="SDZ4-Redna-11-2005-11-24.sp190">

               <speaker>DUŠAN KUMER:</speaker>

               <p>Hvala za besedo, gospod predsedujoči. Malo sem v nezavidljivem položaju, ker so pred
               menoj govorili trije župani in en podžupan, sam sem pa čisti, izčiščeni poslanec.
               Ampak kljub temu bom skušal predstaviti kak razlog v prid nezdružljivosti teh dveh
               funkcij še z vidika dela in predvsem učinkovitosti tega državnega zbora.</p>
               <p>Torej, ta predlog sprememb zakona o poslancih ni prvi, ki bi naj urejal to vprašanje,
               tako kot so moji predhodniki že povedali.</p>
               <p>Zato moram v imenu poslanske skupine Socialnih demokratov ponoviti že večkrat
               povedano stališče, da se zavedamo pomembnosti tega vprašanja in večkrat smo izrekli
               tudi stališče o nezdružljivosti poslanske in županske funkcije. Torej podpiramo ta
               predlog zakona. Ob tem pa je bilo - ob tem, da so trikrat že bile pobude za spremembo
               - tudi rečeno, da je ta sprememba potrebna tudi zaradi načela delitve oblasti, saj
               zakonodajalec ne more biti nekdo, ki v okviru svoje županske funkcije zakone tudi
               izvršuje. Danes imamo to priložnost, da to napoved in usmeritev uveljavimo. Na
               komisiji za volitve in imenovanje te volje ni bilo. Še več, kljub temu da je že
               tretjič bila vložena pobuda za spremembo zakonodaje o nezdružljivosti poslanske in
               županske funkcije, se vlada do te pobude ni opredelila, niti ni menila, da je
               oportuno, da sodeluje na sami seji komisije. Sicer je pa bila že sama seja in samo
               vodenje seje prava farsa, ki se je skoraj končala z glasovanje o naslovu zakona, ki
               ga ni več bilo. Ostal je še samo naslov. Morda je tudi to posledica tega, da je sam
               predsedujoči in tisti, ki vodi sejo, župan. Toda ne glede na vsa ta sprenevedanja in
               tehtne pomisleke ostaja vprašanje nezdružljivosti funkcije župana in poslanca le
               vprašanje o naši lastni naivnosti v tem državnem zboru. Pri tem je potrebno reči, da
               sicer ta nezdružljivost v praksi od občine do občine teče in se tudi uveljavlja.
               Namreč, in tu bi rad povedal, da ni v izključnem interesu in ingerenci volilk in
               volilcev, da odločajo o tem, kdo od županov bo poslanec in kdo ne bo. Namreč, v
               pristojnosti občinskih svetnikov je, da v statutu odločijo, ali bodo imeli poklicnega
               ali nepoklicnega župana in županjo. S to določbo v statutu se tudi odločijo, ali
               njihov župan ali županja, če je dobila zaupanje volilk in volilcev, je lahko tudi
               poslanec: <q>"da"</q> ali <q>"ne"</q>. Torej, v občini to lahko počnejo, v državnem zboru pa mi
               seveda tega nismo pripravljeni storiti.</p>
               <p>V poslanski skupini Socialnih demokratov se nagibamo k temu, da se poslanska funkcija
               čim bolj očisti vseh dodatnih obveznosti. Poslansko delo prinaša redne vsakodnevne
               obveznosti, zahteva prisotnost na odborih, komisijah, zasedanjih in sestankih,
               zahteva pripravo aktov in ne nazadnje tudi predstavitev tega dela širši javnosti,
               opraviti poln delovni urnik v državnem zboru, prejeti zanj polno plačo in se nato
               usesti v avto ter opraviti še pol polnega delovnika v domači občini, je možno le v
               teoriji, v praksi ljudje tega ne zmorejo. Zato pa imamo prakso v tem državnem zboru,
               da se polnoštevilno zberemo le takrat ob večerih, ko imamo glasovanja. In ker zgledi
               vlečejo, imam občutek, da je vedno več poslancev, ki polno poslansko plačo prejemajo
               samo še za glasovanje in morda še kašno urico, ki jo posvetijo v tem parlamentu. V
               poslanski skupini Socialnih demokratov sklepa komisije ne podpiramo. </p>
            </sp>
            <sp xml:id="SDZ4-Redna-11-2005-11-24.sp191">

               <speaker>PODPREDSEDNIK SAŠO PEČE:</speaker>

               <p>Hvala. Končali smo s predstavitvijo stališč poslanskih skupin. O predlogu sklepa bomo
               v skladu s časovnim potekom seje zbora odločali danes v okviru glasovanj, pol ure po
               končani 18. točki dnevnega reda oziroma najkasneje ob 20.45 uri. S tem prekinjam to
               točko dnevnega reda.</p>
               <p>Mi pa prehajamo na <title>16. TOČKO DNEVNEGA REDA - TO JE NA OBRAVNAVO PREDLOGA
                  RESOLUCIJE O NACIONALNEM PROGRAMU VARSTVA OKOLJA.</title> Ob tem vas opozarjam, da je
               predviden čas za razpravo 2 uri in 40 minut. Predlog resolucije je v obravnavo zboru
               predložila Vlada Republike Slovenije. Besedo zato dajem predstavniku vlade za dodatno
               obrazložitev predloga resolucije. V imenu vlade bo to storil minister za okolje in
               prostor, gospod Janez Podobnik. Dobrodošli.</p>
            </sp>
            <sp xml:id="SDZ4-Redna-11-2005-11-24.sp192">

               <speaker>JANEZ PODOBNIK:</speaker>

               <p>Spoštovane poslanke in poslanci. Spoštovani gospod podpredsednik. Z veseljem
               predstavljam kratko vsebino Resolucije o nacionalnem programu varstva okolja, ki jo
               Vlada Republike Slovenije predlaga državnemu zboru v obravnavo in sprejetje. Uvodoma
               bi želel poudariti, da je ta predlog resolucije o nacionalnem programu varstva
               okolja, ki je danes pred vami na poslanskih klopeh, osnovni strateški dokument
               Republike Slovenije na tem področju. Nacionalni program varstva okolja je izhodišče
               za okoljsko razsežnost strategije razvoja Slovenije, ki opredeljuje vizijo
               prihodnosti Slovenije ter usmeritve in ukrepe za realizacijo te vizije do leta 2013.
               Oba dokumenta sta nastajala skoraj istočasno in to je dobro, kajti sta zelo, zelo
               usklajena. To pomeni, da bodo programi ukrepov na področju varstva okolja ključno
               lahko prispevali k vključevanju okoljskih zadev v sektorske politike gospodarskega in
               socialnega razvoja, pa tudi kulturnega razvoja Slovenija.</p>
               <p>Osnovni cilj Nacionalnega programa varstva okolja je splošno izboljšanje okolja in
               kakovosti življenja in varstvu naravnih virov. V ta namen program določa cilje na
               posameznih področjih za določena časovna obdobja in prednostne naloge ter ukrepe za
               dosego teh ciljev. Nacionalni program je pripravljen na podlagi zakona o varstvu
               okolja in je skladen s 6. okoljskim programom Evropske skupnosti iz leta 2002.
               Pripravljen je za obdobje do leta, kot rečeno, 2012. Imamo pa še posebej opredeljene
               prednostne naloge do leta 2008, čeprav so na nekaterih področjih cilji in ukrepi
               postavljeni tudi bolj dolgoročno. Osnovna usmeritev politike varstva okolja, ki je jo
               je postavil že zakon o varstvu okolja in prvi nacionalni program varstva okolja iz
               leta 1999 - poudarjam, prvi nacionalni program je bil sprejet leta 1999, pred nami je
               drugi nacionalni program -, osnovna usmeritev politike varstva okolja je usmerjena v
               zagotavljanje trajnostnega razvoja. Na okoljskem področju trajnostni razvoj pomeni
               organizacijo gospodarstva in infrastrukture, poselitve in načina življenja v okviru
               nosilne sposobnosti okolja in naravnih virov in teži k promociji integracije
               okoljskih vsebin v ostale sektorske politike, skladno z načelom integracije. Ustrezne
               spodbude na različnih področjih politike z namenom doseganja zastavljenih ciljev pa
               so sestavljene iz vrste ukrepov, ki smo jih zapisali med strateške usmeritve. Tukaj
               velja opozoriti na spodbujanje razvoja novih okoljskih tehnologij in prenos v njihovo
               uporabo oziroma v uporabo. Zato smo v nacionalnem programu napovedali pripravo
               posebnega operativnega programa za vzpodbujanje uporabe okoljskih tehnologij za
               prihodnje leto.</p>
               <p>Posebna pozornost je namenjena tudi trajnostni potrošnji in proizvodnji. Ta zahteva
               celostni pristop. Gre za vključevanje načela integralne politike do proizvodov,
               vključno z okolju prijaznimi ekonomskimi instrumenti in zakonodajo. Če omenim zelena
               javna naročila, sisteme okoljskega ravnanja, kot so EMAS, ISO 14001 in uvajanja
               okoljskega in energijskega označevanja izdelkov. Posebna pozornost je namenjena
               sanaciji degradiranih območij, ki so kot ena osnovnih usmeritev opredeljeni tudi v
               strategiji razvoja Slovenije. Omenim ponovno prednostno sanacijo zgornje Mežiške
               doline zaradi onesnaženja s svincem s pripravi posebnega programa že v letošnjem letu
               oziroma začetek izvedbe sanacije v letu 2006.</p>
               <p>Na podlagi ocene stanja okolja in trendov so ciliji in prednostne naloge opredeljene
               v okviru štirih nosilnih področij.</p>
               <p>Prvo področje so podnebne spremembe. S ciljem poudariti podnebne spremembe kot
               pomemben izziv v naslednjih letih in zmanjšati emisije toplogrednih plinov in s tem
               prispevati k dolgoročnemu cilju stabiliziranja koncentracij toplogrednih plinov v
               ozračju, pa tudi zmanjšati emisije snovi, ki povzročajo tanjšanje ozonskega
               plašča.</p>
               <p>Drugo okvirno področje je narava in biotska raznovrstnost, s ciljem, da se zaščiti in
               ohrani naravne sisteme, habitate, prostoživeče živalske in rastlinske vrste in ustavi
               izguba biotske raznovrstnosti, genske pestrosti in nadaljnja degradacija tal.</p>
               <p>Tretje pomembno področje je kakovost življenja s ciljem, da prispevamo k visoki ravni
               kakovosti življenja in socialni blaginji državljanov, z zagotavljanjem okolja, v
               katerem raven onesnaženosti ne učinkuje škodljivo na zdravje ljudi in okolje in
               spodbujanje trajnostnega razvoja v mestih. Ta cilj smo tudi na podlagi razprave v
               odboru dopolnili s poudarkom, ki govori o vodah, citiram: <q>"Posebej zagotoviti ukrepe
               za vzpostavitev dobrega stanja površinskih in podzemnih voda ter za trajnostno
               ravnanje in upravljanje z vodami."</q></p>
               <p>Četrti temeljni cilj oziroma področje so odpadki in industrijsko onesnaževanje s
               ciljem ravnanja z odpadki in porabo obnovljivih in neobnovljivih naravnih virov, ki
               omogočajo trajnostno proizvodnjo in potrošnjo, pripomorejo k zmanjševanju
               onesnaženosti okolja in porabe energije tako, da ne preseže nosilne zmogljivosti
               okolja.</p>
               <p>Pomembno je poudariti, da sta sestavni del nacionalnega programa tudi nacionalni
               program varstva narave, tu je podlaga v zakonu o ohranjanju narave, in nacionalni
               program upravljanja z vodami. Tu pa je nosilni zakon o vodah.</p>
               <p>Navedena področja v nacionalnem programu so prevzeta in tudi skladna z okoljskim
               programom EU, smo pa, razumljivo, ob tem upoštevali nekatere slovenske specifičnosti.
               Dodali smo dve področji. Prvo je industrijsko onesnaževanje. Zaradi pomembnih ukrepov
               na področju izvajanja direktive o celovitem preprečevanju in nadzorovanju
               onesnaževanja okolja iz velikih industrijskih obratov in vpeljavo okoljevarstvenega
               dovoljenja. Drugo področje je področje javnih služb varstva okolja, še posebej
               mislimo tukaj na upravljanje okoljske infrastrukture na področju oskrbe s pitno vodo,
               odpadnih voda in odpadkov, kjer je viden razvojni zaostanek za nekaterimi bolj
               razvitimi območji EU in kjer potekajo in bodo potekale prav v tem obdobju vidne
               strukturne spremembe.</p>
               <p>Nacionalni program določa tudi glavne akterje na področju varstva okolja, če jih
               omenim: državna uprava, občinska uprava, izvajalci državnih in občinskih gospodarskih
               javnih služb varstva okolja, nevladne organizacije in ne nazadnje gospodarstvo.
               Usmeritve in prednostne naloge so opredeljene tudi na področju mednarodnih aktivnosti
               s ciljem, da se vključujejo zahteve varstva okolja tudi v zunanjo politiko in
               razvojno sodelovanje, učinkovito izpolnjevanje in uveljavljanje mednarodnih pogodb,
               ki so povezane z okoljem, ter za pospešeno čezmejno sodelovanje s sosednjimi državami
               in regijami.</p>
               <p>Ukrepi na področju komuniciranja z javnostjo in izobraževanjem na področju varstva
               okolja so zelo pomembni podporni ukrepi, da se uspešno izvajajo programi, ki lahko
               pripomorejo k spreminjanju družbenih navad, sistema vrednost in netrajnostnega
               življenjskega sloga. V zvezi s tem je treba zagotoviti dostop do okoljskih
               informacij, sodelovanje javnosti pri oblikovanju okoljskih politik, obveščanje in
               ozaveščanje javnosti ter okoljsko vzgojo, s čimer bomo zagotavljali pogoje in razmere
               za enakovredno in trajnejše zmanjševanje negativnih vplivov na okolje.</p>
               <p>Lep primer sodelovanja javnosti pri oblikovanju okoljskih politik je pravzaprav prav
               ta dokument, katerega priprava je ves čas potekala na kar se da odprt in
               transparenten način in je bilo sodelovanje ključnih javnosti zagotovljeno že v
               najbolj zgodnjih fazah priprave. Izdelan je bil načrt priprave nacionalnega programa
               varstva okolja in sodelovanje javnosti, javno je bil objavljen, z vsemi predvidenimi
               terminskimi roki faz priprave in tudi oblike sodelovanja z javnostmi v različnih
               fazah priprave. Proces sodelovanja zainteresiranih javnosti v postopku priprave je
               bil namenjen zagotavljanju transparentnosti postopka, boljši informiranosti o
               politiki varstva okolja v Evropski uniji in Sloveniji, pa tudi boljši informiranosti
               o vsebinah samega predloga nacionalnega programa, pridobivanju dodatnih argumentov,
               stališč in informacij, ki jih prinašajo udeleženci v procesu in zagotavljanju večje
               podpore za izvajanje tega nacionalnega programa. Izvedeno je bilo tudi sprotno
               spremljanje po posameznih dogodkih, ob zaključku pa še celovita ocena z izbrano
               skupino udeležencev. Vse informacije v zvezi s procesom in samo oceno uspešnosti pa
               so dostopne tudi na spletni strani ministrstva za okolje in prostor.</p>
               <p>Glavna usmeritev za doseganje ciljev programa pa je v okviru financiranja že dokaj
               uveljavljeno temeljno načelo varstva okolja, ki mu sledimo, to je načelo plačila za
               obremenjevanje okolja. Zato program opredeljuje ekonomske instrumente in okoljske
               dajatve kot osnovni vir sredstev, poleg tega pa določa nadaljnje usmeritve v sistemu
               financiranja varstva okolja. Opredeljeni so osnovni viri sredstev: državni proračun,
               občinski proračuni, okoljske dajatve, investicijska sredstva Evropske unije, krediti
               in sredstva privatnega sektorja, ki so za ključne projekte tudi ocenjena, podrobneje
               pa so opredeljena v okviru operativnih programov. Do sedaj so v Republiki Sloveniji
               uvedene, če lahko samo na kratko povzamem, naslednje okoljske dajatve: taksa za
               obremenjevanje voda, vodna povračila, taksa za obremenjevanje zraka z emisijami CO2,
               taksa za obremenjevanje okolja zaradi odlaganja odpadkov, taksa za obremenjevanje
               okolja zaradi nastajanja izrabljenih motornih vozil in pa taksa za obremenjevanje
               okolja zaradi uporabe mazalnih olj in tekočin.</p>
               <p>V naslednjem kratkoročnem obdobju pa želi ministrstvo za okolje in prostor v prvi
               vrsti preveriti učinkovitost obstoječih okoljskih dajatev, na primer, takso za
               obremenjevanje zraka z emisijami CO2, takso za obremenjevanje voda, vodna povračila -
               bomo torej preverili, kakšna je učinkovitost teh instrumentov, in tudi spodbujanje
               trajnostnega sistema ravnanja z odpadki in zmanjševanja količin odpadkov na izvoru. S
               tem bomo povrnili stroške škode obremenjevanja okolja, ki so bili povzročeni v
               preteklem času, in s tem postanejo imperativ oziroma zaveza trajnostnega
               gospodarskega razvoja. V nadaljevanju pa se bo politika usmerila v vzpostavitev
               pravnih in ekonomskih mehanizmov za uveljavitev ekonomske cene rabe vode ter
               trajnostnega upravljanja z naravnim dobrom. Skrb za varstvo okolja narekuje spremembe
               tudi v strukturi in usmeritvi posameznih že uvedenih okoljskih dajatev, pa tudi
               razširitev palete ekonomskih instrumentov varstva okolja, skladno z nekaterimi novimi
               rešitvami v predpisih, ki urejajo varstvo okolja.</p>
               <p>Če omenim trgovanje s pravicami do emisije, finančna jamstva za namene varstva
               okolja, skupne naložbe v projekte varstva okolja ali pa na primer uvedbo znaka za
               okolje in sistema okoljskega vodenja organizacij. Skladno z usmeritvami šestega
               akcijskega okoljskega programa skupnosti pa je ključna prioriteta nacionalnega
               programa varstva okolja dolgoročna ukinitev za varstvo okolja negativnih subvencij,
               zato je visoko na listi prioritet politike varstva okolja v naslednjem kratkoročnem
               obdobju do leta 2008 tudi ohranitev namenske porabe sredstev, zbranih iz naslova
               okoljskih dajatev, in razširitev palete okoljskih dajatev, če omenim uvedbo takse za
               obremenjevanje okolja zaradi nastajanja odpadne elektronske opreme in izdelkov bele
               tehnike - o tej zadevi prav v današnjih medijih lahko nekaj preberete - ter takse za
               obremenjevanje okolja zaradi nastajanja odpadnih baterij.</p>
               <p>Spoštovane poslanke in poslanci! Za spremljanje izvajanja in vrednotenja programa so
               v zadnjem poglavju navedene naloge in roki za njihovo izvedbo, kazalci za mednarodno
               primerljivost doseganja ciljev in stanja okolja. Kot minister sem se odločil, da bom
               ustanovil tudi delovno skupino, ki bo spremljala izvajanje programa in bo meni o tem
               tudi poročala. Če bom sam ocenil, bom poročal tudi državnemu zboru oziroma matičnemu
               odboru za okolje in prostor. Ob rednem spremljanju in poročanju bo mogoče ažurno in
               učinkovito ukrepe tudi dopolniti in spremeniti v primeru njihove neučinkovitosti
               oziroma nedoseganja ciljev.</p>
               <p>Dovolite mi, da bi se pred zaključkom še zahvalil odboru za okolje in prostor, vsem
               tistim poslancem in poslankam, predsedniku in tudi drugim, ki ste s predlaganimi
               amandmajskimi rešitvami predlagano resolucijo o nacionalnem programu varstva okolja
               izboljšali in predlagam in pričakujem, da jo boste po razpravi tudi podprli. Hvala
               lepa.</p>
            </sp>
            <sp xml:id="SDZ4-Redna-11-2005-11-24.sp193">

               <speaker>PODPREDSEDNIK SAŠO PEČE:</speaker>

               <p>Hvala vam. Predlog resolucije je obravnaval odbor za okolje in prostor kot matično
               delovno telo. Prosim predsednika odbora Rudolfa Petana, da predstavi poročilo in
               stališče odbora.</p>
            </sp>
            <sp xml:id="SDZ4-Redna-11-2005-11-24.sp194">

               <speaker>RUDOLF PETAN:</speaker>

               <p>Hvala za besedo, gospod podpredsednik. Gospod minister, spoštovani! Odbor državnega
               zbora za okolje in prostor je na svoji redni seji obravnaval predlog resolucije o
               nacionalnem programu varstva okolja, ki ga je pripravila vlada Republike Slovenije na
               podlagi zakona o varstvu okolja ter ga poslala v obravnavo in sprejetje Državnemu
               zboru Republike Slovenije.</p>
               <p>Odbor je poleg osnovnega gradiva prejel še mnenje zakonodajno-pravne službe, mnenje
               Državnega sveta Republike Slovenije ter ugotovitve in stališče Sveta za varstvo
               okolja Republike Slovenije. Na obravnavi je minister za okolje in prostor gospod
               Janez Podobnik v uvodni predstavitvi navedel osnovne podatke in poudarke predloga
               resolucije o nacionalnem programu varstva okolja. Nacionalni program varstva okolja
               je osnovni strateški dokument na področju varstva okolja, katerega cilj je splošno
               izboljšanje okolja in kakovosti življenja ter varstvo naravnih virov. Program
               predstavlja okvir za okoljsko politiko v Sloveniji, s ciljem doseči visoko raven
               varstva okolja ob upoštevanju temeljnih načel varovanja in ohranjanja okolja in
               narave. Program je izhodišče za okoljsko razsežnost strategije razvoja Slovenije in
               prispeva k vključevanju okoljskih zadev v sektorske politike. Sprejeti ukrepi v
               korist varovanja in ohranjanja okolja so skladni s cilji gospodarskih in socialnih
               razsežnosti trajnostnega razvoja. Program določa tudi cilje na posameznih področjih
               za določena časovna obdobja in prednostne naloge ter ukrepe za dosego teh ciljev, ki
               temeljijo na oceni stanja okolja in prevladujočih trendov v okolju. Nacionalni
               program je pripravljen na podlagi zakona o varstvu okolja in je skladen z okoljskim
               programom evropske skupnosti, ki obravnava ključne okoljske cilje in prednostne
               naloge v Evropski uniji. Nacionalni program varstva okolja vključuje koncept
               trajnostnega razvoja, in sicer kot razvoj, ki omogoča preživetje in zagotavljanje
               potreb tudi bodočim generacijam in poleg skrbi za preprečevanje in zmanjšanje
               onesnaževanja na viru poudarja tudi manjšo in bolj smotrno rabo naravnih virov ter
               ohranjanje biotske raznovrstnosti.</p>
               <p>Na okoljskem področju so ukrepi programov usmerjeni v trajnostno in pomenijo
               organizacijo gospodarstva, infrastrukture, poselitve in načina življenja v okviru
               nosilne sposobnosti okolja in naravnih virov. Program v celoti upošteva ukrepe,
               sprejete na svetovnem vrhu o trajnostnem razvoju in teži k promociji integracije
               okoljskih vsebin in ostale sektorske politike. Minister je podal še kratko
               informacijo o načinu priprave nacionalnega programa. Mnenje je podala tudi
               zakonodajno-pravna služba državnega zbora. Mnenje je podal tudi državni svet
               Republike Slovenije, ki v svojem mnenju podpira predlog resolucije o nacionalnem
               programu varstva okolja, pri tem pa opozarja na vprašljivost opredeljevanja
               predloženega dokumenta samo za obdobje do leta 2008.</p>
               <p>Svet za varstvo okolja Republike Slovenije je ob obravnavi predloga resolucije o
               nacionalnem programu varstva okolja sprejel nekatere ugotovitve in stališča ter
               predloge za konkretne dopolnitve 1., 4. in 8. poglavja predloga omenjene resolucije.
               V okviru splošne razprave so poslanci opozorili na nekatere stvari. Iz predloženega
               dokumenta ni bilo jasno razvidno, kaj velja do leta 2008 in kateri cilji in ukrepi so
               postavljeni bolj dolgoročno, potreba po uveljavitvi socioekonomske instrumente za
               zagotavljanje ekonomsko učinkovitostjo ukrepov, o nacionalnem programu upravljanja z
               vodami bi morala vlada pripraviti samostojen dokument. To mnenje je bilo tudi podano.
               Pri urejanju voda bi morala biti poudarjena skrb za vodne bilance. Posebno skrb je
               potrebno nameniti ohranjanju vodnih količin za oskrbo s pitno vodo. Nekatera
               vodovarstvena območja so prekomerno onesnažena, pri tem je bilo opozorjeno, da se
               pitna voda še vedno uporablja kot tehnološka voda. Postavljeno je bilo tudi vprašanje
               o utemeljenosti predvidenega povečanega deleža Nature 2000 na nekaterih območjih
               glede na sedanji razmeroma velik delež teh površin. Opozorjeno je bilo tudi na
               neusklajenost prostorskih aktov na območjih Nature 2000.</p>
               <p>Ob zaključku splošne razprave je odbor za okolje sklenil, da je predlog resolucije o
               nacionalnem programu varstva okolja primeren za nadaljnjo obravnavo. Nato je odbor
               prešel na drugo obravnavo in na podlagi mnenja zakonodajno-pravne službe in nekaterih
               drugih mnenj so bili sprejeti amandmaji na nekatera poglavja. Ob upoštevanju
               sprejetih amandmajev je v skladu s prvim odstavkov 133. člena poslovnika državnega
               zbora pripravljen dopolnjeni predlog resolucije o nacionalnem programu varstva
               okolja, ki je tudi sestavni del tega poročila. Hvala lepa.</p>
            </sp>
            <sp xml:id="SDZ4-Redna-11-2005-11-24.sp195">

               <speaker>PODPREDSEDNIK SAŠO PEČE:</speaker>

               <p>Hvala, za predstavitev poročila. Sledi predstavitev stališč poslanskih skupin. Besedo
               ima predstavnik poslanske skupine Slovenske ljudske stranke poslanec Josip Bajc.
               Izvolite.</p>
            </sp>
            <sp xml:id="SDZ4-Redna-11-2005-11-24.sp196">

               <speaker>JOSIP BAJC:</speaker>

               <p>Gospod minister s sodelavci, gospod podpredsednik, kolegice in kolegi, lep
               popoldne!</p>
               <p>Za Slovensko ljudsko stranko predstavlja urejeno okolje življenjski prostor za vse na
               zemlji živeče ljudi. Pomeni predpogoj za opravljanje dela, ustvarjanje dohodka in za
               človeka dostojno življenje. Smotrna raba, predvsem pa ohranjanje okolja, mora biti
               cilj vseh naših politik. Vsak Slovenec je dolžan prispevati k temu cilju na svojem in
               sosedovem dvorišču. V skladu s tem priporočilom poslanci Slovenske ljudske stranke
               pozdravljamo resolucijo o nacionalnem programu varstva okolja, ki dejansko zajema
               tudi varstvo narave in upravljanje z vodami. V Sloveniji imamo zaenkrat še relativno
               dobro ohranjeno naravo in čisto okolje, kar je seveda izjemnega pomena za kvalitetno
               življenje v naši državi, pa tudi zaradi dejstva, da se Slovenija želi še bolj
               uveljavljati kot turistična dežela. Predlagana resolucija sledi določilom in
               usmeritvam Evropske unije. Na ta način Slovenija sledi ciljem okoljskega programa
               Evropske unije. Biološko pestra in pokrajinsko raznolika Slovenija je naša
               primerjalna prednost v okviru Evropske unije. Njen nadaljnji obstoj in razvoj je zato
               prednostno varstvena naloga vseh nas. Okolje smemo obremenjevati največ do zgornje
               meje nosilnosti in zmogljivosti, upoštevajoč tudi naravne zmožnosti okrevanja narave.
               Slovencem moramo ponuditi zdravo hrano, v čim večji možni meri ekološko pridelano in
               predelano hrano znanega izvora. Vlada je pred kratkim sprejela okvir gospodarskih
               socialnih reform za povečanje blaginje v Sloveniji. V poslanski skupini Slovenske
               ljudske stranke smo prepričani, da je potrebno zagotoviti trajnostno uravnotežen,
               sonaraven razvoj oziroma optimalne ekonomske, okoljske in socialne dejavnike
               družbenega razvoja. Ekologija postaja vedno bolj pomembno področje, saj smo se končno
               začeli zavedati oziroma ceniti zdravo življenjsko okolje. Na tem področju moramo v
               Sloveniji še marsikaj vsi skupaj postoriti. Predvsem se nam zdi pomembno
               izobraževanje in informiranje ali, če hočete, vzgoja naših državljanov, da bodo znali
               razumeti pomen in si tudi sami prizadevati za ohranjanje čistega življenjskega
               okolja. Stalna okoljska vzgoja in izobraževanje od vrtca do univerze, ter nato tudi
               skozi celo življenje, morajo temeljiti na sprotnemu informiranju in osveščanju
               državljanov. Predstavlja naj temelj za širšo uveljavitev nove okoljske etike in
               morale. Poleg tega pa je seveda potrebno določiti jasne kriterije in standarde tam,
               kjer gre za industrijsko onesnaževanje. Ta določila tudi resolucija, o kateri danes
               razpravljamo, prinašajo.</p>
               <p>Poslanci Slovenske ljudske stranke bomo resolucijo podprli v prepričanju, da
               predstavlja dobro osnovno za trajnostni razvoj in ohranitev naravnega ravnovesja v
               Sloveniji.</p>
            </sp>
            <sp xml:id="SDZ4-Redna-11-2005-11-24.sp197">

               <speaker>PODPREDSEDNIK SAŠO PEČE:</speaker>

               <p>Hvala. Sledi predstavitev stališča poslanske skupine Slovenske nacionalne stranke,
               poslanec Zmago Jelinčič Plemeniti. Izvolite.</p>
            </sp>
            <sp xml:id="SDZ4-Redna-11-2005-11-24.sp198">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsedujoči, lep pozdrav vsem skupaj, ministru in ostalim. V
               resoluciji o nacionalnem programu varstva okolja so na enem koncu zbrane lepe želje,
               za katere pa se bojim, da ne bodo prav vse izpolnjene. Dejstvo je, da če pogledamo na
               papir, je vse skupaj eno, če pogledamo v realnost, je to vse skupaj nekaj
               drugega.</p>
               <p>Pa gremo kar po vrsti. Ko govorimo o naravi in biotski raznovrstnosti, opažamo
               oziroma smo opazili, da je prejšnji minister območje Nature 2000 enostavno zmanjšal
               in zožil zaradi tega, ker je hotel postavljati vetrne centrale na enem od najbolj
               razpoznavnih delov kraške krajine na svetu, ne samo pri nas. Potem druga zadeva, ko
               govorimo o naravi in biotski raznovrstnosti, ne moremo mimo problematike
               Ljubljanskega barja. Konec koncev Ljubljansko barje je eno zasvinjano okolje,
               posejano s črnimi gradnjami, posejano s črnimi odlagališči tudi nevarnih odpadkov,
               raznih akumulatorjev, baterij in ne vem česa še vsega. Nihče se še ni tega lotil in
               navkljub temu, da smo že v prejšnjih mandatih opozarjali, da je nujno potrebno začeti
               in pripraviti zakon o Ljubljanskem barju, se to še ni zgodilo. Upam, da bo to naredil
               bodoči minister, pri tem smo mu mi pripravljeni absolutno pomagati, kajti nekaj zadev
               smo že sami pripravili.</p>
               <p>Ko govorimo o varstvu voda ne smemo pozabiti na neurejenost vodotokov, še posebej
               hudourniških vodotokov. Posledično zaradi ravnanja strug je prišlo do tega, da je
               nivo talnice rapidno upadel in v bistvu je sedaj že talnica silno ogrožena. Poleg
               tega se vse mogoče svinjarije stekajo v talnico in sčasoma postaja slovenska voda, ki
               je bila nekoč sinonim dobre vode, vedno slabša in slabša. Ravno tako je treba v
               okviru tega urediti tudi sanacijo savskega bazena. O tem je bil minister že
               seznanjen. Savski bazen ne pomeni samo sanacije tega dela v Sloveniji, ampak sanacijo
               Save do Beograda, kjer lahko Slovenija vstopi s svojim znanjem, s svojimi okvirnimi
               programi in zato dobi tudi ogromna sredstva Evropske skupnosti. Treba se je
               potruditi, strokovnjaki v Sloveniji so, treba je samo narediti, potegniti skupaj in
               začeti delati.</p>
               <p>Tretja zadeva oziroma ne smemo pozabljati tudi tistega, kar se običajno dogaja,
               izlitje kemikalij v vode, pogini rib in potem nihče ne ugotovi, kdo je izlil
               svinjarijo, kemikalijo, strup v vodo, je pa ena sama tovarna ob tisti vodi. Nihče ni
               bil še kaznovan, nobene fabrike niso še zaprli, nobenega direktorja niso obesili za
               kakšno zadevo in nikomur se ni še nič zgodilo. Narava trpi, ljudje trpijo, se
               zastrupljajo in nikomur nič.</p>
               <p>Če gremo naprej na področje hrupa, nedvomno je na področju hrupa treba urediti tudi
               vprašanje urbanizacije Republike Slovenije. Predvsem urbanizacije na področju
               železniškega prometa. Slovenija oziroma njeno glavno mesto Ljubljana je verjetno
               edina prestolnica, kjer imamo železnico speljano po vrhu. Tega v evropskih mestih ne
               poznamo in ne vidimo. Če greš v Bruselj ne veš, kje pelje železnica, sredi mesta je
               pa železniška postaja. S tem se pridobijo, prvič, ogromne površine za rast mesta,
               mestne četrti se vključijo in spojijo ena z drugo, obenem pa se železniška
               infrastruktura da pod zemljo in se s tem zmanjša hrup tako rekoč na zanemarljivo
               raven.</p>
               <p>Ravno tako bi bilo treba v zvezi s hrupom in urbanizacijo na področju cestnih oziroma
               infrastrukturnih povezav razmisliti o podzemni železnici v Ljubljani. Danes je treba
               o tem razmišljati in danes je treba delati projekte, ne pa tako kot neke bedaste
               županje, ki hočejo na novo uvajati tramvaj v Ljubljani, pa nisem čisto prepričan, če
               ne morda celo tramvaja s konjsko vprego, kajti tu je nivo njihovega razumevanja.</p>
               <p>Kar se tiče zraka. Varstvo zraka je zelo pomembna zadeva, saj emisija toplogrednih
               plinov, še posebej CO2 in tudi nekateri drugi so tu zraven, je v Sloveniji v veliki
               meri posledica tovornjakov na slovenskih cestah. Dogaja se to, da tovornjaki, da bi
               prihranili denar, ne gredo po avtocesti, ampak onesnažujejo vse okrog. Že zdavnaj smo
               v Slovenski nacionalni stranki, mislim, da trikrat že dali predlog, da naj bi se
               zakonsko opredelila zadeva, da morajo vsi tovornjaki, ki prečkajo Slovenijo, iti na
               železnico in biti z železnico prepeljani čez Slovenijo. Vendar se to ni zgodilo
               zaradi močnih tovornjakarskih lobijev, ki so na določene naslove pošiljali denar sem
               in tja.</p>
               <p>Kar se tiče odpadkov. Problematika odpadkov je grozljiva v Sloveniji. Na Koprskem je
               izginilo ogromno število azbestnih plošč, ne vem kam, nekam v zrak, zaradi tega, ker
               je neka firma te azbestne plošče zdrobila, jih pomešala med ostale gradbene odpadke
               in jih razsula naokrog. Tudi gradbeni odpadki so se nasipavali na določena mesta v
               globino dveh metrov in potem je bilo čez tisto pol metra ali pa tričetrt metra
               navadne zemlje. In seveda inšpekcijske službe, ki ne opravljajo svojega dela tako,
               kot bi morale, niso ničesar odkrile. Konec koncev je treba na inšpekcijskih službah
               doseči eno zadevo - da bodo inšpektorji iz Maribora kontrolirali problematiko na
               Koprskem, inšpektorji s Koprskega v Murski Soboti, inšpektorji iz Murske Sobote v
               Slovenj Gradcu, Slovenjgradčani v Novem mestu in Novomeščani v Mariboru. Tako bi
               prišli do tega, da ne bi bilo teh klientelnih povezav, pri katerih se ogromni denarji
               tlačijo v žepe, ogromni denarji se služijo, gre pa vse na škodo zdravja državljank in
               državljanov Republike Slovenije.</p>
               <p>Zagotovo je problematika tudi splošna urbanizacija, poselitev Republike Slovenije.
               Takšnega sračjega gnezda, kot je Republika Slovenija, če jo pogledamo iz letala, ga
               ni na svetu. Povsod drugje je to urejeno. Pri nas se zida, kjer ima kdo kakšnega
               strica, prijatelja, sorodnika ali ne vem kaj, ali pa kakšnega z odprtim žepom na
               kakšnih občinskih uradih. Zadeva je grozljiva! Grozljiva! In nič se nikomur ne zgodi.
               Hrvaška je na tem področju bistveno bolj napredna in bistveno bolj<gap n="..."/> <stage>/nerazumljivo/</stage>
               država, kajti celo tistim, ki se jih ponavadi zelo bojijo, so šli rušit stavbe.
               Rušili so pet-, šestnadstropne stavbe in je bila zadeva urejena. Pri nas ne vem, če
               se je zgodilo, mislim, da sta bila dva primera v celem mandatu gospoda Kopača, da je
               dal zrušiti neke stavbe. Vse ostalo se je dogajalo tako, da so inšpektorji pobegnili
               pred tistimi stanovalci, ki so stanovali tam notri. Kje je zdaj tu urejenost države
               in kje so urejene inšpekcijske službe? Inšpektorje, ki pa ne opravljajo svojega dela,
               pa marš na cesto! Naj gredo pa pometat po cestah, če niso sposobni za kaj drugega!
               Inšpektor mora biti tisti, ki izvaja naloge, ki jih da minister in ki jih predpišejo
               na ministrstvu, v skladu z zakoni seveda. To se ni dogajalo do danes. Ne vem zakaj,
               morda so kakšni gospodje dobivali tudi kakšne denarje v žep, za nekaj primerov tudi
               sam vem. Šlo je tudi v veliki meri za politični klientelizem, ko so nekateri
               prijateljski enako politično usmerjeni veljaki nekaterim drugim gospodom dovoljevali
               tako rekoč čisto vse. Konec koncev v te segmente sodijo tudi razni visoki policijski
               uradniki, ki bi jih bilo treba povprašati, kako je mogoče, da so ravno na tistem
               mestu gradili take hiše in kako je mogoče, da so gradili sploh take hiše, ki ne
               sodijo v noben zazidalni načrt ali v kakršnokoli drugo okolje, tako zakonsko kakor
               tudi naravno.</p>
               <p>Potrebno je pa še eno zadevo pojasniti, sonaravnostno kmetovanje. Današnji kmetijski
               programi uporabljajo strahotne količine insekticidov, pesticidov, repelentov, ne vem,
               kaj še vse. Če gledamo na obremenjenost slovenske zemlje, vidimo, da v nekaterih
               primerih presega obremenjenost vietnamskih področjih, kjer so Američani v vietnamski
               vojni metali repelente. To je grozljivo. Nekateri insekticidi so šli tudi v talnico,
               povzročajo - to bodo kolegi zdravniki dobro vedeli - povzročajo karcinom, povzročajo
               neplodnost, kar je v slovenski populaciji, mislim, da še zmeraj eden od bolečih
               sindromov.</p>
               <p>Mi bomo podprli to resolucijo. Povedal sem že enkrat, da upam, da to ne bo samo
               skupek lepih želja. Ministru predlagamo sodelovanje, vedno smo pripravljeni na
               sodelovanje in na pomoč. Imamo ogromno podatkov, upamo pa seveda, da bo minister v
               prvi vrsti spravil v red inšpekcijske službe in tiste, ki delajo, tudi nagradil,
               tiste ki pa ne delajo, pa vrgel tja, kamor sodijo, med tiste nevarne odpadke. Hvala
               lepa.</p>
            </sp>
            <sp xml:id="SDZ4-Redna-11-2005-11-24.sp199">

               <speaker>PODPREDSEDNIK SAŠO PEČE:</speaker>

               <p>Hvala. Sledi predstavitev stališča poslanske skupine DeSUS. Poslanec mag. Franc
               Žnidaršič, izvolite.</p>
            </sp>
            <sp xml:id="SDZ4-Redna-11-2005-11-24.sp200">

               <speaker>MAG. FRANC ŽNIDARŠIČ:</speaker>

               <p>Spoštovani predsedujoči, gospod minister s sodelavci, kolegice in kolegi! Nacionalni
               program varstva okolja je osnovni strateški dokument na področju varstva okolja,
               katerega cilj je splošno izboljšanje kakovosti življenja in varstva naravnih virov
               tam, kjer živimo. V ta namen program določa cilje na posameznih področjih za
               posamezna časovna obdobja in prednostne naloge ter ukrepe za doseganje teh ciljev.
               Program sloni na zakonu o varstvu okolja in je skladen z okoljskim programom Evropske
               skupnosti. Sledi pa usmeritvam trajnostnega razvoja na okoljskem področju, pri
               organizaciji gospodarstva, infrastrukture, poselitve in načina življenja v okviru
               nosilne sposobnosti okolja in naravnih virov.</p>
               <p>Načela in strateške usmeritve programa zajemajo ustrezne spodbude na različnih
               področjih okoljske politike z namenom doseganja zastavljenih ciljev z vrsto ukrepov,
               vključno z doslednim izvajanjem zakonodaje, s strateškimi usmeritvami in instrumenti.
               Ocena stanja okolja sloni na poročilu o stanju okolja v Sloveniji iz leta 2000 in
               govori o klimatskih spremembah, naravni in biotski raznovrstnosti in kakovosti
               življenja. Ugotovljeno stanje je podlaga za opredelitev ciljev in prednostnih nalog v
               glavnem četrtem poglavju na štirih področjih: podnebne spremembe, narava in biotska
               raznovrstnost, kakovost življenja in odpadki ter industrijsko onesnaževanje.
               Uresničitev teh ciljev terja neodložljive ukrepe za zmanjšanje toplogrednih plinov,
               zaščititi in ohraniti naravne sisteme, prosto živeče živalske vrste in rastline,
               prispevati k višji ravni kakovosti življenja v danem okolju, ki ne bo zdravju
               škodljivo. S spodbujanjem trajnostnega razvoja v mestih in na podeželju moramo
               zavarovati površinske in podzemne vode in zagotoviti njihovo racionalno rabo v smislu
               tega najpomembnejšega naravnega vira. Pri tem je med drugim ključnega pomena ravnanje
               z odpadki, poraba obnovljivih in neobnovljivih virov, ki omogočajo trajnostno
               proizvodnjo, potrošnjo ter rabo energije tako, da pripomorejo k zmanjševanju
               onesnaževanja okolja, ki ima limitirane zmogljivosti. Program določa tudi glavne
               akterje na področju varstva okolja, med katerimi izstopajo državna in občinska
               uprava, izvajalci državnih in občinskih gospodarskih javnih služb, varstva okolja ter
               nevladne organizacije. Določa tudi njihovo vlogo in glavne usmeritve. Usmeritve in
               prednostne naloge so opredeljene tudi na področju mednarodnih aktivnosti in pri
               uresničevanju mednarodnih pogodb in obveznosti, kar postaja pomemben del tudi naše
               zunanje politike in čezmejnega sodelovanja.</p>
               <p>Glede na povedano naša poslanska skupina meni, da je dokument z vidika vsebine in
               potrebnih ukrepov v prihodnje dober, morda preobsežen in zaradi tega nekaj slabše
               pregleden. Bil pa bi še boljši, če bi ga spremljal pregled uspehov pri izvajanju
               prvega nacionalnega programa varstva okolja, na eni, in pregled ter analiza
               neuresničenih ciljev in napak v preteklem obdobju.</p>
               <p>Na koncu naša poslanska skupina meni, da je naša država na področju varstva okolja
               zelo dobra na deklerativni oziroma formalni ravni glede pravne ureditve. Manjkajo pa
               nam nekateri izvedbeni dokumenti in rezultati na nižjih ravneh, saj je to mogoče
               razbrati iz poročila za prvo obdobje, kjer so ostale nerealizirane številne
               prednostne naloge, kot so: prevelika poraba energije, zmanjševanje kmetijskih
               površin, onesnaženost podtalnice, naraščanje toplogrednih plinov, tovornega prometa,
               nezmanjšanje emisij CO2, naraščanje hrupa in še kaj. Kljub vsemu smo v poslanski
               skupini Demokratične stranke upokojencev pripravljeni z veseljem podpreti to
               resolucijo, od katere si moramo mnogo obetati in tudi zanjo in za njeno uresničevanje
               marsikaj postoriti. Hvala lepa.</p>
            </sp>
            <sp xml:id="SDZ4-Redna-11-2005-11-24.sp201">

               <speaker>PODPREDSEDNIK SAŠO PEČE:</speaker>

               <p>Hvala vam. Sledi predstavitev stališča poslanske skupine Slovenske demokratske
               stranke. Poslanec Danijel Krivec, izvolite.</p>
            </sp>
            <sp xml:id="SDZ4-Redna-11-2005-11-24.sp202">

               <speaker>DANIJEL KRIVEC:</speaker>

               <p>Predsedujoči, spoštovani minister s sodelavci, kolegice in kolegi! Varstvo okolja ima
               v Sloveniji vsekakor spoštovanja vredno tradicijo, kar se kaže tudi v našem
               ohranjenem okolju. Temelji na sistematičnem proučevanju narave s spremljanjem pojavov
               v okolju in urejanju v dejavnosti, od izobraževanja in varovanja naravne in kulturne
               dediščine, do tehnoloških procesov in ravnanja z odpadki. V drugi polovici 20.
               stoletja pa sta dva razvojna procesa, industrializacija in urbanizacija, tako hitro
               in učinkovito napredovala, da skrb za naravo in za varstvo obdelovalnih tal ni bila
               dovolj učinkovito sito pri posegih v naravo in urejanje človekovega okolja. Po eni
               strani se Slovenija ponaša z lepoto ter biotsko in pokrajinsko zelo pestro in
               ohranjeno naravo, po drugi pa so nekatera gosteje naseljena območja prizadeta zaradi
               onesnaževanja tal, zraka in vodovja ter neurejenega ravnanja z odpadki. To vsekakor
               vpliva tudi na življenje prebivalcev.</p>
               <p>Nacionalni program varstva okolja je zato osnovni strateški dokument na področju
               varstva okolja, katerega cilj je splošno izboljšanje okolja in kakovosti življenja
               ter varstvo naravnih virov. Osnovni cilji programa varstva okolja so: Drugič.
               Poudariti podnebne spremembe kot pomemben izziv v naslednjih letih in zmanjšati
               emisije toplogrednih plinov ter tako prispevati k dolgoročnemu cilju stabilizacije
               koncentracije toplogrednih plinov v ozračju, kakor tudi zmanjšati emisije snovi, ki
               povzročajo tanjšanje ozonskega plašča.</p>
               <p>Drugič. Zaščiti in ohraniti naravne sisteme, habitate, prostoživeče živalske in
               rastlinske vrste, s ciljem ustaviti izgubo biotske raznovrstnosti, genske pestrosti
               in nadaljnje degradacije tal.</p>
               <p>Tretjič. Prispevati k visoki ravni kakovosti življenja, socialni blaginji državljanov
               z zagotavljanjem okolja, v katerem raven onesnaženosti ne učinkuje škodljivo na
               zdravje ljudi in okolje s spodbujanjem trajnostnega razvoja v mestih.</p>
               <p>Četrtič. Ravnanje z odpadki in poraba obnovljivih in neobnovljivih naravnih virov, ki
               omogočajo trajnostno proizvodnjo in potrošnjo, pripomorejo k zmanjšanju onesnaženja
               okolja in porabe energije, tako da ne preseže nosilne zmogljivosti okolja.
               Naraščajoča kriza okolja po vsem svetu spreminja tako družbene vrednote kot vedenje
               ljudi, zato spodbuja raziskave o ogroženosti okolja in razvoj novih tehnologij.</p>
               <p>Slovenci pri varstvu okolja vsekakor ne smemo zaostajati, zato v naši poslanski
               skupini resolucijo o nacionalnem programu varstva okolja podpiramo.</p>
            </sp>
            <sp xml:id="SDZ4-Redna-11-2005-11-24.sp203">

               <speaker>PODPREDSEDNIK SAŠO PEČE:</speaker>

               <p>Hvala. Sledi predstavitev stališča poslanske skupine Socialnih demokratov. Poslanec
               Janko Veber, izvolite.</p>
            </sp>
            <sp xml:id="SDZ4-Redna-11-2005-11-24.sp204">

               <speaker>JANKO VEBER:</speaker>

               <p>Hvala za besedo. In še enkrat lep pozdrav vsem. Resolucija o nacionalnem programu
               varstva okolja vsebuje še druge nacionalne programe: varstvo narave in upravljanja z
               vodami. Menimo, da je to nesprejemljivo, saj je vsak posamezni nacionalni program
               tako pomemben in tako obsežen, da bi ga bilo potrebno posebej sprejemati in zato
               seveda pripraviti posebno gradivo, ki bi bilo bistveno kvalitetnejše od tega, kar je
               danes zapisano v resoluciji o nacionalnem programu varstva okolja. Socialni demokrati
               se strinjamo, da je potrebno vključevati okoljske zahteve v vse politike in
               dejavnosti. Država, regije in občine morajo pri sprejemanju politik, strategij,
               programov, planov, načrtov spodbujati takšen gospodarski in socialni razvoj družbe,
               ki pri zadovoljevanju potreb sedanje generacije omogoča ohranjanje okolja.
               Predlagatelj je sicer v resolucijo zapisal, da se upoštevajo tudi enake možnosti
               zadovoljevanja potreb prihodnjih generacij. Tukaj se nam postavlja vprašanje, kdo med
               nami ve, kako bo razmišljala prihodnja generacija in kakšne potrebe bo imela. Mislim,
               da so redki, ki bi lahko ocenili te potrebe. Vendar menimo, da je eden izmed
               instrumentov integracije okoljskih vsebin v sektorske politike izvajanje celovite
               presoje vplivov na okolje. Celovita presoja vplivov na okolje se izvaja za vse tiste
               plane, programe, politike, ki imajo pomemben vpliv na okolje. Med nje pa vsekakor
               sodijo vsi plani, v katerih so predvideni projekti, za katere se zahteva presoja
               vplivov na okolje. Denimo plani na območjih Nature 2000, prostorski akti in različni
               sektorski programi tako na lokalni, regionalni kot tudi na državni ravni. Z izdelavo
               celovitih presoj vplivov na okolje se v celoti uveljavljajo vsa temeljna načela
               politike, varstva okolja, kot so načelo celovitosti, preventive, previdnosti,
               sodelovanja strokovne in splošne javnosti, dopustnost posegov, načelo trajnostnega
               razvoja. Žal celovito presojo vplivov na okolje v resoluciji zasledimo samo v
               poglavju dve: Načela in strateške usmeritve. Če pogledamo samo tabelo, v kateri je
               navedeno spremljanje izvajanja ukrepov in doseganja ciljev po področjih, pa o
               celoviti presoji vplivov na okolje pravzaprav ni zaslediti niti kančka. To pomeni, da
               na tej točki obravnavana resolucija o nacionalnem programu varstva okolja lahko zapre
               svojo razpravo in pravzaprav zaključimo vsebinsko razpravo, saj manjka ključni
               element, ki med seboj uskladi vse sektorje oziroma razmišljanja v prostoru na način,
               da vemo, s čim razpolagamo in o čem naj bi odločali. Toda vseeno želimo v
               nadaljevanju razprave opozoriti, da že omenjena pomanjkljivost, ko nacionalni program
               varstva okolja govori o rabi in namenu celovite presoje vpliva na okolje, v praksi pa
               se postopa povsem drugače. Celovita presoja vplivov na okolje se v praksi uporablja
               na ravni izvedbenih prostorskih aktov, to je državnih in občinskih lokacijskih
               načrtov, kar je povsem nekaj drugega, kot je zapisano v osnovnih načelih te
               resolucije. Naslednje lahko ugotovimo, da v resoluciji ni predvidenega tveganja v
               zvezi z industrijskimi nesrečami. Nacionalni program varstva okolja ne pove, kako se
               bodo reševala vprašanja in problemi prostorskega planiranja, vezana na te probleme.
               Problem je podoben kot pri ogroženih območjih z naravnimi nesrečami, predvsem če
               govorimo o območjih, ki so v poplavnem območju, ki so včasih tudi poseljena na črno.
               Reševanje poteka zgolj samo z izplačevanjem odškodnin in kompenzacij. Povsem odprta
               pa ostaja politika zavarovanj, financiranja zaščitnih ukrepov, preseljevanja in
               podobno. Zaradi navedene pomanjkljivosti v resoluciji ni govora tudi o tem, kaj
               pomeni poseg v degradirano območje in kaj v ohranjeno območje ter zakaj naj bi
               pravzaprav nekdo sploh imel interes, da živi in ustvarja v ohranjenem območju. Zato
               sem nam postavlja vprašanje, kako si predlagatelj predstavlja vzdržen prostorski
               razvoj na ohranjenih območjih, kjer se predvidevajo v resoluciji zgolj še večji
               zaščitni ukrepi, kot so v veljavi že danes. Resolucija govori tudi o okoljskih
               tehnologijah. Okoljske tehnologije so tehnologije, katerih uporaba je okolju manj
               škodljiva. To so torej tehnologije, ki varujejo okolje, ga manj onesnažujejo,
               zagotavljajo trajnostno rabo naravnih virov, omogočajo boljše recikliranje odpadkov
               in proizvodov. Z vidika gospodarstva so pomembne zato, ker znižujejo porabo energije
               in drugih naravnih virov, z vidika okolja pa predvsem zato, ker zmanjšujejo emisije.
               Glede na to, se morajo uveljaviti v vseh gospodarskih dejavnostih. Ko smo prebirali
               vsebino resolucije, smo seveda zasledili tudi na tem področju pomanjkljivost, zato
               predlagamo, da se okoljske tehnologije prednostno umeščajo v območjih, pomembnih za
               ohranjanje biotske raznovrstnosti. Takšna območja so v Sloveniji opredeljena na
               Kočevskem, dolina Kolpe, Notranjska, Kras, Ljubljansko barje, Pohorje. Skratka,
               območja, ki so vsaj po vseh dokumentih, ko govorijo o biotski raznovrstnosti, izjemno
               pomembna za ohranjanje te naravne danosti. Toda pri ukrepih ne zasledimo, da bi
               resolucija sledila tej pomembni naravni danosti.</p>
               <p>Takšno razmišljanje, lahko rečemo, je tudi v nasprotju z Lizbonsko strategijo, ki
               predvideva v svojem programu za uvajanje in spodbujanje okoljskih tehnologij,
               prioritetno upoštevanje območij, kjer je ohranjena narava in biotska raznovrstnost.
               Tukaj se torej kaže pomanjkljivost, da ni izdelanih celovitih presoj vplivov na
               okolje, saj resolucija predvideva sredstva za odpravljanje stanj v degradiranih
               območjih, za ohranjena območja pa predvideva zgolj odškodnine za lastnike kmetijskih
               zemljišč, za lastnike gozdov, ni pa za zaslediti niti besede o tem, kaj z
               gospodarstvom v ohranjenih območjih, ki bo na teh območjih moralo imeti olajšave za
               čim prejšnjo uvedbo okoljskih tehnologij. O tem resolucija ne govori. Resolucija tudi
               ne govori o prebivalcih na ohranjenih območjih, ki bi jim bilo potrebno ob ustrezni
               okoljskih tehnologiji v gospodarstvu omogočati tudi čim boljše pogoje za
               izobraževanje, da bodo lahko sledili vsem tistim ukrepom, ki pripomorejo k temu, da
               ohranjamo naravo. Če k temu dodamo še dejstvo, da proračun za leto 2006 in 2007
               zmanjšuje sredstva ali pa zgolj ohranja na višini sredstev iz leta 2005, torej
               sredstva, ki se namenjajo za obnovljive vire energije in da ne predvideva sredstev za
               presojo vplivov na okolje, predvsem pri mnogih prostorskih planih oziroma aktih, ki
               jih bodo morale lokalne skupnosti sprejeti zaradi nove zakonodaje in da ne zasledimo,
               kaj storiti v primeru, če ne bo rešeno vprašanje kam z odpadki po letu 2008, ko se
               nekatere komunalne deponije zaprejo.</p>
               <p>Teh konkretnih odgovorov v resoluciji ne zasledimo, zato se v poslanski skupini
               Socialnih demokratov bojimo, da bomo sprejemali resolucijo zaradi resolucije. Hvala.
            </p>
            </sp>
            <sp xml:id="SDZ4-Redna-11-2005-11-24.sp205">

               <speaker>PODPREDSEDNIK SAŠO PEČE:</speaker>

               <p>Hvala. Sledi predstavitev stališča poslanske skupine Nove Slovenije. Poslanec Drago
               Koren, izvolite.</p>
            </sp>
            <sp xml:id="SDZ4-Redna-11-2005-11-24.sp206">

               <speaker>DRAGO KOREN:</speaker>

               <p>Hvala, predsedujoči. Lep pozdrav gospodu ministru s sodelavci, poslankam in
               poslancem. V poslanski skupini Nove Slovenije - krščanske ljudske stranke smo s
               predlogom resolucije o nacionalnem programu varstva okolja zadovoljni. Resolucija
               vsebuje program, ki naj bi veljal za daljše obdobje, tam od leta 2008 do 2013. V Novi
               Sloveniji upamo in želimo, da resolucija o nacionalnem programu varstva okolja ne bo
               le mrtva črka na papirju, ampak da se bo ves čas odgovorno izvajala, pa tudi
               prilagajala in dopolnjevala. Menimo, da so v predlagani resoluciji tako cilji kot
               operativni programi ukrepov za uresničevanje teh ciljev ustrezno opredeljeni.
               Predlagamo pa, da na ministrstvu za okolje in prostor vseskozi budno spremljajo
               uresničevanje tega programa. Pa ne samo to. Ves čas naj dopolnjujejo zastavljeni
               program in tudi iščejo nove rešitve za uresničevanje le-tega. V Novi Slovenije
               iskreno želimo, da pride v Sloveniji do dejanskega izboljšanja okolja in kakovosti
               življenja. Pri tem je še posebej pomembno tudi varstvo naravnih virov, ki jih
               Slovenija ima. Zavedamo se pomena čistega in zdravega okolja. Opažamo, da je tega
               zavedanja pri vseh subjektih v Sloveniji v zadnjem času vedno več. A kljub temu se
               moramo še posebej truditi za korektno obveščanje in osveščanje širše javnosti, ki je
               zelo pomembna za dvig stopnje okoljske zavesti in povečanje znanj o okoljski
               problematiki. V resoluciji bi bilo potrebno okoljski vzgoji in izobraževanju nameniti
               še več pozornosti, saj to predstavlja enega izmed temeljnih ukrepov za doseganje
               ciljev nacionalnega programa varstva okolja. Mi bi želeli, da bi se dodatne okoljske
               vsebine pripravile in integrirale v naravoslovne in družboslovne vsebine
               izobraževanja, in to na vseh stopnjah izobraževalnega sistema.</p>
               <p>Mladim je potrebno približati sistem vrednot na področju ohranjanja naravnega okolja
               in tako vplivati na spreminjanje družbenih navad in okolju bolj prijaznega načina
               življenja. Slovenija je del Evrope. Evropa pa je del globalnega sveta, kjer pritiski
               na okolje ne poznajo meja. Evropska unija spodbuja vključevanje zahtev varstva okolja
               v vse politike skupnosti in tudi zaradi tega postaja evropsko gospodarstvo
               nekonkurenčno. Na drugi strani pa države z nespoštovanjem konvencij s področja
               varstva okolja, kot na primer kjotskega protokola, ohranjajo gospodarsko prednost,
               istočasno pa onemogočajo zmanjševanje negativnih vplivov na okolje. To se še posebej
               kaže na področju onesnaževanja zraka, kjer zrak pač ne pozna meja. Poleg industrije
               je prav gotovo promet tisti največji onesnaževalec zraka. Nenehno naraščanje prometa
               v mestih in tovornega prometa na cestah zahteva ukrepe, ki bodo pripomogli k
               zmanjšanju emisij iz prometa. S preusmeritvijo tovornega prometa na železnice bi se
               stanje močno izboljšalo, a vsi vemo, da se tukaj stvari ne morejo in ne morejo
               premakniti v pravo smer.</p>
               <p>Poleg zraka se nam zdi zelo pomembno področje voda. Slovenija ima to srečo, da ima še
               vedno dovolj čiste in kvalitetne vode. A to dejstvo nas ne sme uspavati, ampak nam
               nalaga še večjo odgovornost, da takšno stanje ohranimo tudi našim potomcem. Zato je
               zelo pomemben nacionalni program upravljanja z vodami, pa varstvo, raba in urejanje
               voda. Vsem prebivalcem Slovenije moramo najprej zagotoviti pitno vodo, potem pa
               moramo poskrbeti tudi za odvajanje in čiščenje odpadne vode. Ob tem pa se moramo
               zavedati, da teh dobrin ne moremo imeti zastonj in jih pač moramo tudi plačati.</p>
               <p>Na koncu se želim dotakniti še področja elektromagnetnih sevanj. To področje varstva
               narave, predvsem pa ljudi, je dokaj novo, čeprav elektromagnetna sevanja obstajajo
               ves čas.</p>
               <p>Upravičeno se v javnosti širi zaskrbljenost, da izpostavljenost elektromagnetnim
               sevanjem povzroča različne vplive na zdravje, saj je intenziteta umetno ustvarjenih
               sevanj močno narasla in se znanstveno-tehnološka revolucija nezadržno nadaljuje. Ob
               tem se nam zdi zelo pomembno, da je treba paziti na postavitev raznih antenskih
               postaj, da le-te ne bodo v neposredni bližini intenzivne poselitve, še posebej pa ne
               v bližini šol ali vrtcev.</p>
               <p>V poslanski skupini Nove Slovenije-Krščanske ljudske stranke menimo, da je resolucija
               o nacionalnem programu varstva okolja dobra in jo bomo podprli. Je pa res, da se
               bojimo, ali se bo vse to, kar je napisano v tej resoluciji, dejansko tudi izvajalo.
               Hvala lepa.</p>
            </sp>
            <sp xml:id="SDZ4-Redna-11-2005-11-24.sp207">

               <speaker>PODPREDSEDNIK SAŠO PEČE:</speaker>

               <p>Hvala vam. Sledi predstavitev stališča poslanskega kluba Liberalne demokracije
               Slovenije. Dr. Pavel Gantar, izvolite.</p>
            </sp>
            <sp xml:id="SDZ4-Redna-11-2005-11-24.sp208">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Spoštovani gospod minister s sodelavkami in
               sodelavci, spoštovane poslanke in poslanci! Poslanski klub LDS bo podprl predlog
               resolucije o nacionalnem programu varstva okolja. Sodimo, da je to v osnovi dober in
               sprejemljiv dokument in pravzaprav nadaljuje s tradicijo okoljskega programiranja in
               načrtovanja v Republiki Sloveniji. V vsebinskem smislu se tudi opira na 6. okoljski
               akcijski program Evropske unije, čeprav bi bilo po našem mnenju mogoče bolje, če bi
               mu še bolj natančno in podrobno sledil. Ob pohvali za solidno izdelan dokument pa naj
               le opozorim na nekatere pomanjkljivosti, ki utegnejo slabo vplivati na učinkovitost
               okoljske politike v Sloveniji.</p>
               <p>Najprej naj opozorim na to, da je prvotni nacionalni program varstva okolja oziroma
               resolucija zajemala terminsko obdobje do leta 2008, čeprav so nekateri programi
               opredeljeni z daljšim časovnim obdobjem. Na to je opozorila tudi pravna služba. Z
               amandmajem je bilo to določilo v resoluciji popravljeno, vendar pa se zaradi tega ni
               v ničemer spremenilo samo besedilo nacionalnega programa varstva okolja, kar lahko
               implicira, da so sedaj cilji raztegnjeni od leta 2008 na 2012 in s tem je tudi, če
               smem tako reči, sam program do določene mere razvodenel.</p>
               <p>Nacionalni program varstva okolja oziroma resolucija v veliki meri povzema delne
               strategije, kot je strategija biodiverzitete, potem povzema operativne programe, ki
               so pripravljeni za izvajanje posameznih direktiv. Te delne strategije in operativni
               programi imajo tudi, razumljivo, različna časovna obdobja, celo do 2015, zato
               delujejo na različnih ravneh, hkrati pa povzemanje teh ciljev in ukrepov po
               nepotrebnem obremenjuje dokument. Predlog v delu, ki je namenjen vodam, očitno
               nadomešča, kot je bilo že rečeno, nacionalni program upravljanja z vodami. To pa se
               nam zdi zelo vprašljivo in tega ne podpiramo. Skratka, menimo, da so vode tako
               pomemben naravni vir, tako pomemben element našega življenjskega okolja, da bi rabile
               poseben nacionalni program upravljanja oziroma gospodarjenja z vodami. Še posebej,
               ker je pri naštevanju osnovnih ciljev predlog, ki ga je poslala vlada v državni zbor,
               zanemaril problematiko voda. Zato smo predlagali, da se izboljšanje stanje voda
               postavi kot posebna alineja med osnovnimi cilji, kar na odboru kot posebna alineja ni
               bilo sprejeto, pač pa je odbor sprejel dopolnilo tretje alineje, da je treba,
               citiram: <q>"Še posebej zagotoviti ukrepe za predstavitev dobrega stanja površinskih in
               podzemnih voda za trajnostno ravnanje in opravljanje z vodami, ki vključuje skrb za
               vodne bilance in za smotrno uporabo vode kot naravnega vira."</q> Sodimo, da je takšna
               kompromisna rešitev še dovolj dobra, da jo lahko podpremo, saj je problematika voda
               vendarle uvrščena med osnovne cilje nacionalnega programa varstva okolja, še posebej,
               ker predlagatelj meni, da NPVO oziroma resolucija hkrati tudi pomeni nacionalni
               program upravljanja z vodami. V predlogu resolucije smo opozorili, je izrazito
               podcenjeno vprašanje okoljske učinkovitosti. To je veliko vprašanje, ki se je
               pojavilo potem, ko smo morali ugotoviti, da je peti okoljski akcijski program
               Evropske unije bil zelo dobro zasnovan, bil zelo lep dokument, vendar slabo izveden
               in učinkovitost okoljske politike ni bila ravno zgledna. Vprašanju, koliko virov, ki
               jih lahko merimo med drugim tudi v denarju ali v drugih elementih, moramo uporabiti,
               da zmanjšamo raven obremenjevanja okolja za določeno mersko enoto. Le tako, če bi
               primerjali, koliko vložkov moramo dati, da zmanjšamo obremenjevanje za določeno
               mersko enoto, bi lahko ugotovili, ali je ta naša okoljska politika učinkovita. Lahko
               bi preprečili kakšne velike investicije ukrepi, ki pa v resnici neznantno
               izboljšujejo stanje okolja in bi vire preusmerili v ukrepe, kjer lahko dosežemo
               bistveno večje izboljšave. Resolucija v zadnjem delu obravnava tudi vlogo posameznih
               akterjev na področju okoljske politike, med njimi tudi državo. Menimo, da bi prav ta
               vloga države morala biti bolj natančno opredeljena in diferencirana, kakšna je vloga
               države pri oblikovanju politik, kakšna pri izvajanju politik in pri nadzoru in
               preverjanju uresničevanja ciljev. To velja tudi za lokalno skupnost. Na ta način bi
               lahko bolj porazdelili odgovornost in tudi pristojnosti med posameznimi elementi
               državne uprave in lokalnih skupnosti.</p>
               <p>Na matičnem odboru smo poslanci LDS poleg dopolnitve osnovnih ciljev, ki je bila, kot
               rečeno, sprejeta, predlagali še nekaj redakcijskih dopolnil, ki so bila sprejeta in
               se tudi že nahajajo v čistopisu predloga resolucije.</p>
               <p>Naj na koncu poudarim in pohvalim to, da dokument poudarja poseben pomen okoljskih
               informacij, dostopa do informacij javnega značaja na področju okolja, in da to
               tematiko, in to je pravilno, razširi tudi na problematiko parcipacij oziroma
               sodelovanja prebivalcev pri oblikovanju okoljskih politik in reševanju okoljskih
               problemov. Ta usmeritev se zdi primerna in koristna in bo v prihodnosti igrala
               pomembno vlogo pri mediiranju in reševanju okoljskih problemov.</p>
               <p>Naj torej zaključim, da kljub nekaterim pomanjkljivostim, ki so po mojem mnenju
               resne, in tudi ob določenih konceptualnih razhajanjih, ali Slovenija potrebuje ali ne
               nacionalni program upravljanja z vodami - v LDS menimo, da - je to vendarle dokument,
               ki ga je vredno podpreti in bo tudi v prihodnjih letih še predmet tudi spreminjanja
               in dopolnjevanja. Hvala lepa.</p>
            </sp>
            <sp xml:id="SDZ4-Redna-11-2005-11-24.sp209">

               <speaker>PODPREDSEDNIK SAŠO PEČE:</speaker>

               <p>Hvala vam. Končali smo s predstavitvijo stališč poslanskih skupin. Prehajamo na
               razpravo poslank in poslancev. Prvi ima besedo poslanec Aurelio Juri.</p>
            </sp>
            <sp xml:id="SDZ4-Redna-11-2005-11-24.sp210">

               <speaker>AURELIO JURI:</speaker>

               <p>Hvala, podpredsednik. Jaz bom zelo kratek, zelo konkreten in bom postavil nekaj
               vprašanj ministru v zvezi s problematiko vode. Mi je všeč, da govorimo seveda o
               ekonomski ceni vode, pa veste, da v Sloveniji imamo situacije, ki izkazujejo velike
               razlike v ceni, ki jo plačujejo porabniki. Prihajam z območja, ki verjetno ima
               najdražjo vodo v Sloveniji za gospodinjstvo, baje je 10-krat dražja zaradi vseh
               prispevkov, ki spremljajo ceno vode, od Tržiča, pa nikoli nihče ni dokazal, da je to
               krivda pač lokalne skupnosti. Okoliščine so take, vemo, da je obalno območje
               deficitarno, kar se vode tiče, da je bilo treba v preteklosti veliko investirati. Ko
               govorimo o ekonomski ceni vode, me zanima, s kakšnimi ukrepi bi lahko država
               prispevala k temu, da poenotimo ceno vode kot ceno neke dobrine, do katere imamo
               enako pravico in seveda enake dolžnosti.</p>
               <p>Drugo vprašanje se tiče zaščite morskega prostora. Napovedali ste, na neko moje
               prejšnje vprašanje glede ekološke cone, nabavo ustreznega plovila, ustreznih
               sredstev, zato me zanima tudi ta skrb, ta nadzor morskega in obmorskega prostora, ali
               bo sledil ideji, ki jo razvijamo že dalj časa in vlada se je v prejšnjem mandatu že
               do tega opredelila, in sicer o neki službi, ki bo integrirala z drugimi službami, ki
               opravljajo naloge na območju morja. Mislim na idejo obalne straže. Ali je tukaj
               ministrstvo za okolje in prostor aktivno pri pripravi tega oziroma pri nadaljevanju
               realizacije tega projekta? Sam menim, da je od njegove realizacije zelo odvisno,
               kakšna bo kakovost ukrepanja in nadzorovanja morja. Sicer nimam velikih pripomb na
               sam dokument, osnovne je podal že kolega Veber. Težko mu je oporekati, ampak da ne bi
               bila resolucija sama sebi namen, pričakujemo tudi ustrezne konkretne ukrepe. Hvala.
            </p>
            </sp>
            <sp xml:id="SDZ4-Redna-11-2005-11-24.sp211">

               <speaker>PODPREDSEDNIK SAŠO PEČE:</speaker>

               <p>Hvala. K razpravi je prijavljena poslanka Marjetka Uhan.</p>
            </sp>
            <sp xml:id="SDZ4-Redna-11-2005-11-24.sp212">

               <speaker>MARJETKA UHAN:</speaker>

               <p>Hvala lepa za besedo, lepo pozdravljeni vsi skupaj. V resoluciji o nacionalnem
               programu varstva okolja se vidi težnja po trajnostnem razvoju in skrbi za zapuščino,
               ki jo bomo zapustili naslednikom, svojim rodovom.</p>
               <p>To pa bomo zagotovili s smotrno uporabo naravnih kot tudi drugih virov, ki so nam na
               razpolago, med drugim tudi pamet, sicer to ne piše v resoluciji. Znanost je danes
               tako napredovala, da se je govorilo o kloniranem človeku. Ali se je deklica rodila
               ali ne, to ni več vprašanje, to je sposobnost in drznost znanstvenikov, ki ne
               razmišljajo o tem, kam bo pripeljalo človeško vrsto in ves živi svet, ki si ga je
               človeštvo podredilo.</p>
               <p>Sicer sem se malo oddaljila od teme, vendar sem pri tem mislila na eno izmed
               občutljivih tem v kmetijstvu, pa tudi teme, ki se tiče potrošniške družbe, to so
               gensko spremenljivi organizmi in hrana. Gensko spremenljivi organizmi so tu, so
               dejstvo, rastline in hrana s spremenjenimi geni so na trgu. Koliko so pod kontrolo v
               proizvodnji, je vprašanje. V resoluciji piše, da so zaenkrat gensko spremenjeni
               organizmi v zaprtih krogih znanstvenih institucij in da se razmišlja o izpustu v
               okolje, o tem bo treba verjetno še reči kakšno besedo, preden se bo tudi pri nas
               sprejemala uredba ali direktiva. Po drugi strani pa govorimo o avtohtoni biotski
               raznovrstnosti, o naturi, ki je presegla in omejila preko 35% slovenskega ozemlja,
               kar je več kot v katerikoli evropski državi. Celo za cilj smo zapisali, da si želimo
               imeti leta 2008 vsaj eno tretjino slovenskega kmetijstva oziroma kmetov, ki bi
               kmetovali na ekološki način. Jaz upam, da ne zamenjujemo ekološkega kmetovanja z
               opuščanjem kmetovanja in da se ne motimo pri tem, da ekološko kmetovanje ni
               prepuščeno samo sebi, kajti izumira rod slovenskih kmetov, ki je kmetoval iz potrebe
               in ljubezni, iz tradicije in zavesti, da mora biti zemlja obdelana. V resoluciji je
               zapisano, da želimo ohraniti sedanji stalež kmetijskih površin obdelanih. Veseli me,
               da je veliko bilo že vloženega in se tudi razmišlja o izobraževanju uporabnikov
               pesticidov, gnojil, žalosti me pa, da je veliko manj narejenega na izobraževanju
               ostalih onesnaževalcev okolja. Spomnila sem se tistega onesnaževanja iz Kidričevega,
               kjer so morali kmetje dlje časa prositi pristojne institucije, da so sploh ukrepale,
               da so sploh priznale, da v tistem okolju nekaj smrdi. Industrija, raznovrstna,
               gradbeništvo, zdravstvo, avtomobilizem, potrošniške navade in razvade so tiste, ki
               kopljejo jamo nam vsem. Prihajam s kmetov. Pravijo, da voda iz vodnjaka ni užitna, da
               iz pipe smrdi. Julijana, Oda, Zala in, ne vem, kaj še so verjetno manj oporečne. Toda
               te so v plastenki. Za tisti požirek vode pa je potrebna plastenka, za vsak kozarec
               vode nova. Mislim, da je to problem današnje potrošnje in okolja. Plastenka, ne voda.
               Visok standard je žal tudi obremenjujoč za okolje, predvsem osveščanje, izobraževanje
               vseh ljudi in na vseh nivojih. Vseživljenjsko učenje pri zibelki, ne šele v tretjem
               življenjskem obdobju, bo lahko prispevalo k ohranitvi in trajnostnemu razvoju.</p>
               <p>Podpiram resolucijo o nacionalnem programu okolja. Hvala.</p>
            </sp>
            <sp xml:id="SDZ4-Redna-11-2005-11-24.sp213">

               <speaker>PODPREDSEDNIK SAŠO PEČE:</speaker>

               <p>Hvala za vaš razmislek. Besedo ima poslanski kolega Kristjan Janc. Na vrsti je
               poslanski kolega Boštjan Zagorac. Izvolite.</p>
            </sp>
            <sp xml:id="SDZ4-Redna-11-2005-11-24.sp214">

               <speaker>BOŠTJAN ZAGORAC:</speaker>

               <p>Hvala za besedo, predsedujoči. Spoštovani prisotni! Varovanje okolja je sigurno
               pomemben segment v naši družbi in težko je nasprotovati gradivu, kot ga imamo pred
               seboj. Težko je danes <q>"stisniti proti"</q>, ko govorimo o nacionalnem programu varovanja
               okolja, ampak vendar se bojim, da ni nacionalni program, kot ga imamo pred seboj,
               samo črka na papirju. V razmislek vladi Republike Slovenije, pristojnemu ministru in
               njegovim sodelavcem mogoče dva primera.</p>
               <p>Prvi primer je vsekakor pesniško odlagališče odpadnega olja, odpadnih naftnih
               derivatov, za katerega vemo, da je bil objavljen razpis, kdo bo saniral to
               odlagališče. Izbran je bil tudi, bom reke, izvajalec, ampak izvajalec je, po mojem
               prepričanju oziroma po mojem vedenju, spremenil način reševanje tega problema, in
               sicer tako, da naj bi iz tega odlagališča olje počrpal oziroma odpadne snovi izčrpal,
               jih odpeljal do bližnje peniške železniške postaje in potem naprej v Nemčijo. Veste,
               odvoz teh stvari do železniške postaje pomeni krepko, krepko grožnjo varovanju okolja
               in odvoz v Nemčijo in uničenje teh odpadnih stvari v Nemčiji dodaten strošek. Vemo,
               da smo imeli tudi slovenskega, bom rekel, našega štajerskega ponudnika, ki bi odpadke
               razgradil na odlagališčem samem.</p>
               <p>Moj poslanski kolega Zmago Jelinčič je že omenil onesnaženje zraka. V Slovenski
               nacionalni strani smo ničkolikokrat predlagali, da naj se tovornjaki enostavno
               spravijo na železnice in s tem bomo tako rekoč, kot govori pregovor, ubili dve muhi
               na en mah. Prvič bomo uredili varstvo okolja in prispevali nekaj proti onesnaženju
               zraka, drugič pa razbremenili promet vseh tistih, ki se iz prekmurskega in
               štajerskega konca vozimo v Ljubljano v službo.</p>
               <p>In tretji primer, ki je za mene najbolj, bom rekel, pereč, je vsekakor odlagališče
               odpadkov v Mariboru. Vemo, da v Mariboru, kar se tiče odlaganja odpadkov, nimamo
               rešenega problema. Imamo začasno odlagališče, ki bo polno, mislim, da v naslednjih 6
               mesecih, za novo odlagališče pa enostavno občina - in prej je nekdo govoril o
               sodelovanju med državo in lokalno skupnostjo - enostavno nima dovolj sredstev. V ta
               proračun, da ne bi umaknili postavke iz občinskega proračuna, je občina namenila 1
               slovenski tolar. Ne vem, zakaj 1 slovenski tolar, ampak verjetno zato, da je postavka
               ostala v proračunu. Maribor je drugo največje slovensko mesto in če si kdo zasluži
               urejeno ureditev za odlaganje odpadkov, je to vsekakor Maribor.</p>
               <p>V Slovenski nacionalni stranki smo si že v prejšnjem mandatu prizadevali, da bi
               nekako uredili odlagališče odpadkov v Mariboru s pomočjo evropskih sredstev. In tudi,
               pa bom operiral z imeni, dr. Genorio je bil tisti, ki nam je ponudil program, kako
               izvesti, kako pridobiti evropska sredstva, da bomo lahko v Mariboru imeli odlagališče
               odpadkov, ga sfinancirali z denarjem iz tujine, z nepovratnimi sredstvi. In tukaj
               očitek vam, gospod generalni sekretar, gospod Tavzes. Vi ste bili takrat tisti, ki
               ste preprečili izvedbo tega. Vi ste bili tisti, ki ste ta program pridobivanja
               evropskih sredstev umaknili. In od tu moja bojazen, da je ta nacionalni program, ki
               ga imamo danes pred seboj, samo črka na papirju. Hvala.</p>
            </sp>
            <sp xml:id="SDZ4-Redna-11-2005-11-24.sp215">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Samo Bevk.</p>
            </sp>
            <sp xml:id="SDZ4-Redna-11-2005-11-24.sp216">

               <speaker>SAMO BEVK:</speaker>

               <p>Hvala za besedo, gospod podpredsednik. Spoštovani zbor, gospod minister Podobnik,
               gospa podsekretarka, gospod sekretar! Kljub temu da je svetloba opredeljena v 3.
               točki 3. člena zakona o varstvu okolja kot ena od možnih emisij v okolje, svetlobno
               onesnaženje v resoluciji ni dobilo svojega prostora; o njem v resoluciji ni ne duha
               ne sluha. Svetlobno onesnaženje je posledica nekontroliranih in prekomernih emisij
               umetne svetlobe v okolje s kompleksnimi posledicami, ki obsegajo zlasti biološke,
               sociološke, ekonomske, zdravstvene, varnostne, pravne, estetske in astronomske
               posledice. Naj predstavim nekatere posledice svetlobnega onesnaževanja.</p>
               <p>V okviru biotskega sistema v Sloveniji zaradi množične uporabe ekološko neustreznih
               svetilk se povečujejo emisije umetne svetlobe v naravnem okolju. Številne tuje in
               tudi domače študije dokazujejo negativen vpliv umetne svetlobe na mnoge živalske
               vrste. Predvsem so tu izpostavljene živali, ki jih nočna svetloba moti, ker jo
               zamenjujejo za luno ali soncem, kot so netopirji, ptice, žuželke in tako dalje.</p>
               <p>Na področju javnega zdravja v Sloveniji je velik del populacije ljudi v nočnem času
               izpostavljen agresivni umetni svetlobi. Številne medicinske raziskave pa dokazujejo
               povezavo med izpostavljenostjo ljudi umetni svetlobi v nočnem času in motnjami
               bioritma, katere končna posledica je pogostejše obolevanje za nekaterimi vrstami
               raka.</p>
               <p>Na področju prometne varnosti nezasenčene ali slabo zasenčene cestne svetilke svetijo
               voznikov v oči in povzročajo bleščanje, na katero so še posebej občutljivi starejši
               vozniki. Bleščanje cestne razsvetljave je odveč in zmanjšuje varnost na cesti.</p>
               <p>Pri porabi električne energije. V Sloveniji na področju zunanje razsvetljave imamo
               nedopustno velike svetlobne oziroma energetske izgube. Posledica uporabe nezasenčenih
               svetilk je uhajanje svetlobe izven cilja osvetlitve, zaradi česar prihaja do
               energetskih izgub, ki obsegajo četrtino instalirane moči. Ob letnem strošku
               električne energije za razsvetljavo v višini okoli 4 milijarde tolarjev v Sloveniji
               izgubimo okoli milijardo tolarjev sredstev. Uporaba neprimernih svetilk tudi posredno
               povečuje misije toplogrednih plinov, kar je v nasprotju z načeli trajnostnega razvoja
               ter kjotskim protokolom, ki ga je ratificirala Republika Slovenija.</p>
               <p>Na področju astronomskih opazovanj. Zaradi nezasenčenih svetilk v Sloveniji letno
               oddamo neposredno v vesolje, kot rečeno, za milijardo tolarjev električne energije.
               To oddajanje svetlobe v nebo oziroma v vesolje se ponoči manifestira kot žarenje neba
               nad večjimi mesti, zato imamo v Sloveniji preosvetljeno nebo, na katerem vidimo le še
               nekaj sto namesto nekaj tisoč zvezd. Z neustrezno razsvetljavo uničujemo pomemben del
               naravne dediščine in prihodnjim generacijam onemogočamo pogled na temno nočno nebo
               oziroma pogled v vesolje. To onemogoča tudi astronomska opazovanja.</p>
               <p>Prvo pobudo za sprejetje vladne uredbe o preprečevanju in nadzoru svetlobnega
               onesnaževanja sem predstavil na zasedanju državnega zbora Republike Slovenije 8. maja
               1997. leta. Tudi takrat je bil četrtek, od takrat je minilo 8 let 6 mesecev in 16 dni
               oziroma 3122 dni in v tem času vse vlade, ki so od takrat do danes bile v Sloveniji,
               niso imele dovolj časa, da bi pripravile to uredbo, čeprav so prav vsi po vrsti
               obljubljali, da bodo to storili. Takrat sem v zvezi z ogroženostjo astronomskih
               opazovanj zaradi emisij svetlobe v nebo oziroma v veselje dejal, da je Idrija
               slovensko okno v vesolje, to trditev sem postavil zaradi tega, ker se na ozemlju
               idrijske občine nahajata dva observatorija, od katerih je tisti pri Črnem vrhu
               največji v Sloveniji in najpomembnejši observatorij za opazovanje kometov v Evropi in
               med prvimi referenčnimi na svetu. Herman Mikuš, astronom, Idrijčan po rodu, je odkril
               kot prvi Slovenec v zgodovini dve novi nebesni telesi asteroida in jih je lahko tudi
               sam poimenoval. Mikuševe posnetke kometa Bopp Hale <gap n="..."/><stage>/Nerazumljivo./</stage><gap n=".."/> pa so
               predvajale vse največje svetovne televizijske hiše, CNN in objavili vsi največji
               časopisi ter revije. Zaradi naraščajočega svetlobnega onesnaževanja v Sloveniji sta
               takrat fakultete za matematiko in fiziko ter astronomsko-geofizikalni observatorij
               opozorila, da bo ta dejavnost resno ogrožena ali celo onemogočena. Danes stroka
               opozarja, da je stanje že alarmantno in skoraj neobvladljivo. Stanje se je poslabšalo
               za okoli 300%.</p>
               <p>Kot povedano, na področju svetlobnega onesnaževanja se je stanje v Sloveniji zelo
               poslabšalo, še posebej je zaskrbljujoče zaradi velikih investicij v različno
               infrastrukturo in zaradi nestrokovne postavljene osvetljave, kot so ob avtocestah, v
               industrijskih conah, pri novih stanovanjskih naseljih itd. V Sloveniji letno
               montiramo okoli 20 tisoč novih svetilk, kar presega tudi število novorojenih otrok;
               podatek, nad katerem se je vredno zamisliti. Seveda nikakor nismo proti razsvetljavi,
               saj jo nujno potrebujemo zaradi varnosti, vendar naj bo v razumnih mejah in čim manj
               moteče za okolje, usmerjena v tisti smer, kjer jo potrebujemo, se pravi na tla, ne pa
               v nebo, kjer se izgublja. Zato naj ministrstvo za okolje in prostor svetlobno
               onesnaženje spozna za enega od pomembnih elementov obremenjevanja okolja in ga
               vključi v nacionalni program varstva okolja ter v najkrajšem možnem času pripravi
               uredbo o zmanjšanju in nadzoru svetlobnega onesnaževanja. Podobne uredbe sprejemajo
               tudi v drugih evropskih državah in to ne glede na to, da to področje še ni regulirano
               v okoljski zakonodaji Evropske unije. Kot primer naj navedem, da ima tak zakon Češka
               in da ima trenutno področje svetlobnega onesnaženja reguliranih kar 12 italijanskih
               pokrajin in še bi lahko našteval, da ne govorim o drugih državah izven Evrope, v
               Južni Ameriki in Severni Ameriki.</p>
               <p>Torej, na podlagi zgornjih ugotovitev sem danes dal vladi Republike Slovenije ponovno
               poslansko pobudo za sprejetje uredbe o preprečevanju in nadzoru svetlobnega
               onesnaženja. Sprejetje ustrezne uredbe za nadzor svetlobnega onesnaženja bo prispeval
               k zmanjševanju emisij toplogrednih plinov, zmanjševanju uporabe energije, izboljšanju
               kakovosti življenja, ohranjanju biotske raznovrstnosti in temnega neba bodočim
               generacijam, kar vse so temeljne postavke nacionalnega programa varstva okolja. Nujno
               je tudi spoznanje, da je temno nočno nebo del naše naravne dediščine, ki smo jo
               dolžni ohraniti bodočim generacijam. Hvala lepa.</p>
            </sp>
            <sp xml:id="SDZ4-Redna-11-2005-11-24.sp217">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo ima poslanec Vili Rezman.</p>
            </sp>
            <sp xml:id="SDZ4-Redna-11-2005-11-24.sp218">

               <speaker>VILI REZMAN:</speaker>

               <p>Hvala lepa. Jaz bom tudi za uvod kratkega razmišljanja najprej podprl resolucijo.
               Mislim, da je prav, da jo podpremo. Verjetno pa ne bi bilo prav, če bi jo samo
               podpirali in če ne bi ob tem tudi razmišljali. Diskusije doslej so pokazale, da se te
               resolucije lotevamo z različnih optik in odvisno od tega, torej kakšno optiko kdo
               ima, se je tudi pokazal odnos do resolucije. Sam mislim, da je prav, da je nekaj
               malega dopolnil tudi odbor, pa ne kaj radikalnega. Več je svet za varstvo okolja pri
               našem državnem zboru smiselnega rekel in bi ga kazalo bolj upoštevati, nikakor pa se
               mi zdi, ni mogoče upoštevati tistih, ki so našli zgolj besede kritike, ki niso
               videli, kaj se je v preteklih desetletjih tudi pri nas že zgodilo boljšega, ob tem,
               da nismo vsega, kar je bilo slabo, odpravili. Nekateri to preprosto zlorabljajo za
               to, da so lahko medijsko prisotni. Tudi takšnih civilnodružbenih gibanj ali pa
               subjektov imamo pri nas.</p>
               <p>Nekateri se lotevajo stvari tako, da naštevajo vsak posamičen primer, ki je žgoč,
               ampak tega je preveč, ne bi se dalo sploh zapisati vse, ne bi se dalo vsega
               komentirati, čeprav je tudi to prav, da opozarjamo na posamične stvari. Mislim, da je
               možno ali pa upravičeno razmišljati tudi z drugačne optike, celostno, tako da vidimo,
               kaj je pravzaprav tisto, kar nam ne gre od rok. Po moji sodbi imamo vedenja, znanja
               dovolj, da bi lahko odpravili nadaljnje prehitro ogrožanje našega okolja, ne samo
               Zemlje. Po moji sodbi je glavni problem v tem, da mi pri nas kakor drugod po svetu,
               nimamo ne moči, da bi to izpeljali, kar vemo, ne volje in da nas je pri tem nekoliko
               strah. To se pokaže potem na posamičnih primerih.</p>
               <p>V emperiji izgleda to tako, da mi imamo programe, vemo, kaj bi morali narediti na
               posamičnem področju obremenjevanja, pa jih ne upamo, nimamo moči, ne upamo jih
               izpeljati zaradi političnih in drugih zamer, zavoljo tega, ker se tisti, ki bi morali
               biti akterji, preveč bojijo tega, da bo sosed začel zbirati podpise in se bodo, bodo
               podpisi zbirali kot sneg na sneženo kepo in nas bodo pod temi zasneženimi kepami
               poteptali. Ampak akterji se bodo morali odločiti in nekdo bo moral braniti občni
               skupni interes pred posamičnim interesom, ki je zelo pogosto tak, da reče, samo ne za
               mojim plotom ali pa blizu mene. Tukaj so občine in župani šibki. Tukaj tudi nismo
               opazili, tudi župani ne, pretirane volje in odločnosti za pomoč s strani države. Vsaj
               v preteklosti ni bilo tako. Upam, da se bo tudi tukaj kaj spremenilo. In seveda, ta
               bojazen gre na vse konce in kraje, ne samo, da ne upamo odločnih potez potegniti
               vizavi posameznikov, vizavi sosedov, vizavi nekega zaselka. Mi si ne upamo potegniti
               temeljnih potez tam, kjer so najbolj potrebne, na področju gospodarstva. Kljub temu
               je gospodarstvo tisto, ki perfetuira, ki obnavlja stare modele načina življenja in to
               najbolj ogroža tako nas kakor naše naravno okolje.</p>
               <p>In ko govorimo na naravnem okolju, saj ni problem voda, saj ni problem zemlja, saj ni
               problem zrak, mi smo problem z našim odnosom do te vode, z našim odnosom do zraka, z
               našim odnosom, bi rekel, do raznovrstnosti, z našim odnosom do spoštovanja takih
               pogojev, da se bo dalo zdravo živeti, ampak mi nimamo moči, da bi to, kar vemo, tudi
               implementirali, tudi uresničili. S primerom lahko povem, kako zelo smo lahko - ni
               nujno, da je tako - uslužni gospodarskim profitom. Pokaže se na primer, da v neki
               bilanci v nekem letu neko vodno gospodarstvo ugotovi, da je zmanjšana, recimo, za 30,
               40% poraba vode, in je to znak za preplah. To ni znak za zadovoljni razmislek, da smo
               zmanjšali izgube v ceveh, to ni znak zadovoljnega razmisleka o tem, da se je morebiti
               kdo odločil štediti, da morebiti ne uporablja več pitne vode za tehnološke procese in
               tako naprej in tako naprej. Zato, ker je nekaj drugega v ospredju, ker je v ospredju
               tisto, kar zadeva ekonomijo, kar zadeva naš običajni - žal, pač takšen je način
               razmišljanja - način razmišljanja v zvezi s profitabilnostjo in ne načina
               razmišljanja, ki bi dal naravi prav, da sme tudi ona biti. Narava, to smo tudi mi in
               mi si spodjedamo dejansko naše lastne temelje in če bomo s to paradigmo načina
               življenja, kakršno sedaj poznamo, kakršno masovno prakticiramo, nadaljevali, bo
               narava z nami opravila. Pometla bo nas s te Zemlje, tako kot kakšen orkan pomete na
               kakšnem, manjšem bolj lokalnem območju. In tega se je nam najbolj bati.</p>
            </sp>
            <sp xml:id="SDZ4-Redna-11-2005-11-24.sp219">

               <speaker>PODPREDSEDNIK SAŠO PEČE:</speaker>

               <p>Hvala. Nadaljujemo razpravo, naslednji na seznamu prijavljenih je poslanec Bojan
               Kontič. Ga ni. Poslanec Srečo Prijatelj. Ga ni. Poslanec Anton Kokalj.</p>
            </sp>
            <sp xml:id="SDZ4-Redna-11-2005-11-24.sp220">

               <speaker>ANTON KOKALJ:</speaker>

               <p>Hvala lepa. Resolucija, ki jo danes obravnavamo, je na deklarativni, informativni
               ravni zadovoljiva, jo lahko ocenimo pozitivno, kot je povedal že moj strankarski
               kolega, vendar bi kljub vsemu mogoče natančnejšemu informiranju in tudi nadaljnjim
               postopkom, ki bodo sledili sprejetju te resolucije, za katero sem prepričan, da bo
               tudi potrjena oziroma sprejeta v državnem zboru, želel nekaj komentarjev, za mislim,
               da so ključni za bolj učinkovit razvoj dejanskega varovanja okolja in narave.</p>
               <p>Prva zadeva, ki sem jo v sami resoluciji zasledil, je ocena stanja. V oceni stanja
               moram reči, da pogrešam - in tudi že v sami pripravi resolucije in partnerji oziroma
               inštitucije, s katerimi je ministrstvo komuniciralo oziroma preverjalo sam osnutek
               resolucije, - predstavnike lokalnih skupnosti. Opredeljeni so pod točko tistih
               izvajalcev, ki lahko vplivajo na samo izvajanje resolucije, ampak pod naslovom
               Občinske uprave, kar je po moji oceni zelo ozek okvir. Po drugi strani pa, kot sem
               rekel, v sami analizi stanja oziroma oceni stanja izrazito pogrešam lansko leto,
               praktično po spisku, sprejete še dolgoročne plane, stare dolgoročne plane občin, ki v
               izvedbenem smislu izjemno uokvirjajo status varovanja okolja oziroma stanje varovanja
               okolja, saj posegajo v prostor na podlagi soglasij mnogih državnih institucij.
               Ključno besedo pa ima pri tem urad za prostorsko planiranje, ki da končni
               blagoslov.</p>
               <p>V letošnjem letu sem že enkrat opozoril, da bi morala ekipa na ministrstvu nujno
               revidirati in pogledati predvsem z vidika varovanja okolja zaključke oziroma
               spremembe, ki so bile uradno tudi odobrene. Namreč, v sami praksi se pojavljajo
               izredno velike anomalije na terenu. Posegi, recimo, v gozdnate površine na razdalji
               petih kilometrov nekje negativno soglasje za poseg na en hektar, drugje pozitivno
               soglasje v poseg na desetine hektarov, ker očitno gre za popolnoma drugi koncept kot
               pa za profesionalni in strokovni pristop pri dajanju teh soglasij. Zato menim, da je
               nujno potrebno revidirati - in to sem že enkrat rekel - na nek način, kaj se je
               dogajalo z dolgoročnimi plani občin, ki so bili lansko leto pod pritiskom neprestano
               spremenjene zakonodaje tudi <q>"sprovedeni"</q>. To bom terjal, dokler bom poslanec v tem
               državnem zboru in bom prišel do zaključkov, kdo in pod kakšnimi pogoji je dajal
               soglasje na tako nesorazmerne okoliščine, ki so bile očitno motivirane drugače kot
               strokovno. To je prva zadeva.</p>
               <p>Druga zadeva. Elektromagnetna sevanja, ki so bila danes že omenjena, mislim, da so
               povzeta zelo pavšalno. Poudaril je tudi moj kolega Koren, da je ta zadeva zelo
               pozitivna, vendar mislim, da je treba s to stvarjo izjemno pazljivo ravnati. Namreč,
               v javnosti je do elektromagnetnih sevanj ta trenutek, po moji oceni, nerealno
               pretirano negativno odklonilno mnenje. Gre za to, da antenski stolpi seveda sevajo.
               Vendar iz stroke sledi predvsem, da so nizkofrekvenčni vodi tisti, ki imajo izrazito
               jasno opredeljeni posledične in tudi mejne vrednosti. In te, mislim, da so v sami
               resoluciji relativno v redu, tudi s kartami opredeljeni. Večji problem je pri
               visokofrekvenčnih oddajnikih. Predvsem pa je treba tukaj po moji oceni o sami
               resoluciji oziroma o nadaljnjih postopkih predvsem ljudi osveščati o tem, kaj pomeni
               predvsem uporaba mobilnih telefonov. Mislim, da si povprečen državljan v Sloveniji
               zasluži jasno razlago in pojasnilo, kaj pomeni sevanje telefona. Kajti, stroka ve, da
               je pravzaprav mobilni telefon edini problematičen vir pri vsej tej zadevi. Zato bi
               predlagal, da se v danih postopkih v zvezi s tem javnost jasno obvesti na podlagi
               strokovnih podlag in merjenj, kako je s tem.</p>
               <p>Kot sem že prej omenil, je bilo tudi že prej rečeno, da je voda oziroma ravnanje z
               vodo eno od ključnih poglavij, vsaj meni se zdi to izjemno pomembno, predvsem pa se
               mi zdi problematično, da okoljske dajatve, ki se na novo v resoluciji omenjajo,
               pravzaprav nimajo po mojem ta trenutek ustrezne regulacije predvsem v tistih okoljih,
               ki v pridružitveni pogodbi z EU niso opredeljena z dovolj veliko gostoto
               poseljenosti. Tam se pojavljajo problemi z vračanjem denarja oziroma porabo denarja v
               investicijah, za dajatve, ki se poberejo. Kot vemo, so to različne dajatve za
               obremenjevanje voda in tako naprej. Tu mislim, da je treba - v sami resoluciji se
               verjetno ne da, ampak naprej z različnimi zakonskimi akti - to zadevo na periferiji
               predvsem drugače urediti. Toliko bi v zvezi s to, kot sem že rekel, bolj splošno in
               deklerativno resolucijo omenil.</p>
               <p>Še enkrat bi rad omenil, da je nujno, če želimo resno karkoli v okolju doseči za
               večje varovanje, lokalne skupnosti ali povabiti zraven, če pa ne želijo sodelovati,
               je pa treba tudi zakonske podlaga obvezati, da bodo dolžne sodelovati pri teh
               zadevah, ker v končni fazi so one tiste, ki jih konec koncev konkretni ukrepi
               zadanejo in jih morajo izvajati. In če ni ustrezne podpore na vseh ravneh, kot je
               prej gospod iz DeSUS-a omenil, je sprejemanje in resolucij in zakonov, ki jih ne
               izvajamo, nesmiselno. Hvala.</p>
            </sp>
            <sp xml:id="SDZ4-Redna-11-2005-11-24.sp221">

               <speaker>PODPREDSEDNIK SAŠO PEČE:</speaker>

               <p>Besedo dajem dr. Pavletu Gantarju. Ivan Jelen. <stage>(Ga ni.)</stage> Poslanec Drago Koren. <stage>(Se
               odpovedujete.)</stage> Poslanka Mojca Kucler Dolinar. Poslanec Martin Mikolič.</p>
            </sp>
            <sp xml:id="SDZ4-Redna-11-2005-11-24.sp222">

               <speaker>MARTIN MIKOLIČ:</speaker>

               <p>Hvala za besedo. Lepo pozdravljeni spoštovani minister, spoštovane kolegice in
               kolegi! Dotaknil se bom enega dela petega poglavja, ki nosi naslov Pomembni akterji
               varstva okolja. Jaz se načeloma strinjam z ugotovitvijo, kot je napisano v
               resoluciji, da je stanje na področju občinskih javnih služb varstva okolja, ki se
               nanašajo na oskrbo s pitno vodo, ravnanje s komunalnimi odpadki ter odvajanje in
               čiščenje komunalne odpadne vode zaskrbljujoče. Tako tudi v tej resoluciji piše. Vzrok
               bi naj bil razpršenost teh javnih služb, ki pokrivajo premajhna območja in zaradi
               tega niso ekonomsko učinkovite, pa tudi niso dovolj strokovno usposobljene za vedno
               zahtevnejše naloge na vseh področjih, kjer izvajajo svoje storitve.</p>
               <p>Zaradi teh ugotovitev oziroma zatečenega trenutnega stanja bo ministrstvo za okolje
               in prostor z večjim nadzorom nad določanjem lastne cene storitev javne službe in
               tistega dela cene storitve javne službe, ki je namenjena investicijam, vzpostavila v
               pogoje, katerih posledica bo združevanje teh služb v okviru skupnih interesov več
               občin. Jaz smatram, da je to dobro in v tej smeri bo potrebno nadaljevati z
               aktivnostmi.</p>
               <p>Me pa bolj skrbi nadaljevanje, ki je vezano na okoljske dajatve, ki po novem
               zagotavljajo namenski vir državnega proračuna za sofinanciranje izgradnje komunalne
               infrastrukture obveznih občinskih javnih služb za varstvo okolja. Sicer bosta
               izvajanje obeh uredb o okoljskih dajatvah za onesnaževanja okolja, če sem pravilno
               informiran, prolongirani za eno leto. Govorim o uredbah, ki med ostalim v 22. in 23.
               členu opredeljujeta način, kako se bodo zbrana finančna sredstva iz državnega
               proračuna vračala nazaj za investicije v lokalnih skupnostih. Tudi - in to ponavljam,
               ker sem na ta problem enkrat že opozoril - v tej resoluciji piše, da bo država
               zagotovila finančna sredstva za izvajanje prioritetnih nalog, ki izhajajo iz že
               sprejetih dokumentov, to pa sta operativni program odvajanja in čiščenja komunalnih
               odpadnih voda ter operativni program odstranjevanja odpadkov. V teh dokumentih je
               določena prioriteta do leta 2015, to pa pomeni, da tiste občine, ki niso mestne, se
               pravi, ki so na nerazvitem območju, bodo v petih do sedmih letih težko prišle do
               sredstev. In ponovno opozarjam na to glede skladnega regionalnega razvoja v
               Sloveniji. Hvala lepa.</p>
            </sp>
            <sp xml:id="SDZ4-Redna-11-2005-11-24.sp223">

               <speaker>PODPREDSEDNIK SAŠO PEČE:</speaker>

               <p>Hvala vam. Naslednji na seznamu prijavljenih je poslanski kolega Ciril Testen. <stage>(Ga
               ni.)</stage> Naslednji na seznamu prijavljenih je poslanec Janko Veber. <stage>(Ga ni.)</stage> Zadnji
               prijavljeni na seznamu je poslanec Alojz Sok. <stage>/Oglašanje iz ozadja./</stage> Potem dajem
               besedo ministru. Izvolite.</p>
            </sp>
            <sp xml:id="SDZ4-Redna-11-2005-11-24.sp224">

               <speaker>JANEZ PODOBNIK:</speaker>

               <p>Hvala lepa. Spoštovane poslanke in poslanci! Dovolite mi, da se najprej zahvalim za
               vašo vsebinsko razpravo, tako predstavnikom poslanskih skupin kot tudi posameznim
               poslankam in poslancem. Ocenjujem, da je bila vaša razprava vsebinska in zahteva
               nekatere komentarje in odgovore. Ravno na vse ne bom mogel sam odgovoriti, morda se
               bo lahko kasneje na kratko oglasil tudi direktor direktorata mag. Tavzes.</p>
               <p>Uvodoma bi najprej povedal, da je misel, ki jo je povedal eden od vaših poslanskih
               kolegov, da ne gre samo za to, da podpiraš dokument, pač pa da ob njem tudi
               razmišljaš. To je prava usmeritev in jo podpiram. Veste, Sloveniji ni treba zardevati
               pred svojimi evropskimi partnerji in državami pri vprašanjih stanja okolja v
               Sloveniji. To pa absolutno ne pomeni, da smo lahko zadovoljni, toda zardevati nam pa
               ni treba.</p>
               <p>Nekateri kolegi ste ob današnji obravnavi resolucije o nacionalnem programu varstva
               okolja izpostavili nekatere probleme, ki dejansko obstajajo <stage>(potem jih bom tudi na
               kratko komentiral)</stage>. Vendar globalno gledano pa bi smeli tvegati z oceno, da je stanje
               okolja v Sloveniji relativno dobro in je to lahko odlično izhodišče, da Slovenija na
               tem področju napreduje. Šel bom na kratko skozi nekatere vaše razprave.</p>
               <p>Misel, ki je bila povedana v razpravi poslanske skupine Slovenske ljudske stranke, da
               je ta dokument tudi priložnost, da se v Sloveniji krepi nova okoljska etika in
               morala, je misel, ki jo je podpreti. In je tudi pomembno, ker je državni zbor tudi
               ključno politično mesto, kjer se lahko tako sporočilo da v javnost, zato bi jo rad še
               posebej izpostavil.</p>
               <p>Nato se je oglasil predstavnik poslanske skupine Slovenske nacionalne stranke, gospod
               Zmago Jelinčič, ki je omenil nekatere probleme, ki dejansko obstajajo. Tu lahko
               informiram glede njegove skrbi za Ljubljansko barje. Tudi na mojo pobudo bomo sedaj
               oživili idejo in že tako rekoč skupaj z mestno občino Ljubljana in ljubljanskimi
               obmestnimi občinami gremo v ustanovitev parka Barje, z vsemi dimenzijami tega
               vprašanja.</p>
               <p>Poudarjeno vprašanje hrupa je bilo izpostavljeno. Posebna uredba je bila že sprejeta
               in tukaj bi podprl njegovo razmišljanje, da je potrebno tudi z uredbo doseči, da bodo
               meščani Ljubljane ali prebivalci, ki živijo ob železniških progah, imeli kvalitetno
               bivanje. In gre za vprašanje prekomernega hrupa in tukaj je vlada že pred
               odločitvijo, da v novem programu razvoja železniške infrastrukture podpre izgradnjo
               modernih železniških povezav in tiste, ki bodo šle skozi mesta, ne bodo šla več -
               pač, bodo šla na taki način, da ne bodo povečevala hrupa in s tem zniževala kvaliteto
               življenja ljudi.</p>
               <p>Omenjena je bila negativna izkušnja na Koprskem glede gradbenih odpadkov, je pa morda
               to priložnost, da povemo, da smo včeraj s podpisom pogodbe o izvajanju sanacij
               Škocijanskega zatoka pričeli z realizacijo odločitve izpred 6-ih let nazaj, ko je bil
               sprejet poseben zakon o sanaciji tega pomembnega slovenskega mokrišča.</p>
               <p>Nato je bilo večkrat izpostavljeno v nastopih različnih kolegov vprašanje sonaravnega
               kmetijstva, ekološkega kmetijstva. Ravno danes je vlada sprejela dokument, ki se mu
               reče, akcijski načrt področnega razvoja<gap n="..."/></p>
            </sp>
            <sp xml:id="SDZ4-Redna-11-2005-11-24.sp225">

               <speaker>PODPREDSEDNIK SAŠO PEČE:</speaker>

               <p>Gospod minister, dovolite, prosim. Mir v dvorani. Dovolite tistim, ki jih zanima
               odgovor ministra, naj temu prisluhnejo, kogar to ne zanima, lahko sejo zapusti.
               Hvala. Izvolite, nadaljujte.</p>
            </sp>
            <sp xml:id="SDZ4-Redna-11-2005-11-24.sp226">

               <speaker>JANEZ PODOBNIK:</speaker>

               <p>Hvala lepa. Torej, ravno danes je vlada sprejela akcijski načrt dolgoročnega razvoja
               ekološkega kmetijstva v Sloveniji. Dokument, ki je pomemben, in med drugim govori
               tudi o takih temah, o katerih ste nekateri govorili: da se združijo interesi
               različnih sektorjev za ekološko kmetovanje, za prodajo in promocijo eko živil ali pa,
               da se poveča javno zaupanje v ekološka živila in ekološko kmetijstvo, ali pa, da se
               vključi ekološko kmetijstvo v izobraževalne in svetovalne programe, in še nekatere
               druge usmeritve. Nosilec te točke dnevnega reda vlade je bilo seveda resor za
               kmetijstvo, gozdarstvo in prehrano, pri njem pa so sodelovali tudi drugi resorji in
               številni eksperti na tem področju.</p>
               <p>Če grem naprej. Kar nekaj vas je ocenilo, da je ta dokument preobsežen in
               nepregleden, po drugi strani pa ste mnogi ugotavljali, da pa nekaterih konkretnih
               vprašanj ne razrešuje. Ta dilema je klasična dilema za dokument, ki je resolucija. O
               vsaki resolucijo, ki jo pripravljaš, si v dilemi med splošnim in konkretnim. Moje
               mnenje je, da ekipa, ki je pripravljala ta dokument na ministrstvu za okolje in
               prostor - sam sem samo bili glavni koordinator-, je pripravila dober dokument,
               razumljivo pa je, da nekatere konkretne izpeljave le-tega šele sledijo. Zato pač ni
               bilo mogoče vse konkretne posamezne priloge v ta dokument uvrstiti. Prav tako je bilo
               večkrat povedano, da manjka ocena stanja oziroma poročilo o oceni stanja, kako se je
               pa prejšnja resolucija uresničevala. Tukaj je potrebna naslednja informacija. Ocena
               izvajanja je bila narejena za vsaki ukrep posebej in je kot taka sestavi del poročila
               o stanju okolja iz leta 2002 in je bil v letu 2003 tudi sprejet, vsake štiri leta se
               pripravlja ta dokument. To je poročilo o stanju okolja. V naši resoluciji pa je samo
               povzetek, torej povzetek poročila o stanju okolja. Naslednji bo na vrsti prihodnje
               leto. Tudi občine so bile, gospod Kokalj, v tem dokumentu v poročilu o stanju okolja
               prisotne, še posebej v zelo detajlno predstavljenem gradivu, ki govori o izvajanju
               lokalnih javnih služb. Če bi pa imela Slovenija že delujoče pokrajine ali regije, pa
               bi lahko nekateri elementi, na primer, če omenim samo vprašanje regionalnih centrov
               za odpadke, to je tipična pristojnost regij oziroma pokrajin in upajmo, da nam bo v
               tem mandatu ta korak naprej, da nam bo uspelo, da ga bomo dosegli.</p>
               <p>Gospod Veber je kot predstavnik poslanske skupine izpostavil nekaj kritičnih pripomb
               glede celovite presoje vplivov na okolje. Vztrajno je ponovil tudi razpravo, ki jo je
               imel že na odboru. Seveda mi celovito presojo vplivov na okolje razumemo kot v bistvu
               upravni postopek, ki je zelo kompliciran, lahko prekompliciran. Seveda to pa ni
               klasična programska materija, ki bi kot taka sodila v ta dokument, ampak v upravnem
               postopku pri celoviti presoji vplivov na okolje pa pridejo v poštev vsebinski
               poudarki tudi iz tega dokumenta.</p>
               <p>Kar nekaj kolegov je omenjalo prostorska vprašanja, vzdržen prostorski razvoj. Rečeno
               je bilo, da so na nekaterih področjih glede prostorskih vsebin v Sloveniji - da je
               stvar kaotična itn. Najprej, jaz se zavedam resnosti te tematike, ampak povedati
               moram, da po vsebinskem smislu nacionalni program varstva okolja ni tematika, ki bi
               reševala načelna strateška vprašanja, ki so vezana na prostorski razvoj. V nekaterih
               elementih se jih dotika. Tam smo jih omenili, sicer pa imamo druge dokumente, imamo
               strategije prostorskega razvoja Slovenije, ki je zelo mlada, in imamo zakon o
               urejanju prostora. Ravno v teh dneh bodo teze tega zakona objavljene na internetni
               strani našega ministrstva, kajti gremo v spremembo tega predpisa.</p>
               <p>Na nekaj konkretnih vprašanj, če dovolite. Kolega Juri me je vprašal o ekonomski ceni
               vode v Slovenski Istri oziroma na Obali in na kakšen način bomo pravzaprav to
               krivično situacijo poskušali popraviti. Dejstvo je, da različna slovenska okolja in
               občine plačujejo, porabniki pitne vode, zelo različno ceno. Razlogov za to je več.
               Podedovano stanje iz preteklih let je. Največ, kar lahko država stori, je to, da bo
               uspešno uveljavila - jaz mislim, da enega največjih projektov na področju pitne vode
               v Sloveniji, to je projekt <q>"Vodooskrbe s pitno vodo Slovenske Istre in zalednega
               Krasa"</q> - Padež ga imenujemo. Zadeve dobro napredujejo in, če bo ta projekt uspel, bo
               potem to območje Slovenije imelo za stoletja naprej, upam si trditi, kvalitetno pitno
               vodo, ampak s tem bomo tudi znižali ceno pitne vode.</p>
               <p>Glede varstva obalnega morja, bi prosil, če bi na to vprašanje odgovoril gospod
               Tavzes.</p>
               <p>Glede vprašanj, ki so vezana na gensko spremenjene organizme. Mislim, da se ta
               dokument tega vprašanja dotika. Lahko vam povem izkušnjo iz dveh okoljskih svetov.
               Dvakrat smo obravnavali to vprašanje. Slovenija je bila na strani tistih držav v
               Evropski uniji, ki smo relativno konzervativne do teh vprašanj. Previdni torej.
               Nekatere države so bolj pogumne. Slovenija je bila do sedaj na strani tistih držav,
               ki je z veliko mero previdnosti vstopila v te odločitve. Še posebej je šlo za
               vprašanje gensko spremenjene koruze, pa tudi nekatere druge teme.</p>
               <p>Omenila ste vprašanje Kidričevega. Znano je, da so floridi letos poleti prizadeli
               nasade koruze v bližini tovarne, ki ima ime. Poznamo to tovarno. Ko sem bil jaz
               obveščen s strani kmetijsko-gozdarske zbornice, sem pravzaprav prevzel pobudo in tudi
               sem, koordiniram reševanje tega vprašanja, upam tudi, da bomo našli načine, da bomo
               kmetom omogočili, da bodo del te krme, ki je sedaj neuporabna, da bodo dobili seveda
               nadomestila zanjo, ampak plačati mora pa tisti, ki je povzročil to onesnaženje, to
               onesnaženost s floridi. Postopki so v teku.</p>
               <p>Gospod Zagorac me je vprašal oziroma je omenil nekatera vprašanja, ki so vezena z
               mariborskimi problemi. Prav v teh dneh bomo podpisali pogodbo z izvajalcem glede
               rešitve godonske jame pri Pesnici. To bo - jaz kot minister samo nadaljujem projekt,
               ki so ga pričeli moji predhodniki. Vir za to so ekološke rezervacije Petrola, potem
               posebna dajatev, ki jo dobimo s strani odpadnih olj, in rešili bomo to vprašanje. To
               je velik projekt. Posebna strokovna skupina je bila, ki je tudi izbrala potem
               izvajalca, in jaz mislim, da je v tehničnem smislu rešitev taka, da v ničemer ne bo
               onesnaževala okolja, ko se bo reševalo. Upam in želim, da bo to zgodba, ki bo podprta
               tudi javno. Omenili ste vprašanja odlagališč oziroma komunalnega odlagališča v
               Mariboru. Včeraj sem se srečal z novim direktorjem Komunale Maribor, govorila sva
               tako o vprašanju odlagališča nevarnih odpadkov Metava v Mariboru, tukaj bomo
               poskušali najti rešitve skupaj z njimi, z javnim podjetjem Snaga v Mariboru, mestna
               občina Maribor je v preteklih letih sprejela nekatere odločitve, ki imajo sedaj
               posledico, da bo v nekaj letih Maribor pred velikim vprašanjem, kam z odpadki.
               Vprašujem vas, ali je odgovornost ministra, če to ni rešeno v Mariboru, ali ne gre
               tudi za ključno odgovornost seveda mestne občine Maribor in ostalih. Ampak, to seveda
               ne pomeni, da ne bomo skupaj iskali rešitev, nekaj jih je. Slišim, da se bo v
               bližnjih dneh predsednik vlade srečal z županom mestne občine Maribor in tudi to bo
               ena od tem, ki bo na tem srečanju.</p>
               <p>Vprašanje elektromagnetnih sevanj. Na strani 99 v poročilu je to vprašanje, mislim,
               da kvalitetno rešeno. Kolega Kokalj pravi, da bi se bilo potrebno še posebej soočiti
               z vprašanjem elektromagnetnih sevanj in mobilnih telefonov <gap n="..."/><stage>/Vmesno pogovor./</stage><gap n="..."/> -
               se opravičujem. Predvsem bi rad opozoril na zavezo iz tega dokumenta, da bomo
               izdelali karto obremenjenih območij z elektromagnetnim sevanjem v Sloveniji. To bomo
               storili. To je eden od prvih korakov, da se odgovorno obnašamo tudi na tem
               področju.</p>
               <p>Gospod Mikolič in še nekateri ste opozorili na vprašanje, ki je vezano na samo naravo
               okoljskih dajatev in njihovo namenskost. Moram opozoriti, in to si štejem za uspeh,
               da bodo v prihodnjih dveh letih okoljske dajatve postale namenske. To je velika
               spodbuda predvsem manjšim občinam, kajti to pomeni, da ta denar po preteku finančnega
               leta ne bo izgubljen, da se lahko manjše občine povezujejo in neko investicijo
               načrtujejo skupaj, kajti eno leto je premalo - teh okoljskih dajatev. Ampak omenili
               ste tudi tiste poselitvene vzorce, kjer so manjši kraji, manjši zaselki. Tu ostaja
               odprto vprašanje, na kakšen način se bomo soočili s tem. Tu vidim več možnih virov,
               eno so strukturna sredstva, ne kohezijska, drugi vir je še vedno delno tudi državni
               proračun in povezovanje občin. Še posebej podpiramo povezovanje občin po principu
               vodotokov, da se ob posameznih vodotokih nekega večjega vodnega telesa več občin
               skupaj poveže, tako pri vprašanju pitne vode kot tudi čiščenja odpadnih voda.</p>
               <p>S tem bi svoj odgovor na nekatera vaša vprašanja zaključil. Aha, kolega Bevk. Kolega
               Bevk je izpostavil vprašanje onesnaženosti s svetlobo. To je tudi civilizacijsko
               vprašanje, odnosa do načina življenja. Ta dokument sam po sebi nima nekaterih zavez,
               katere uredbe bo vlada sprejemala. To je letni program dela. 3 122 dni je že od prve
               njegove pobude in pravi, da bo vztrajal do trenutka, ko bo taka uredba sprejeta v
               državnem zboru. Kot je sam ugotovil in povedal, tu nam ne stoji za vratom neka
               evropska direktiva ali neka imperativa Evropske unije. To je zavestna odločitev naše
               države. Imamo pa nekaj izkušenj, Češka je bila omenjena pa nekatere dežele v Italiji.
               Pozdravljam tudi njegovo pozitivno naravnanost do astronomije. Ta pogled je podpore
               vreden, ampak kot rečeno, ta uredba bo slonela na naših izhodiščih. To ni zaveza, ki
               bi sledila iz evropskega programa ali določene direktive. Opozarjate pa tudi na
               veliko energetsko izgubo. To opozorilo ima svojo težo.</p>
               <p>Zaključil bi morda z mislijo, ki je bila povedana v današnji razpravi. Tudi narava
               sme biti - mislim, da je to lahko odlično izhodišče, ki je ne nazadnje tudi
               filozofsko, v odnosu do narave se vedno izražajo tudi nekatera stališča ljudi, ki
               imajo filozofsko mišljenjske in druge orientacije, in je prav, da ob takem dokumentu
               lahko tudi nekoliko na drugačen način pristopamo. In še enkrat hvala vsem za
               razpravo. In kot sem razumel, bo velika večina poslank in poslancev državnega zbora
               danes ta dokument tudi podprla. V proceduri po delu odbora pa ni bil vložen noben
               amandma, tako da o amandmajih pa ne bo danes glasovano. Hvala, podpredsednik.</p>
            </sp>
            <sp xml:id="SDZ4-Redna-11-2005-11-24.sp227">

               <speaker>PODPREDSEDNIK SAŠO PEČE:</speaker>

               <p>Ker določen čas za razpravo še ni potekel, na razpolago imamo še 39 minut, sprašujem,
               ali želi na podlagi prvega odstavka 71. člena poslovnika državnega zbora še kdo
               razpravljati. Besedo ima poslanec Bevk. 5 minut na poslanca.</p>
            </sp>
            <sp xml:id="SDZ4-Redna-11-2005-11-24.sp228">

               <speaker>SAMO BEVK:</speaker>

               <p>Hvala lepa. Gospod minister me je pohvalil, jaz upam, da bo prišel tudi od besed k
               dejanjem. Bi pa rad to povedal ob tem odgovoru ministra Podobnika, namreč, da v
               direktivah iz Bruslja o tem nič ne piše. Res bo žalostno, če bomo ukrepali samo v
               zvezi s tistimi stvarmi, kjer nam bo, bi rekel, administracija iz Bruslja z
               direktivami in na druge načine ukazovala, kako naj urejamo različna družbena
               področja, tudi če hočete ekologijo. Zato mislim, da ni izgovora, da nam Bruselj skozi
               direktive ne naroča, da moramo sprejeti uredbo o preprečevanju svetlobnega
               onesnaženja, ampak lahko kdaj ukrepamo tudi sami, ko spoznamo problem, ne glede na
               to, da nam iz Bruslja tega niso ukazali. Morda se iz Ljubljane ali s Črnega vrha vidi
               osvetljeno nebo bolj kot iz Bruslja, tako da mislim, gospod Podobnik, da bi bilo
               dobro, da proučite ponovno to poslansko pobudo, ki sem jo danes tudi formalno poslal
               vladi prek predsednika državnega zbora, in da boste s svojimi strokovnimi službami to
               uredbo pripravili. Če že drugega ne, da vsaj zaščitite slovensko astronomske
               opazovalnice in rešite tudi nekatere druge probleme, kajti svetlobno onesnaženje ni
               tako obrobnega pomena, tudi če ga niste zapisali v resolucijo o varstvu okolja.</p>
               <p>Upam, in pričakujem vaš odgovor po poslovniškem roku čez mesec dni, lahko pa tudi že
               prej, kajti vem, da v ministrstvu že imate nekaj osnutkov teh uredb, tako da je v
               bistvu samo vprašanje časa in dobre volje, da se to uredi. Hvala lepa.</p>
            </sp>
            <sp xml:id="SDZ4-Redna-11-2005-11-24.sp229">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo ima poslanec Zagorac.</p>
            </sp>
            <sp xml:id="SDZ4-Redna-11-2005-11-24.sp230">

               <speaker>BOŠTJAN ZAGORAC:</speaker>

               <p>Hvala za besedo, predsedujoči. Spoštovani prisotni! Najprej, gospod minister, hvala
               lepa za spodbudne besede. Zelo dobro si jih bom zapomnim, tako glede mojega prvega
               vprašanja, se pravi, govorimo o Pesnici in o odpadnih oljih, ter odpadnih naftnih
               derivatih. Kajti, po informacijah, ki jih imam jaz, je izbran naročnik za izvajanje
               del se odločil oziroma spremenil način, kako bo reševal ta problem. Se pravi,
               spremenil način, kot sem ga že opisal prej, da bo ta olja transportiral, ne vem, na
               kakšen, način do železniške postaje v Pesnici in nato pošiljal v razgradnjo v
               Nemčijo.</p>
               <p>Kar se pa tiče težav v mestni občini Maribor oziroma težav z odlagališčem v mestni
               občini Maribor. Veseli me, da ste se sestali z direktorjem javnega podjetja Snaga
               d.o.o., gospodom Žagarjem, ki je vsekakor strokovnjak za nevarne odpadke v Metavi,
               ampak govorimo o normalnih odpadkih, o navadnih odpadkih, za katere pa vemo, da v
               Mariboru še ni rešitve. Trenutno jih baliramo in odlagamo na enem začasnem
               odlagališču, za katerega je bilo predvidenih tri leta življenjske dobe. Počasi bodo
               ta tri leta mimo oziroma v drugem letu bodo tri leta mimo in rešitve za novo
               odlagališče ni. Pa ne po krivdi mestne občine Maribor, govorim o mestnem svetu.
               Mestni svet je odločitev sprejel pravočasno, da je težava v financah, nam je bilo
               jasno, že prej v mojem prejšnjem nastopu sem vam povedal, kje so se evropska
               sredstva, ki smo jih v Slovenski nacionalni stranki zahtevali oziroma bili
               prepričani, da je mesto do njih upravičeno, kje bi jih lahko dobili in zakaj jih
               nismo dobili.</p>
               <p>In pa seveda, verjamem, zato vas tudi sprašujem, po mojem mnenju je krivo županstvo,
               županstvo in pa mestna uprava. Ti so tisti, ki niso pravočasno naredili tega, kar bi
               morali, in ti so tisti, ki so pozabili, da je treba za odpadke poskrbeti. Danes bo na
               ta račun trpel cel Maribor. Vsi mi plačujemo višje položnice zaradi tega, ker odpadke
               vozimo v Celje. To je dejstvo. In dajte mi povedati vizijo, vašo vizijo in pa dajte
               mi povedati, kdo je po vašem mnenju, po mnenju ministrstva kriv, da v Mariboru še
               zdaj ni deponije. In pa vašo vizijo rešitve problema Maribora in pa odpadkov v mestni
               občini Maribor. Hvala lepa.</p>
            </sp>
            <sp xml:id="SDZ4-Redna-11-2005-11-24.sp231">

               <speaker>PODPREDSEDNIK SAŠO PEČE:</speaker>

               <p>Hvala vam. Naslednji na seznamu dodatno prijavljenih je poslanec Štebe.</p>
            </sp>
            <sp xml:id="SDZ4-Redna-11-2005-11-24.sp232">

               <speaker>MAG. TOMAŽ ŠTEBE:</speaker>

               <p>Hvala lepa, predsedujoči. Se opravičujem, prej sem se pozabil prijaviti.</p>
               <p>Jaz bi rekel, glede na stanje bi moralo biti v naslovu poleg varstva prej še glagol
               <q>"sanacija"</q>. Ker je zatečeno stanje v resnici zelo slabo, naj omenim le skrite ali le
               površinsko saniranje deponij odpadkov in to pogosto nevarnih, industrijskih. Veliko
               škodljivih posegov na vodozbirnih in vodovarstvenih območjih. Podtalnice pa so
               večinoma izčrpane in onesnažene. Govorim o temeljnih naravnih virih in vrednotah, ne
               o neustreznih posegih zaradi urbanizacije in potrošništva v novejši dobi. Tako, v
               resnici alarmantno, stanje je opisano le na štirih straneh v poglavju Stanje okolja,
               kolega Kokalj je o tem tudi že govoril. Tam so omenjene od klimatskih sprememb do
               biotskih raznovrstnosti. Opisujejo pa se tudi izboljšave, kar je seveda dobrodošlo.
               Pa obseg tega niti ni pomemben, če bi bile omenjene vse zatečene degradacije. Še
               posebej že omenjene črne, nesanirane in prikrite deponije ter posegi v prostor, ki
               zmanjšujejo kakovost voda in vodozbirnih območjih. Napredek pri izgradnji kanalizacij
               in čistilne naprave je dobrodošel, toda greznice niso nadzirane, kaj šele spremljanje
               in registrirane oddaje odpadnih voda iz njih. Občine niso neposredno omenjene, pač pa
               le občinske uprave, kar je tudi gospod Kokalj ugotovil, ki so opredeljene na manj kot
               na eni strani, na 113. strani.</p>
               <p>Glavni problem pa je nenačrtno in nepodročno reševanje okoljskih problemov in pogosto
               slabo delovanje okoljskih sistemov in vodooskrbe. Predvsem manjka ustrezna zavezanost
               reševanja okoljskih problemov in obvladovanja sistemov po porečjih - na to je
               minister opozoril - ter vodooskrbnih, vodovarstvenih območjih z obveznostjo reševanja
               na območjih vseh občin področja. Mislim, gospod minister, da je to tisto bistveno,
               kar boste morali nekako uveljaviti in nekako spraviti skupaj občine, da se bodo
               uresničeno v posameznih porečjih zadeve, kar se tiče obremenjevanja, pravzaprav se
               temu reče menedžiranja vseh akterjev v nekem porečju, ki so prizadeti ali pa vplivajo
               na to, da so drugi prizadeti, da se bo to celovito urejalo. Manjka pa - čeprav
               verjetno to ni stvar resolucije in je vedno dilema, kaj v resolucijo spada in kaj ne
               - manjka vsaj neka okvirna ocena finančnih posledic za državo in za občine.</p>
               <p>Res pa je, da taka resolucija na samem programu je dobrodošla in, upam, resna zaveza
               za vse, ne le za državo in občine, pač pa za vse, ki delujejo v neprecenljivi naravi,
               ki nam vse vrača in nas bo na koncu tudi izvrgla, se uravnotežila na naš račun. V
               poduk nam je lahko usoda Venere, pa ne le planeta, pač pa tisti, ki so verjetno
               živeli na njej. Hvala.</p>
            </sp>
            <sp xml:id="SDZ4-Redna-11-2005-11-24.sp233">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanski kolega Alojz Sok.</p>
            </sp>
            <sp xml:id="SDZ4-Redna-11-2005-11-24.sp234">

               <speaker>ALOJZ SOK:</speaker>

               <p>Hvala za besedo. Spoštovani minister s sodelavci in vsi prisotni! Mislim, da takšna
               resolucija, kot je pred nami, bi zahtevala veliko več debate in pa razprave. Tukaj je
               bilo rečeno, da amandmajev ni vloženih. Težko je tudi na resolucijo vlagati amandma,
               ampak jaz mislim, da to, kar je bilo povedano v sami razpravi, da boste to
               upoštevali. Zato bi tudi sam rad opozoril na dve, tri stvari, ki se mi zdijo, da v
               tej resoluciji nekako niso obdelane ali pa ne dovolj in bi sem v ta segment
               spadale.</p>
               <p>Zdi se mi, da bo največji problem v Sloveniji, pa ne samo v Sloveniji, sploh v Evropi
               in na celem svetu, kako zmanjšati količino toplogrednih plinov. To je, misli, da v
               tem trenutku eno od najbolj poglavitnih vprašanj. Mi bomo lahko očistili vodo,
               branili zemljo pred onesnaženjem in ne vem kaj še vse, težko pa bo spremeniti in
               zmanjšati to željo po industrijskem razvoju, predvsem zaradi razvoja v tretjih
               državah, in pa zmanjšati količino proizvedenih toplogrednih plinov v državah, ki so
               že razvite. Zdi se mi, da je premajhen poudarek v tej resoluciji dan eni od možnosti,
               ki jih Slovenija ima, to pa je izrabi lesne biomase. Več kot polovica Slovenije, 56%,
               je porasla z gozdovi, mi pa pravzaprav nekaj malega, 3, 4% v skupni količini
               energetskih goriv izrabljamo les. To je izredno malo. Cena nafte je sicer v zadnjem
               času to zelo spremenila. Veliko jih je prešlo na to lesno gorivo, ampak mislim, da bi
               z neko večjo podporo države to šlo še lahko hitreje.</p>
               <p>Drugo vprašanje, na katerega bi vas rad kot pristojno ministrstvo opozoril, je to,
               kar se je zgodilo danes v Bruslju. Če sem prav seznanjen, je bil sprejet tržni red za
               sladkor. Reforma, kot je bila sprejeta, pomeni, jaz sem o tem prepričan, pomeni
               zaprtje tovarne sladkorja v Ormožu in jaz sem že pred časom tudi vztrajal na tem, da
               je prišlo do enega sestanka in še enkrat apeliram na vas kot pristojno ministrstvo,
               da izdelate takoj rezervni scenarij za proizvodnjo bioetanola - veste, da ga v skladu
               z evropsko direktivo moramo proizvajati v določeni količini - in tovarna sladkorja v
               Ormožu je edinstvena priložnost in v tem trenutku je treba nemudoma na to odreagirati
               in omogočiti, da bo Slovenija to priložnost izkoristila. Sedaj bodo tudi na voljo
               sredstva za prestrukturiranje in če bomo v tej fazi zraven, potem lahko od tega imamo
               vsi skupaj koristi, če nas sedaj ne bo zraven, potem bo ta vlak odpeljal mimo nas. In
               na tem segmentu so priložnosti zelo velike. Recimo, sosednja Madžarska se sooča z
               velikimi presežki žita, več milijonov ton, in to bo tudi stalnica za naprej,
               transportni stroški so veliki, mi kot sosednja država, Slovenija, bi lahko to možnost
               idealno izkoristili, ampak moramo biti prvi.</p>
               <p>In še na eno zadevo bi rad opozoril, ki smo jo v preteklosti velikokrat obnavljali v
               tem državnem zboru, to je ravnanje s klavničnimi odpadki. Tukaj v tem dokumentu nisem
               jaz našel o tem zapisnega nič. Jaz mislim, da mora ministrstvo pristopiti k temeljiti
               spremembi ravnanja s klavničnimi odpadki, kajti to, kar danes počnemo, to je v bistvu
               povzročanje gospodarske škode. To, da vse skupaj kot rizični odpad odstranjujemo na
               enega od najbolj dragih načinov in kar nekaj milijard letno iz kmetijska pretaknemo v
               energetiko, v elektro področje, to je v bistvu za en normalni gospodarski razvoj
               nesprejemljivo in jaz bi želel vplivati na vas, da na tem segmentu poskušate nekaj
               storiti.</p>
               <p>In še na eno zadevo bi rad opozoril, na katero me je spomnil kolega Kramberger in sem
               mu predlagal, naj vendarle govori z resornim ministrstvom o tem. Mi imamo v, bom
               takoj končal, eno specifično zadevo. Recimo, v tej državi dovoljujemo te kmečke
               koline in je velik problem s svinjskimi kožami. Jaz mislim, ker nimam časa, da bi
               obrazložil, ampak predlagam, poglejte, kako je to urejeno v Avstriji, in kot resorno
               ministrstvo poskušajte najti eno približno enako rešitev. Mislim, da bi se zelo dobro
               obneslo. Čas se mi je iztekel. Hvala lepa. Želim, če te predloge nekako upoštevate
               <gap n=".."/><stage>/opozorilni znak za konec razprave./</stage><gap n=".."/> Hvala lepa.</p>
            </sp>
            <sp xml:id="SDZ4-Redna-11-2005-11-24.sp235">

               <speaker>PODPREDSEDNIK SAŠO PEČE:</speaker>

               <p>Hvala. In še zadnji prijavljen na dopolnilnem seznamu je poslanski kolega Kokalj.</p>
            </sp>
            <sp xml:id="SDZ4-Redna-11-2005-11-24.sp236">

               <speaker>ANTON KOKALJ:</speaker>

               <p>Glede na to, da me je gospod minister prej dvakrat omenil, bi rad se samo opravičil.
               Jaz sem črpal seznam sodelujočih oziroma tistih, ki so dali na resolucijo svoj
               prispevek oziroma mnenje, iz poročila odbora za okolje in prostor, kjer predstavnikov
               dveh reprezentativnih združenj ni navedenih. Verjamem pa, da so posamezne občine
               verjetno sodelovale oziroma ste se tudi na to obrnili, čeprav vem, da je včasih
               težko, da bi se občine angažirale pri teh problemih.</p>
               <p>Glede elektromagnetnih sevanj pa nisem želel sprožiti neke panike, ampak predvsem bi
               želel, da bi glede tistih stvari, ki se jih enostavno v sedanjem življenju ne znamo
               več izogibati in brez katerih ne znamo živeti, mislim, da je nujno, da bi na nek
               način prišli do neke pomoči vsem državljankam in državljanom, kako primerno oziroma
               čim bolj primerno uporabljati te zadeve. Recimo ena od takih zadev je gotovo uporaba
               mobilnega telefona, ki je ob kontekstu elektromagnetnih sevanj gotovo najbolj
               problematičen del. Hvala.</p>
            </sp>
            <sp xml:id="SDZ4-Redna-11-2005-11-24.sp237">

               <speaker>PODPREDSEDNIK SAŠO PEČE:</speaker>

               <p>Hvala vam, kolega Kokalj. Kar se tiče vrstnega reda, to prepuščajte meni, ker si jaz
               to zapisujem, kdo je na vrsti in kdaj je na vrsti. Kolega Rezman, vi pa ste hoteli
               proceduralno. Izvolite.</p>
            </sp>
            <sp xml:id="SDZ4-Redna-11-2005-11-24.sp238">

               <speaker>VILI REZMAN:</speaker>

               <p>Hvala. Jaz bi samo nekaj podatkov rad pojasnil, da ne bi bila napačna predstava o
               tem, kaj se dogaja v Mariboru v zvezi z odpadki.</p>
            </sp>
            <sp xml:id="SDZ4-Redna-11-2005-11-24.sp239">

               <speaker>PODPREDSEDNIK SAŠO PEČE:</speaker>

               <p>Ne, ne, ne, kolega Rezman, tu vas moram prekiniti, imate proceduralni predlog ali
               nimate <gap n="..."/></p>
            </sp>
            <sp xml:id="SDZ4-Redna-11-2005-11-24.sp240">

               <speaker>VILI REZMAN:</speaker>

               <p>Da popravim napačne trditve.</p>
            </sp>
            <sp xml:id="SDZ4-Redna-11-2005-11-24.sp241">

               <speaker>PODPREDSEDNIK SAŠO PEČE:</speaker>

               <p>Poglejte, niste bili omenjeni. Tega vam seveda ne morem dopustiti. Prosim, če se
               izklopite.</p>
            </sp>
            <sp xml:id="SDZ4-Redna-11-2005-11-24.sp242">

               <speaker>VILI REZMAN:</speaker>

               <p>Jaz sem bil omenjen, ker sem župan občine, ki sodi v <gap n="..."/></p>
            </sp>
            <sp xml:id="SDZ4-Redna-11-2005-11-24.sp243">

               <speaker>PODPREDSEDNIK SAŠO PEČE:</speaker>

               <p>Kolega Rezman, hvala za vaše razmišljanje. S tem zaključujem splošno razpravo o
               predlogu resolucije. Ker k dopolnjenemu predlogu resolucije ni bilo vloženi
               amandmajev, bomo o resoluciji v skladu s časovnim potekom seje zbora odločali danes v
               okviru glasovanj, in sicer pol ure po končani 18. točki dnevnega reda. Minister,
               hvala za udeležbo in za odgovore. S tem prekinjam to točko dnevnega reda.</p>
               <p>Mi pa prehajamo na <title>18. TOČKO DNEVNEGA REDA, TO JE NA OBRAVNAVO PREDLOGA ODLOKA O
                  RAVNANJU S TAJNIMI PODATKI.</title> Ob tem vas seznanjam, da je predviden skupni čas
               razprave 43 minut. 104. člen poslovnika državnega zbora določa, da ravnanje z
               gradivom zaupne narave opredeljuje poseben akt, ki ga državni zbor sprejme na predlog
               kolegija predsednika državnega zbora. Z gradivom ste bili predhodno seznanjeni vodje
               poslanskih skupin, predlog odloka pa je kolegij predsednika državnega zbora sprejel
               na seji dne 16. septembra letošnjega leta in ga posredoval v obravnavo državnemu
               zboru. Prehajamo na predstavitev stališč poslanskih skupin. Stališče poslanske
               skupine Slovenske nacionalne stranke bo predstavil poslanec Boštjan Zagorac. Prosim.
            </p>
            </sp>
            <sp xml:id="SDZ4-Redna-11-2005-11-24.sp244">

               <speaker>BOŠTJAN ZAGORAC:</speaker>

               <p>Hvala za besedo, predsedujoči. Spoštovani prisotni! Skrajni čas, da smo v državnemu
               zboru dobili tudi odlok o ravnanju s tajnimi podatki, ki se dotikajo podatkov, ki se
               nahajajo v tej naši hiši. Odlok o ravnanju s tajnimi podatki ureja ravnanje s tajnimi
               podatki samo v tej hiši, se pravi v Državnem zboru Republike Slovenije. Odlok določa
               pristojne osebe za določanje tajnih podatkov, pogoje za dostop do tajnih podatkov,
               merila za določanje varnostnih območij, pravila za obravnavanje dokumentov na sejah
               državnega zbora oziroma delovnih teles ter pravila o prenosu takih dokumentov iz
               prostorov državnega zbora. Moram reči, da nas v Slovenski nacionalni stranki zelo
               veseli, da imamo končno pred sabo nek odlok, ki upošteva tudi poslance. Podatki, ki
               nastanejo v državnemu zboru, lahko v skladu s pogoji in načini, kot jih določa zakon,
               določijo za tajne predsednik državnega zbora, kar je pravilno, poslanci državnega
               zbora, kar se nam tudi zdi smiselno, in pa generalni sekretar državnega zbora.</p>
               <p>Nadalje, poslanci imajo možnost za dostop do tajnih podatkov brez posebnega
               dovoljenja, kar do sedaj ni bilo urejeno. Ob tem moram povedati, vsaj v Slovenski
               nacionalni stranki smo imeli z bivšo generalno sekretarko državnega zbora takšne
               izkušnje, da ni dovolila dostopa poslancem državnega zbora do podatkov, za katere je
               sama menila, da so po njenem prepričanju ali po nekem prepričanju tajni.</p>
               <p>Moram pa poudariti, da zakon o tajnih podatkih je potrebno še spremeniti, ne nazadnje
               tudi mogoče upoštevati nekatere določbe tega odloka. Po sedaj veljavnem zakonu o
               tajnih podatkih, če pogledamo definicijo, kaj to sploh je tajni podatek, je recimo
               tudi tajni podatek, ki ga ne smemo uporabljati poslanci državnega zbora, tudi ime in
               priimek, recimo, mojega soseda ali pa vašega soseda, kar se mi vsekakor zdi malo
               pretirano.</p>
               <p>Predviden šestmesečni rok za uveljavitev vseh potrebnih ukrepov in postopkov za
               varovanje tajnih podatkov se mi zdi tudi smiseln, da nismo hiteli, da nismo določili,
               ne vem, 8-dnevnega ali, ne vem, 3-dnevnega roka ali naslednji dan po uveljavitvi v
               Uradnem listu Republike Slovenije.</p>
               <p>V Slovenski nacionalni stranki bomo odlok o ravnanju s tajnimi podatki podprli. Hvala
               lepa.</p>
            </sp>
            <sp xml:id="SDZ4-Redna-11-2005-11-24.sp245">

               <speaker>PODPREDSEDNIK SAŠO PEČE:</speaker>

               <p>Hvala. Sledi predstavitev stališča poslanske skupine DeSUS, Ivan Jelen. <stage>(Se
               odpovedujete.)</stage> Sledi predstavitev stališča poslanske skupine SDS, poslanec Dimitrij
               Kovačič. Izvolite, prosim.</p>
            </sp>
            <sp xml:id="SDZ4-Redna-11-2005-11-24.sp246">

               <speaker>DIMITRIJ KOVAČIČ:</speaker>

               <p>Hvala lepa, gospod podpredsednik za potrpežljivost in seveda kolegi in kolegice! V
               poslanski skupini Slovenske demokratske stranke podpiramo predlagani odlok o ravnanju
               s tajnimi podatki, saj se zavedamo, da je tudi državni zbor dolžan urediti ravnanje s
               tajnimi podatki, njihovo varovanje v svoji lastni hiši. Obravnavani odlok ureja
               materijo ravnanja s tajnimi podatki in njihovo varovanje, kar morajo spoštovati in
               upoštevati poslanci in uslužbenci državnega zbora.</p>
               <p>Odlok, o katerem danes odločamo, temelji na zakonu o tajnih podatkih, poleg tega pa
               to področje urejata še dve uredbi. Doslej ravnanje s tajnimi podatki v državnem zboru
               ni bilo celovito urejeno in na enem mestu, pač pa so glede tega obstajala le
               parcialna določila posameznih aktov. Nekaj je bilo zapisano v poslovniku državnega
               zbora, nekaj v zakonu o parlamentarnem nadzoru obveščevalnih in varnostnih služb,
               nekaj v poslovniku komisije za nadzor obveščevalnih in varnostnih služb, nekaj v
               poslovniku o parlamentarni preiskavi, nekaj pa v navodilih generalnega sekretarja
               državnega zbora. Predlagani odlok ureja le zadeve, ki se nanašajo izključno na
               državni zbor, saj se glede drugih načinov in pravil ravnanja s tajnimi podatki
               uporabljajo podzakonski akti vlade Republike Slovenije.</p>
               <p>Poslanci Slovenske demokratske stranke ugotavljamo, da določila tega odloka jasno
               določajo krog oseb, ki so pristojne za označevanje tajnosti podatkov, hkrati pa
               predpisujejo merila za določitev varnostnih območji. Pri obravnavanju dokumentov s
               tajnimi podatki na sejah državnega zbora in njegovih delovnih telesih bo način in
               pogoj takega obravnavanja predpisan s tem odlokom, prav tako pa tudi način in pogoji
               prenosa takih dokumentov izven državnega zbora. Ker bo sedaj vse to zapisano in
               določeno na enem mestu, bo v naprej stvar za nas poslance in uslužbence bistveno bolj
               pregledna, kot je bila doslej.</p>
               <p>V naši poslanski skupini menimo, da je 6-mesečni rok, v katerem mora generalni
               sekretar državnega zbora sprejeti varnostni načrt z vsemi potrebnimi ukrepi za
               varovanje tajnih podatkov v skladu s tem odlokom, da je ta 6-mesečni rok dovolj dolg,
               da bodo ti operativni ukrepi lahko pripravljeni dovolj premišljeno, strokovno in
               kakovostno.</p>
               <p>Kot rečeno, se v poslanski skupini strinjamo s predlaganim odlokom, s tem, da se
               sprejmejo še predlagani amandmaji skupine poslancev, ki poleg nekaterih redakcijskih
               popravkov spreminjajo tudi 6. člen, ki s to spremembo daje poslancem pravico do
               vpogleda v tajne podatke, ki se hranijo v državnem zboru brez kakršnikoli omejitev,
               kar pa je seveda tudi skladno z zakonom o tajnih podatkih in poslovnikom državnega
               zbora. Zato bomo predlagani zakon skupaj z amandmaji skupine poslancev tudi podprli.
               Hvala lepa.</p>
            </sp>
            <sp xml:id="SDZ4-Redna-11-2005-11-24.sp247">

               <speaker>PODPREDSEDNIK SAŠO PEČE:</speaker>

               <p>Hvala vam. Sledi predstavitev stališča poslanske skupine Nova Slovenija. Poslanec,
               Alojz Sok. Izvolite. Prosim samo, če drugič prej napoveste zamenjavo.</p>
            </sp>
            <sp xml:id="SDZ4-Redna-11-2005-11-24.sp248">

               <speaker>ANTON KOKALJ:</speaker>

               <p>Se opravičujem, sva se dogovorila zadnji trenutek, bom pa zelo kratek.</p>
               <p>Glede na to, da je odlok in predlog vloženih amandmajev podprt praktično s strani
               predstavnikov vseh poslanskih skupin, bo naša poslanska skupina odlok vključno z
               amandmaji podprla.</p>
            </sp>
            <sp xml:id="SDZ4-Redna-11-2005-11-24.sp249">

               <speaker>PODPREDSEDNIK SAŠO PEČE:</speaker>

               <p>Hvala. Sledi še zadnja predstavitev prijavljene poslanske skupine, in sicer poslanska
               skupina Slovenske ljudske stranke in poslanec Franc Kangler. Izvolite.</p>
            </sp>
            <sp xml:id="SDZ4-Redna-11-2005-11-24.sp250">

               <speaker>FRANC KANGLER:</speaker>

               <p>Hvala za besedo. Spoštovane poslanke in poslanci. Skrajni čas je, da danes sprejmemo
               odlok o ravnanju s tajnimi podatki. Gre za odlok, ki je zelo pomemben za delovanje in
               krepitev parlamentarne demokracije. S tem odlokom se določajo tako tajni ali strogo
               tajni podatki. Zelo pomembno je, da ima poslanec po tem odloku brez dovoljenja dostop
               do vseh tajnih podatkov, ki se shranjujejo v tej hiši. Pomembno je zato, ker v
               preteklosti, ker nismo imeli podlage v odloku in ker so si posamezni državnozborski
               birokrati po svoje tolmačili zakon o tajnih podatkih smo imeli kar veliko zadreg in
               velikokrat je bilo naše delo, delo nekaterih parlamentarnih komisij omejeno ali
               zadržano.</p>
               <p>Pomembno je tudi to, da se zaradi shrambe takšnih podatkov omeji na varnostno območje
               ena ali dva. Dokaz, da je pomembno, da pristopimo k sistematični obdelavi takšnih
               podatkov in da skrbimo za varovanje takšnih podatkov, je tudi to, ko je na primer
               komisija za nadzor nad obveščevalnimi službami, ki deluje v državnem zboru, sprejela
               sklep, da deluje v tako imenovani tihi sobi. Za tako imenovano tiho sobo, z
               elektronsko blokado in nekaterimi drugimi ukrepi, smo na nek način zagotovili, da
               podatki, s katerimi se bodisi srečujemo ali jih sami ugotavljamo, niso odtekali iz
               tihe sobe oziroma iz državnega zbora. S tem odlokom bomo zagotovili večjo
               transparentnost in pregled nad podatki, ki nosijo oznako tajno ali strogo tajno, in
               tudi prišli do seznama ali registra nekaterih podatkov, ki imajo takšno oznako, saj
               se bodo na tem območju <stage>(varnostnem območju 1 ali 2)</stage> ti podatki shranjevali.</p>
               <p>Tudi v poslanski skupini Slovenske ljudske stranke smo mnenja, da je šestmesečni rok,
               v katerem generalni sekretar poskrbi za izvajanje tega odloka, zadosten, da lahko
               prilagodi razmere v državnem zboru, da se ta odlok prične čim prej izvajati. Zato
               bomo v poslanski skupini Slovenske ljudske stranke skupaj z amandmaji, ki smo jih
               podpisali, odlok podprli v celoti.</p>
            </sp>
            <sp xml:id="SDZ4-Redna-11-2005-11-24.sp251">

               <speaker>PODPREDSEDNIK SAŠO PEČE:</speaker>

               <p>Hvala. Končali smo s predstavitvijo stališč poslanskih skupin. Sledi splošna
               razprava, ki pa so se ji odpovedali naslednji poslanci: Peče, Prijatelj, Žgajner,
               Zagorac, Barovič, Plemeniti. Tako s seznama ostaja poslanec Davorin Terčon. <stage>(Ga ni.)</stage>
               S tem zaključujem splošno razpravo.</p>
               <p>Prehajamo na razpravo o členih in vloženih amandmajih, ki jo bom vodil na podlagi
               pregleda amandmajev z dne 23.11.2005.</p>
               <p>V razpravo dajem naslov in amandma skupine poslancev s prvopodpisanim Dimitrijem
               Kovačičem. Kdo želi besedo? <stage>(Nihče.)</stage> Razpravo zaključujem.</p>
               <p>V razpravo dajem 4. člen in amandma skupine poslancev s prvopodpisanim Dimitrijem
               Kovačičem. Kdo želi besedo? <stage>(Nihče.)</stage> Razpravo zaključujem.</p>
               <p>V razpravo dajem 6. člen in amandma skupine poslancev s prvopodpisanim Dimitrijem
               Kovačičem. Kdo želi besedo? <stage>(Nihče.)</stage> Razpravo zaključujem.</p>
               <p>V razpravo dajem 8. člen in amandma skupine poslancev s prvopodpisanim Dimitrijem
               Kovačičem. Želi kdo besedo? <stage>(Nihče.)</stage> Razpravo zaključujem.</p>
               <p>V razpravo dajem 11. člen in amandma skupine poslancev s prvopodpisanim Dimitrijem
               Kovačičem. Želi kdo besedo? <stage>(Ne.)</stage> Razpravo zaključujem.</p>
               <p>V razpravo dajem 12. člen in amandma skupine poslancev s prvopodpisanim Dimitrijem
               Kovačičem. Kdo želi besedo? <stage>(Nihče.)</stage> Razpravo zaključujem.</p>
               <p>V razpravo dajem 14. člen in amandma skupine poslancev s prvopodpisanim Dimitrijem
               Kovačičem. Želi kdo besedo? <stage>(Ne.)</stage> Razpravo zaključujem.</p>
               <p>O amandmajih bomo v skladu s časovnim potekom seje zbora odločali danes v okviru
               glasovanj, čez pol ure, to pomeni, ob 19.30 uri.</p>
               <p>S tem prekinjam to točko dnevnega reda in sejo zbora, ki jo bomo nadaljevali ob 19.30
               uri. Hvala.</p>
               <stage type="time">(Seja je bila prekinjena ob 18.58 uri in se je nadaljevala ob 19.32 uri.)</stage>
            </sp>
            <sp xml:id="SDZ4-Redna-11-2005-11-24.sp252">

               <speaker>PODPREDSEDNIK MAG. VASJA KLAVORA:</speaker>

               <p>Prehajamo na glasovanje zbora o predlogih odločitev. Preden preidemo na glasovanje,
               prosim poslanke in poslance, da preverijo delovanje glasovalnih naprav, in sicer mora
               na desni strani vložene kartice goreti oranžna lučka; v tem primeru se glasovanje
               lahko opravi.</p>
               <p>Nadaljujemo s prekinjeno <title>20. točko dnevnega reda - z obravnavo poročila o delu
                  komisije za preprečevanje korupcije za obdobje od 1.10.2004 do 23.5.2005.</title>
               </p>
               <p>Prehajamo na odločanje o predlogu sklepa, ki ga je državnemu zboru predlagala
               komisija po zakonu o preprečevanju korupcije, ki se glasi: Državni zbor Republike
               Slovenije se je seznanil s poročilom o delu komisije za preprečevanje korupcije za
               obdobje od 1.10.2004 do 23.5.2005. Izvolite, gospod Gulič.</p>
            </sp>
            <sp xml:id="SDZ4-Redna-11-2005-11-24.sp253">

               <speaker>ALEŠ GULIČ:</speaker>

               <p>Obrazložil bi glas v svojem imenu.</p>
            </sp>
            <sp xml:id="SDZ4-Redna-11-2005-11-24.sp254">

               <speaker>PODPREDSEDNIK MAG. VASJA KLAVORA:</speaker>

               <p>Gospod Gulič, vaša razprava se nanaša na sklep?</p>
            </sp>
            <sp xml:id="SDZ4-Redna-11-2005-11-24.sp255">

               <speaker>ALEŠ GULIČ:</speaker>

               <p>Na sklep, ja. Podprl bom sklep, ker se strinjam s tem, kar je zapisano tudi v
               poročilu, ker je narejeno tako, kot je treba, in je v skladu z vsem tistim, kar naj
               bi komisija za preprečevanje korupcije v navedenem obdobju delala.</p>
               <p>Seveda se moram pa pri tem ustaviti tudi pri nekaterih zadevah, ki so bile očitane za
               nazaj, za sproti in za naprej. Za nazaj je seveda težko kaj govoriti o tem, ker pač
               ta komisija še ni delala, dela eno leto. Za sproti očitek, da se je ukvarjala
               velikokrat sama s sabo in da se ni ukvarjala s primerjavami za nazaj, je popolnoma
               odveč. Jasno je, da se je morala konstituirati. Za nazaj primerjalnih podatkov ni. Za
               sproti - vprašanje, ali je zaradi tega korupcije manj ali več, je neumestno, ker to
               bi lahko primerjali samo, če komisije ne bi imeli in bi jo imeli, pa bi primerjali.
               In za naprej - zelo težko govorim, kakšni bodo učinki, ampak to vedo bolj
               zvezdogledi, tisti, ki pišejo horoskope, in napovedovalci prihodnosti. Tako da je
               tudi to odveč. Poročilo je povsem korektno in sklep primeren, zato bom glasoval zanj.
            </p>
            </sp>
            <sp xml:id="SDZ4-Redna-11-2005-11-24.sp256">

               <speaker>PODPREDSEDNIK MAG. VASJA KLAVORA:</speaker>

               <p>Glasujemo. Ugotavljam ob koncu glasovanja, da je bilo navzočih 63 poslank in
               poslancev, za je glasovalo 54, proti 1.</p>
               <p><stage>(Za je glasovalo 54.)</stage> <stage>(Proti 1.)</stage></p>
               <p>Ugotavljam, da je sklep sprejet.</p>
               <p>Jaz bi vas ponovno prosil, če mi dovolite, da vodim sejo. Hvala.</p>
               <p>S tem zaključujem to točko dnevnega reda.</p>
               <p>Prehajamo na 8. točko. Zbor bo v skladu s 139. členom poslovnika glasovanje o zakonu
               o zaščiti prič opravil v sredo, 30. novembra 2005 po končani zadnji točki dnevnega
               reda te seje.</p>
               <p>Nadaljujemo s <title>prekinjeno 11. točko dnevnega reda, to je z obravnavo predloga
                  zakona o spremembi zakona o raziskovalni in razvojni dejavnosti, skrajšani
                  postopek.</title> Nadaljujemo z drugo obravnavo, to je z odločanjem o vloženem
               amandmaju. Amandma je bil vložen k 1. členu, amandma poslanske skupine Socialnih
               demokratov. Gospod Gulič, izvolite.</p>
            </sp>
            <sp xml:id="SDZ4-Redna-11-2005-11-24.sp257">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi. Amandma Socialnih demokratov bom
               seveda podprl, ker vendarle predstavlja neko varovalko k temu, kar se je seveda
               dogodilo v celoti z zakonom. Zakon namreč na nek način postavlja ali pa omogoča to,
               da se temeljne znanosti lahko zelo na hitro črta in da vse ostane na aplikativnih
               znanostih, po drugi strani seveda dela tisto, kar se mi zdi, da je zelo napačno, se
               pravi omogoča državi, da obvladuje tudi znanstveno- raziskovalno dejavnost v
               popolnosti in tako seveda ukinja avtonomijo teh inštitucij. Tretja stvar, ki se mi
               zdi, da je tudi sama po sebi nevarna, uvaja neke vrste bypasa lustracijo, tako da bi
               se vsaj na področju humanističnih znanosti na nek način kaznovalo ljudi, ki mislijo s
               svojo glavo. V končni posledici seveda lahko to predstavlja tudi to, da se bodo mladi
               raziskovalci in pa predvsem ljudje samostojnega duha začeli umikati iz te države. Ob
               begu možganov, o katerem zelo radi govorimo, je to še dodatna stimulacija in seveda
               lahko se nam zgodi tudi to, da nam ostanejo v Sloveniji samo mali možgani. Hvala
               lepa.</p>
            </sp>
            <sp xml:id="SDZ4-Redna-11-2005-11-24.sp258">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Glasujemo. Glasovanje je končano. Ugotavljam, da je od navzočih 65
               poslank in poslancev za glasovalo 17, proti 44.</p>
               <p><stage>(Za je glasovalo 17.)</stage> <stage>(Proti 44.)</stage></p>
               <p>Ugotavljam, da amandma ni bil sprejet.</p>
               <p>Ker amandma ni bil sprejet, prehajamo na <title>tretjo obravnavo</title> tega zakona. Ker v
               drugi obravnavi k dopolnjenemu predlogu zakona ni bilo sprejetih amandmajev, v tretji
               obravnavi amandmajev ni možno vlagati, zato prehajamo na odločanje o zakonu. Ob tem
               vas obveščam, da me zakonodajno-pravna služba oziroma vlada nista obvestili, da bi
               bil zakon neusklajen. Glasujemo. Navzočih 66, za 42, proti 21.</p>
               <p><stage>(Za je glasovalo 42.)</stage> <stage>(Proti 21.)</stage></p>
               <p>S tem ugotavljam, da je bil zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 12. točko dnevnega reda,</title> to je z <title>obravnavo
                  predloga zakona o spremembah o zagotavljanju navigacijskih služb zračnega prometa
                  - skrajšani postopek.</title> Prehajamo na <title>tretjo obravnavo</title> predloga zakona
               v okviru skrajšanega postopka. Ker k dopolnjenemu predlogu zakona ni bilo vloženih
               amandmajev, v tretji obravnavi amandmajev ni možno vlagati, zato prehajamo na
               odločanje o zakonu. Ob tem vas obveščam, da me vlada oziroma zakonodajno-pravna
               služba nista obvestili, da bi bil zakon neusklajen. Prehajamo na odločanje.
               Glasujemo. Navzočih 66, za 60, proti nihče.</p>
               <p><stage>(Za je glasovalo 60.)</stage> <stage>(Proti nihče.)</stage></p>
               <p>Ugotavljam, da je zakon sprejet.</p>
               <p>Nadaljujemo s <title>prekinjeno 13. točko dnevnega reda,</title> to je z <title>obravnavo
                  predloga zakona o spremembi zakona o poslancih - skrajšani postopek.</title>
               Prehajamo na odločanje o naslednjem predlogu sklepa: <q>"Predlog zakona o spremembi
               zakona o poslancih ni primeren za nadaljnjo obravnavo."</q> Prehajamo na odločanje.
               Glasujemo. Navzočih 65, za 39, proti 18.</p>
               <p><stage>(Za je glasovalo 39.)</stage> <stage>(Proti 18.)</stage></p>
               <p>Ugotavljam, da je zbor sklep sprejel, zato je zakonodajni postopek o predlogu zakona
               končan. S tem zaključujem to točko dnevnega reda.</p>
               <p>Nadaljujemo s <title>prekinjeno 16. točko dnevnega reda,</title> to je z <title>obravnavo
                  predloga resolucije o nacionalnem programu varstva okolja.</title> Ker k dopolnjenemu
               predlogu resolucije ni bilo vloženih amandmajev, prehajamo na odločanje o resoluciji.
               Ob tem vas obveščam, da me vlada oziroma zakonodajno-pravna služba nista obvestili,
               da bi bila resolucija neusklajena. Prehajamo na odločanje in glasujemo o resoluciji.
               Navzočih 67 poslank in poslancev, za 65, proti nihče.</p>
               <p><stage>(Za je glasovalo 65.)</stage> <stage>(Proti nihče.)</stage></p>
               <p>Ugotavljam, da je resolucija sprejeta. S tem zaključujem to točko dnevnega reda.</p>
               <p>Nadaljujemo s prekinjeno <title>18. točko dnevnega reda - z obravnavo predloga odloka o
                  ravnanju s tajnimi podatki.</title> Prehajamo na odločanje o vloženih amandmajih k
               predlogu odloka.</p>
               <p>Prvi amandma k naslovu. Prehajamo na odločanje o amandmaju skupine poslancev, s
               prvopodpisanim Dimitrijem Kovačičem, k naslovu. Glasujemo. Navzočih je bilo 63, za je
               glasovalo 63, proti nihče.</p>
               <p><stage>(Za je glasovalo 63.)</stage> <stage>(Proti nihče.)</stage></p>
               <p>Ugotavljam, da je bil ta amandma sprejet.</p>
               <p>Po vsakem amandmaju bomo naprej posebej odločali. Rad bi vam edino to povedal, da ne
               bi ponavljal, da vsi amandmaji so amandmaji skupine poslancev, s prvopodpisanim
               Dimitrijem Kovačičem.</p>
               <p>Prehajamo k 4. členu. Amandma k 4. členu. Glasujemo. Navzočih 67, za je glasovalo 65,
               proti 1.</p>
               <p><stage>(Za je glasovalo 65.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju k 6. členu. Glasujemo. Navzočih 63, za 61, proti nihče.</p>
               <p><stage>(Za je glasovalo 61.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju k 8. členu. Glasujemo. Navzočih 65 poslank in
               poslancev, za 65, proti ni glasoval nihče.</p>
               <p><stage>(Za je glasovalo 65.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju k 11. členu. Glasujemo. Navzočih 65 poslank in
               poslancev, za 63, proti nihče.</p>
               <p><stage>(Za je glasovalo 63.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju k 12. členu. Glasujemo. 63 navzočih, za je
               glasovalo 63, proti nihče.</p>
               <p><stage>(Za je glasovalo 63.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju k 14. členu. Glasujemo. Navzočih 63, za 61, proti
               nihče.</p>
               <p><stage>(Za je glasovalo 61.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o odloku o ravnanju s tajnimi podatki v celoti. Glasujemo.
               Glasovalo je 65 poslank in poslancev, za 64, proti nihče.</p>
               <p><stage>(Za je glasovalo 64.)</stage> <stage>(Proti nihče.)</stage></p>
               <p>Ugotavljam, da je odlok v celoti sprejet.</p>
               <p>S tem zaključujem to točko dnevnega reda in prekinjam 11. sejo državnega zbora
               Republike Slovenije, ki jo bomo nadaljevali jutri ob 10.00 uri. Lahko noč! <stage type="time">(SEJA
                  JE BILA PREKINJENA 24. NOVEMBRA 2005 OB 19.49 URI.)</stage>
               </p>
            </sp>
         </div>
      </body>
   </text>
</TEI>