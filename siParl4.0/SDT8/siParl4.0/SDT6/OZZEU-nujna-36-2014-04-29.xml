<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xml:id="OZZEU-nujna-36-2014-04-29"
     xml:lang="sl"
     ana="#parla.sitting">
   <teiHeader>
      <fileDesc>
         <titleStmt>
            <title type="main" xml:lang="sl">Dobesedni zapis seje delovnih teles Državnega zbora Republike Slovenije [siParl]</title>
            <title type="main" xml:lang="en">Verbatim record of the session of the working bodies of the National Assembly of the Republic of Slovenia [siParl]</title>
            <title type="sub" xml:lang="sl">Odbor za zadeve Evropske unije: 36. nujna seja (29. 4. 2014)</title>
            <meeting n="36" corresp="#OZZEU" ana="#parla.meeting.urgent">nujna seja</meeting>
            <meeting n="6" corresp="#DZ" ana="#parla.term #DZ.6">6. mandat</meeting>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Slovenska raziskovalna infrastruktura CLARIN.SI</orgName>
               <orgName xml:lang="en">The Slovenian research infrastructure CLARIN.SI</orgName>
               <ref target="http://www.clarin.si">http://www.clarin.si</ref>
            </publisher>
            <idno type="URI" subtype="handle">http://hdl.handle.net/11356/1936</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje avtorstva 4.0 mednarodna licenca</ref>.</p>
            </availability>
            <date when="2024-04-18">18. 4. 2024</date>
         </publicationStmt>
         <sourceDesc>
            <bibl>
               <title type="main" xml:lang="en">Minutes of the National Assembly of the Republic of Slovenia</title>
               <title type="main" xml:lang="sl">Zapisi sej Državnega zbora Republike Slovenije</title>
               <edition xml:lang="sl">Nepreverjen zapis seje</edition>
               <edition xml:lang="en">Unverified session record</edition>
               <date when="2014-04-29">29. 4. 2014</date>
               <idno type="URI" subtype="parliament">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=1343AE4592F65250C1257CD0002DA7E1</idno>
            </bibl>
         </sourceDesc>
      </fileDesc>
      <encodingDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="text" occurs="1"/>
               <tagUsage gi="front" occurs="1"/>
               <tagUsage gi="div" occurs="2"/>
               <tagUsage gi="head" occurs="2"/>
               <tagUsage gi="note" occurs="12"/>
               <tagUsage gi="body" occurs="1"/>
               <tagUsage gi="u" occurs="7"/>
               <tagUsage gi="seg" occurs="40"/>
            </namespace>
         </tagsDecl>
      </encodingDesc>
      <profileDesc>
         <abstract>
            <list type="agenda">
               <item xml:id="OZZEU-nujna-36-2014-04-29.toc-item0">
                  <title>Pred dnevnim redom</title>
                  <ptr target="#OZZEU-nujna-36-2014-04-29.seg1"/>
                  <ptr target="#OZZEU-nujna-36-2014-04-29.seg2"/>
                  <ptr target="#OZZEU-nujna-36-2014-04-29.seg3"/>
                  <ptr target="#OZZEU-nujna-36-2014-04-29.seg4"/>
               </item>
               <item xml:id="OZZEU-nujna-36-2014-04-29.toc-item1">
                  <title>1. TOČKO DNEVNEGA REDA – ZASEDANJE SVETA EVROPSKE UNIJE ZA EKONOMSKE IN FINANČNE ZADEVE, BRUSELJ, 6.5.2014.</title>
                  <ptr target="#OZZEU-nujna-36-2014-04-29.seg5"/>
                  <ptr target="#OZZEU-nujna-36-2014-04-29.seg6"/>
                  <ptr target="#OZZEU-nujna-36-2014-04-29.seg7"/>
                  <ptr target="#OZZEU-nujna-36-2014-04-29.seg8"/>
                  <ptr target="#OZZEU-nujna-36-2014-04-29.seg9"/>
                  <ptr target="#OZZEU-nujna-36-2014-04-29.seg10"/>
                  <ptr target="#OZZEU-nujna-36-2014-04-29.seg11"/>
                  <ptr target="#OZZEU-nujna-36-2014-04-29.seg12"/>
                  <ptr target="#OZZEU-nujna-36-2014-04-29.seg13"/>
                  <ptr target="#OZZEU-nujna-36-2014-04-29.seg14"/>
                  <ptr target="#OZZEU-nujna-36-2014-04-29.seg15"/>
                  <ptr target="#OZZEU-nujna-36-2014-04-29.seg16"/>
                  <ptr target="#OZZEU-nujna-36-2014-04-29.seg17"/>
                  <ptr target="#OZZEU-nujna-36-2014-04-29.seg18"/>
                  <ptr target="#OZZEU-nujna-36-2014-04-29.seg19"/>
                  <ptr target="#OZZEU-nujna-36-2014-04-29.seg20"/>
                  <ptr target="#OZZEU-nujna-36-2014-04-29.seg21"/>
                  <ptr target="#OZZEU-nujna-36-2014-04-29.seg22"/>
                  <ptr target="#OZZEU-nujna-36-2014-04-29.seg23"/>
                  <ptr target="#OZZEU-nujna-36-2014-04-29.seg24"/>
                  <ptr target="#OZZEU-nujna-36-2014-04-29.seg25"/>
                  <ptr target="#OZZEU-nujna-36-2014-04-29.seg26"/>
                  <ptr target="#OZZEU-nujna-36-2014-04-29.seg27"/>
                  <ptr target="#OZZEU-nujna-36-2014-04-29.seg28"/>
                  <ptr target="#OZZEU-nujna-36-2014-04-29.seg29"/>
                  <ptr target="#OZZEU-nujna-36-2014-04-29.seg30"/>
                  <ptr target="#OZZEU-nujna-36-2014-04-29.seg31"/>
                  <ptr target="#OZZEU-nujna-36-2014-04-29.seg32"/>
                  <ptr target="#OZZEU-nujna-36-2014-04-29.seg33"/>
                  <ptr target="#OZZEU-nujna-36-2014-04-29.seg34"/>
                  <ptr target="#OZZEU-nujna-36-2014-04-29.seg35"/>
                  <ptr target="#OZZEU-nujna-36-2014-04-29.seg36"/>
                  <ptr target="#OZZEU-nujna-36-2014-04-29.seg37"/>
                  <ptr target="#OZZEU-nujna-36-2014-04-29.seg38"/>
                  <ptr target="#OZZEU-nujna-36-2014-04-29.seg39"/>
                  <ptr target="#OZZEU-nujna-36-2014-04-29.seg40"/>
               </item>
            </list>
         </abstract>
         <settingDesc>
            <setting>
               <name type="city">Ljubljana</name>
               <name type="country" key="SI">Slovenija</name>
               <date when="2014-04-29" ana="#parla.sitting">29. 4. 2014</date>
            </setting>
         </settingDesc>
      </profileDesc>
   </teiHeader>
   <text>
      <front>
         <div type="preface">
            <head>REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</head>
            <head type="session">36. nujna seja</head>
            <note type="chairman">Sejo je vodil Jožef Horvat, predsednik odbora.</note>
         </div>
      </front>
      <body>
         <div>
            <note type="time">Seja se je pričela ob 9.02.</note>
            <note type="speaker">PREDSEDNIK JOŽEF HORVAT:</note>
            <u who="#HorvatJožef"
               xml:id="OZZEU-nujna-36-2014-04-29.u1"
               ana="#chair">
               <seg xml:id="OZZEU-nujna-36-2014-04-29.seg1">Dober dan želim, spoštovane kolegice in kolegi, spoštovani vabljeni! Začenjam 36. nujno sejo Odbora za zadeve Evropske unije.</seg>
               <seg xml:id="OZZEU-nujna-36-2014-04-29.seg2">Zaenkrat nimamo opravičil niti obvestil o nadomeščanjih.</seg>
               <seg xml:id="OZZEU-nujna-36-2014-04-29.seg3">Obveščam vas, da so na sejo povabljeni predstavniki Vlade in Državnega sveta ter poslanci Evropskega parlamenta iz Republike Slovenije. Vse navzoče prav lepo pozdravljam, še posebej predstavnico Vlade mag. Matejo Vraničar, državno sekretarko na Ministrstvu za finance.</seg>
               <seg xml:id="OZZEU-nujna-36-2014-04-29.seg4">Prehajamo na določitev dnevnega reda seje odbora. S sklicem ste prejeli predlog dnevnega reda in ker v poslovniškem roku nisem prejel predlogov za njegovo spremembo, je določen, kot je bil predlagan s sklicem.</seg>
               <seg xml:id="OZZEU-nujna-36-2014-04-29.seg5">Prehajamo na 1. TOČKO DNEVNEGA REDA – ZASEDANJE SVETA EVROPSKE UNIJE ZA EKONOMSKE IN FINANČNE ZADEVE, BRUSELJ, 6.5.2014.</seg>
               <seg xml:id="OZZEU-nujna-36-2014-04-29.seg6">Prvo verzijo gradiva k tej točki smo prejeli od Vlade na podlagi 8. člena Zakona o sodelovanju med Državnim zborom in Vlado v zadevah Evropske unije 24.4.2014, drugo, to je končno verzijo, pa 29.4.2014. Prosim mag. Matejo Vraničar, državno sekretarko na Ministrstvu za finance za predstavitev izhodišč.</seg>
            </u>
            <note type="speaker">MAG. MATEJA VRANIČAR:</note>
            <u who="#VraničarMateja"
               xml:id="OZZEU-nujna-36-2014-04-29.u2"
               ana="#regular">
               <seg xml:id="OZZEU-nujna-36-2014-04-29.seg7">Hvala lepa, gospod predsednik, za besedo. Lep pozdrav in dobro jutro vsem skupaj!</seg>
               <seg xml:id="OZZEU-nujna-36-2014-04-29.seg8">Na tokratnem ECOFIN-u bodo ministri obravnavali pet točk dnevnega reda.</seg>
               <seg xml:id="OZZEU-nujna-36-2014-04-29.seg9">Zakaj spremenjeno gradivo. Po seji Vlade, ki je sprejela prvo različico izhodišč, smo ocenili, da bi bilo primerno ta izhodišča še nekoliko dopolniti v zvezi z zadnjimi izračuni, ki so bili narejeni glede davka na finančne transakcije, pa bom tekom predstavitve izhodišč pojasnila, v čem je bila naša zadrega oziroma kaj želimo pri tej točki posebej izpostaviti.</seg>
               <seg xml:id="OZZEU-nujna-36-2014-04-29.seg10">Dve točki na tokratnem ECOFIN-u bosta davčni. Prva točka je obravnava političnega soglasja glede noveliranja Direktive o skupnem sistemu obdavčitve matičnih in odvisnih družb. Pri tej direktivi gre za to, da se vanjo vključujejo nekatere rešitve oziroma nekateri instrumenti, za katere je bilo ugotovljeno, da so doslej lahko povzročali dvojno neobdavčitev pri družbah, ki poslujejo na ozemlju več držav članic oziroma ustanavljajo hčerinske firme v drugi državi članici, glede na to, kje ima sedež matična družba. Do predloga direktive smo zavzeli pozitivno stališče. Ocenjujemo, da je tisto, za kar se zavzema Slovenija, odraženo v tem zadnjem kompromisnem predlogu in predlagamo, da se politično soglasje glede predlagane direktive podpre. Hkrati pa smo naklonjeni tudi predlogu izjave Sveta v zvezi z projektom BEPS, to je projekt, ki se vodi v okviru OECD in se osredotoča na zelo sofisticirane primere izogibanja plačilu davka skozi pretakanje prihodkov oziroma dobička v države z nižjo nominalno obremenitvijo. Gre za zniževanje davčne osnove v tistih državah, ki imajo normalen davčni sistem, in pretakanje te davčne osnove v države, ki imajo nižje davčne obremenitve. In s to izjavo želi Svet posebej podpreti izpeljavo tega projekta BEPS v okviru OECD in izkazati svojo pripravljenost na ukrepanje proti agresivnemu davčnemu načrtovanju. S slovenskega vidika je pomemben tako sam BEPS projekt pri OECD, v katerem aktivno sodelujemo oziroma ga spremljamo in se prilagajamo. Treba bo kar nekaj slovenske zakonodaje tudi spremeniti, ko bo projekt zaključen, ampak v tem trenutku gre za to, da se pripravijo usklajene rešitve tako v evropskem prostoru kot tudi širše med vsemi državami članicami OECD.</seg>
               <seg xml:id="OZZEU-nujna-36-2014-04-29.seg11">Druga davčna tema je že prej omenjeni davek na finančne transakcije. Gre za pregled oziroma šlo bo za pregled stanja v okviru izvajanja okrepljenega sodelovanja. Spomnili se boste, da smo že konec leta 2011 in v letu 2012 podprli uvedbo davka na finančne transakcije in da je Slovenija tudi pristopila v okrepljeno sodelovanje. Smo pa že takrat, ko smo sprejemali in Državnemu zboru predlagali vključitev v okrepljeno sodelovanje glede uveljavitve davka na finančne transakcije, vložili pridržek, preučitveni pridržek, ker je bilo zelo veliko stvari nejasnih. Glede na razvoj dogodkov, tudi teh 11 držav članic, ki sodelujejo v okrepljenem sodelovanju, nismo zmožni doseči soglasja, kako naj bi obdavčitev finančnih transakcij v tem prostoru delovala, niti ni mogoče doseči soglasja glede osnov, glede predmetov obdavčitve, išče predsedujoči oziroma predsedstvo išče možnost izhoda iz nastale situacije. Možnost izhoda vidijo v postopnem uvajanju davka na finančne transakcije, in sicer, da bi se najprej uvedlo obdavčitev zgolj delnic in izvedenih finančnih instrumentov na delnice, kasneje pa šele na vse finančne instrumente. S tem, da v vsakem primeru so izvzete državne obveznice, »repo« in »reverse repo« posli, in še nekatere druge, manj pogoste finančne transakcije. Glede na vse te ureditve oziroma glede na vse te smeri, v katere se razvija razprava glede uvedbe davka na finančne transakcije v Svetu, ugotavljamo, da bi bil finančni izplen, če bi uvedli takšen davek na finančne transakcije v Sloveniji, pičel oziroma več kot za polovico nižji od tistega, ki smo ga pričakovali ob prvih izračunih, ki smo jih pripravili s pomočjo podatkov, ki so jih zagotovili Banka Slovenije, Združenje bank Slovenije in drugi posredniki s finančnimi instrumenti. Ugotavljamo, da bi v primeru postopne uvedbe davka za Slovenijo bil maksimalen izplen 3 milijone evrov letno in v primeru celotne obdavčitve 5 milijonov evrov. Spomnili pa se boste, da je naša prva ocena bila nekje med 10 in 15 milijonov evrov letnega izplena od tega davka.</seg>
               <seg xml:id="OZZEU-nujna-36-2014-04-29.seg12">Glede na stroške uvedbe in stroške sprotnega nadzora davka na finančne transakcije imamo močne pomisleke, ali je tak davek na finančne transakcije v evropskem prostoru sploh še smiseln. Predlagamo, da na tokratnem ECOFIN-u, ko bo v obravnavi samo pregled stanja, ministra pooblastimo, da te pomisleke izrazi. V nadaljevanju pa bo ministrstvo pripravilo celovito gradivo glede davka na finančne transakcije, pregled stanja glede na trenutno situacijo pri usklajevanju predloga direktive in predstavilo kompletne finančne izračune oziroma izračune finančnih učinkov, vključno s stroški uvedbe, in izvajanje nadzora v primeru uvedbe davka na finančne transakcije. In takoj, ko bomo imeli to pripravljeno, bomo predlagali posebno razpravo na Odboru za zadeve EU v luči morebitne spremembe osnovnega stališča, ki ga je Državni zbor že potrdil.</seg>
               <seg xml:id="OZZEU-nujna-36-2014-04-29.seg13">Se pravi, v tem trenutku predlagamo, da pooblastimo ministra, da izrazi pomisleke v zvezi s smerjo razprave, v katero države članice gredo glede uvedbe davka na finančne transakcije, v nadaljevanju pa bomo predlagali revizijo stališča, ki ga je Državni zbor pred časom že obravnaval in potrdil.</seg>
               <seg xml:id="OZZEU-nujna-36-2014-04-29.seg14">Pri 3. točki dnevnega reda se bodo ministri seznanili z ugotovitvami Evropske komisije glede postopka ugotavljanja makroekonomskih neravnotežij. Ta točka je pomembna tudi za Slovenijo, ker Evropska komisija v svojih ugotovitvah iz poglobljenih pregledov ugotavlja, da v Sloveniji še vedno obstajajo presežna makroekonomska neravnovesja. Poleg Slovenije sta taki državi, kjer obstajajo makroekonomska neravnovesja, presežna, to velja še za Italijo in Hrvaško. Za Španijo pa je bilo ugotovljeno, da je izšla iz te situacije. Vsega skupaj je Evropska komisija pripravila poglobljene preglede za 17 držav. Kar se tiče Slovenije, Italije in Hrvaške, gredo sklepi v smeri, da se Svet seznani z namero Evropske komisije, da bo podrobno proučila nedavno poslan nacionalni reformni program in program stabilnosti za vse države, ki imajo makroekonomska neravnovesja, in bo na podlagi že sprejetih ukrepov in teh ukrepov, ki so napovedani v NRP-ju in programu stabilnosti, bodo ocenili, ali je predlagano ukrepanje s strani Slovenije ustrezno in zadostno. In konec maja oziroma v začetku junija lahko pričakujemo podrobnejša, specifična priporočila, za Slovenijo specifična priporočila, na podlagi katerih bo treba ukrepati, če bo Evropska komisija ocenila, da to, kar smo že sami predlagali v NRP-ju in programu stabilnosti, ni ustrezno.</seg>
               <seg xml:id="OZZEU-nujna-36-2014-04-29.seg15">Glede na vse predvidene postopke v zvezi z ekonomskim upravljanjem v Evropski uniji ocenjujemo, da je gradivo Evropske komisije ustrezno oziroma korektno in smo pripravljeni podpreti uravnoteženo besedilo predlaganih sklepov Sveta.</seg>
               <seg xml:id="OZZEU-nujna-36-2014-04-29.seg16">4. točka je zgolj informativne narave. Ministri se bodo seznanili z nadaljnjim ukrepanjem po sestankih finančnih ministrov skupine G-20 ter s poročilom o zasedanju Mednarodnega denarnega sklada in Svetovne banke v prvi polovici aprila letošnjega leta.</seg>
               <seg xml:id="OZZEU-nujna-36-2014-04-29.seg17">5. točka je ministrski dialog z državami kandidatkami, Makedonijo, Črno goro, Srbijo in Turčijo. Predvideno je sprejetje sklepov na podlagi ocen predpristopnih ekonomskih programov in Slovenija s predlaganimi sklepi nima težav oziroma jih lahko podpre. Hvala lepa.</seg>
            </u>
            <note type="speaker">PREDSEDNIK JOŽEF HORVAT:</note>
            <u who="#HorvatJožef"
               xml:id="OZZEU-nujna-36-2014-04-29.u3"
               ana="#chair">
               <seg xml:id="OZZEU-nujna-36-2014-04-29.seg18">Hvala lepa vam, spoštovana državna sekretarka, za podrobno predstavitev izhodišč in stališč Republike Slovenije na majskem ECOFIN-u.</seg>
               <seg xml:id="OZZEU-nujna-36-2014-04-29.seg19">Zdaj odpiram razpravo, kolegice in kolegi. Kdo želi razpravljati? Podpredsednica dr. Ljubica Jelušič, izvolite.</seg>
            </u>
            <note type="speaker">DR. LJUBICA JELUŠIČ (PS SD):</note>
            <u who="#JelušičLjubica"
               xml:id="OZZEU-nujna-36-2014-04-29.u4"
               ana="#regular">
               <seg xml:id="OZZEU-nujna-36-2014-04-29.seg20">Najlepša hvala, predsednik. Lep pozdrav vsem skupaj!</seg>
               <seg xml:id="OZZEU-nujna-36-2014-04-29.seg21">Mene zanima v okviru 3. točke pri ugotavljanju makroekonomskih neravnovesij, ali lahko poveste, kakšna je ta namera Evropske komisije, da bi organizirala posebne nadzorne misije v tistih državah članicah, v katerih so ugotovljena ta makroekonomska neravnovesja, se pravi, štete so Slovenija, Italija in Hrvaška. Kakšne so te misije? Kako bo to praktično izgledalo, se to že ve zdaj? Je to neka milejša oblika trojke, pri kateri bodo predstavniki Evropske komisije brez ostalih dveh institucij ali kaj je tu mišljeno? Hvala.</seg>
            </u>
            <note type="speaker">PREDSEDNIK JOŽEF HORVAT:</note>
            <u who="#HorvatJožef"
               xml:id="OZZEU-nujna-36-2014-04-29.u5"
               ana="#chair">
               <seg xml:id="OZZEU-nujna-36-2014-04-29.seg22">Hvala lepa vam. Če dovolite, bi še sam nekaj vprašanj postavil oziroma še kdo drug, pa bi potem po sklopu vprašanj dali besedo državni sekretarki. Želi še kdo razpravljati? Če ne, sem kar jaz na vrsti.</seg>
               <seg xml:id="OZZEU-nujna-36-2014-04-29.seg23">Pri 1. točki, kjer bo govora o direktivi oziroma o spremembi Direktive o skupnem sistemu obdavčitve matičnih družb in odvisnih družb iz različnih držav članic Evropske unije, tu gre za različne, po mojem razumevanju, finančne instrumente, ne gre samo za dividende. Tu bi vas prosil, če morda lahko te finančne instrumente naštejete.</seg>
               <seg xml:id="OZZEU-nujna-36-2014-04-29.seg24">Kar se tiče 2. točke, tako imenovane davčne točke in davka na finančne transakcije. Res je, mi smo o tem že kar nekajkrat razpravljali. Slovenija je med 11 državami članicami, ki podpirajo okrepljeno sodelovanje. Malo oziroma praktično nič pa mi ni poznano, zakaj je aprila 2013 Združeno kraljestvo pred sodiščem Evropske unije vložilo tožbo za razveljavitev Sklepa Sveta Evropske unije o odobritvi okrepljenega sodelovanja. Sodba sodišča Evropske unije v tej zadevi naj bi bila izdana konec tega meseca. Zdaj smo na koncu, morda imate, gospa državna sekretarka, informacije, ali je že ta sodba zunaj. Kako je pravzaprav Združeno kraljestvo argumentiralo, torej, kaj so argumenti, s katerimi je šlo na sodišče Evropske unije?</seg>
               <seg xml:id="OZZEU-nujna-36-2014-04-29.seg25">Zahvaljujem se, da ste predstavili tudi finančni izplen tega davka na finančne transakcije. Tu sem si tudi sam v gradivu pripravil vprašanje, na katerega ste pravzaprav že odgovorili. Praktično so stroški uvedbe in nadzora nekoliko večji od izkupička, rekli ste, da bi izkupiček lahko bil 3 milijone, v najboljšem primeru 5 milijonov, mi smo pričakovali trikrat več. Seveda, to je zdaj zanimivo, ko narediš neke modele, neke simulacije, kako stvari delujejo, da se potem lažje odločiš.</seg>
               <seg xml:id="OZZEU-nujna-36-2014-04-29.seg26">Gospa Ljubica Jelušič je pravzaprav vprašanje, ki sem ga imel na zalogi, že postavila. Tu bi samo tako, poenostavljeno vprašal, ta posebna nadzorna misija, ali je to gospod Szekely? Ali je to nekaj podobnega, ker ga srečujemo tu, v Sloveniji?</seg>
               <seg xml:id="OZZEU-nujna-36-2014-04-29.seg27">In še 5. točka, države kandidatke. Tu bo šlo dejansko za sprejetje sklepov na podlagi ocen predpristopnih ekonomskih programov s strani Evropske komisije in Evropske centralne banke ter seveda tudi poročila Eurostata glede napredka na področju statistike. Pa me zanima zdaj, kako bodo te države kandidatke ocenjevane, po kakšnih kriterijih bodo ocenjevane? Ali bodo ti pregledi narejeni po istih kriterijih kot pri tako imenovanih poglobljenih pregledih ali bodo tu kakšni drugačni kriteriji? Govorili ste pa tudi o programu stabilnosti za leto 2014. Kolikor jaz vem, ga v Državni zbor še ni bilo, pa me zanima, kdaj ga lahko pričakujemo. To sicer ni vezano na to točko, ampak bi vas prosil za informacijo.</seg>
               <seg xml:id="OZZEU-nujna-36-2014-04-29.seg28">Zdaj pa dajem besedo gospe državni sekretarki.</seg>
            </u>
            <note type="speaker">MAG. MATEJA VRANIČAR:</note>
            <u who="#VraničarMateja"
               xml:id="OZZEU-nujna-36-2014-04-29.u6"
               ana="#regular">
               <seg xml:id="OZZEU-nujna-36-2014-04-29.seg29">Hvala lepa. Če dovolite, bi šla kar po točkah dnevnega reda, tako da imamo nek redosled.</seg>
               <seg xml:id="OZZEU-nujna-36-2014-04-29.seg30">Najprej, kar se 1. točke dnevnega reda tiče, skupnega sistema obdavčitve matičnih in odvisnih družb. Gre v bistvu za to, da ne pride do dvojne obdavčitve oziroma do neobdavčitve pri poslovanju tistih družb, ki konsolidirajo svojo davčno osnovo, in ena matična družba posluje v eni državi članici in odvisne družbe v drugih državah članicah. Imate prav, ne gre tu samo za dividende, ampak gre za vsa vprašanja, od tega, kje se šteje, da je določen dobiček oziroma določen prihodek dosežen, do tega, katere stroške lahko priznavamo matični družbi, katere odvisnim družbam. Se pravi, gre za vsa vprašanja določanja davčne osnove, kateri državi pripade kateri del davčne osnove in dividende so tukaj pravzaprav posrednega ali pa manj pomembnega pomena. Tisto, kar je predmet tokratne novele direktive, sta predvsem dve vsebinski točki. Ena je posebna ureditev za tako imenovana hibridna posojila, to so posojila, ki se dajejo med matično in odvisnimi družbami in imajo lahko nek mešan značaj, ne čistega posojila, ampak imajo lahko tudi značaj – nekako se zelo približujejo kapitalskemu vložku matične družbe v odvisno družbo, lahko seveda tudi obratno. In to je bilo ugotovljeno kot eden ključnih primerov izogibanja plačilu davkov in je zaradi tega komisija ocenila, da je temu področju treba nameniti več pozornosti. Druga vsebinska sprememba je pa uvedba tako imenovanega splošnega pravila proti izogibanju, se pravi, nobenih pravil glede dodelitve dela davčne osnove ne smemo tolmačiti oziroma se ne sme razlagati na način ali pa izvajati na način, ki bi privedel do dvojne neobdavčitve posameznega dela dohodka. To ne pomeni, da je treba obvezno od vsakega dela dohodka del davka plačati, ampak mora biti vključen v davčno osnovo, v eni ali v drugi državi.</seg>
               <seg xml:id="OZZEU-nujna-36-2014-04-29.seg31">Kar se tiče 2. točke in davka na finančne transakcije. Ni nam poznano, da bi Evropsko sodišče sprejelo svojo odločitev, s tem zaenkrat nismo seznanjeni. Spremljamo in ko bo, bomo zadevo tudi lahko pokomentirali. Argumenti, s katerimi je Združeno kraljestvo vložilo to tožbo - po njihovem mnenju bo zaradi uvedbe davka na finančne transakcije prišlo do pomembnih vplivov, angleški izraz je »spillover effect«, na tiste države članice, ki uvedbi davka na finančne transakcije nasprotujejo oziroma ki se niso vključile v okrepljeno sodelovanje. In ker nimajo možnosti sodelovati pri oblikovanju besedila direktive, ocenjujejo, da so s tem okrepljenim sodelovanjem kršena pravila, ki jih določa Pogodba o delovanju Evropske unije, na podlagi katere je bil Sklep o okrepljenem sodelovanju sploh sprejet.</seg>
               <seg xml:id="OZZEU-nujna-36-2014-04-29.seg32">Točka 3. Nadzornih misij smo bili deležni že v letu 2013 in v začetku leta 2014. Dejansko gre za gospoda Istvana in ostalo ekipo, sodelujejo tudi predstavniki Evropske centralne banke, ne pa predstavniki IMF-a, predstavniki IMF-a prihajajo na svoje samostojne misije. Ne gre za noben drugačen pristop, kot smo ga bili deležni že do zdaj, se pravi, nekoliko bolj pogosto, kot pa če ne bi bili v tem postopku presežnih makroekonomskih neravnovesij, pridejo na obisk v Slovenijo in moramo predložiti določene podatke. Pregledajo v bistvu stanje izvajanja proračuna, pregledajo stanje na področju izvajanja drugih specifičnih priporočil in dajejo usmeritve, kaj priporočajo, da bi bilo treba še narediti do naslednje misije. V povezavi s tem glede programa stabilnosti. Včeraj smo ga z ministrstva poslali na generalni sekretariat Vlade in če ni bil včeraj, bi moral biti danes poslan tudi v Državni zbor. Vlada ga je sprejela v četrtek, treba je bilo narediti še čistopis po seji Vlade, tako da je zaradi tega včeraj šel naprej.</seg>
               <seg xml:id="OZZEU-nujna-36-2014-04-29.seg33">Še glede 5. točke, ocenjevanje pristopnih držav članic. To ocenjevanje je bilo že opravljeno in zdaj gre pravzaprav za poročilo o rezultatih tega ocenjevanja. Ocenjevanje je bilo pripravljeno na podlagi enotnih kriterijev za vse države kandidatke. Izhodišča se nanašajo pa na področje predvsem fiskalne discipline, transparentnosti, v tem segmentu, ki se tiče ECOFIN-a. Ostale formacije ministrskega sveta pač pregledujejo predpristopna prizadevanja držav članic na drugih področjih, ki so za posamezno državo kandidatko pomembna. Z vidika ECOFIN-a je dejansko najpomembnejša ta fiskalna disciplina, stanje javnih financ, transparentnost javnih financ in administrativna sposobnost držav kandidatk za pobiranje javnih dajatev, za zaščito interesov, finančnih interesov skupnosti oziroma Unije tudi na njihovem ozemlju, kar pomeni zagotavljanje ustreznega carinskega nadzora, zagotavljanje ustreznega nadzora nad pravilnostjo porabe evropskih sredstev in nad, recimo, celovito nekoruptivnostjo, transparentnostjo poslovanja.</seg>
            </u>
            <note type="speaker">PREDSEDNIK JOŽEF HORVAT:</note>
            <u who="#HorvatJožef"
               xml:id="OZZEU-nujna-36-2014-04-29.u7"
               ana="#chair">
               <seg xml:id="OZZEU-nujna-36-2014-04-29.seg34">Najlepša hvala za podrobne odgovore, gospa državna sekretarka. Želi še kdo razpravljati? Ugotavljam, da ne, zato razpravo zaključujem.</seg>
               <seg xml:id="OZZEU-nujna-36-2014-04-29.seg35">Na glasovanje dajem predlog sklepa, ki se glasi: Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za ekonomske in finančne zadeve, ki bo v Bruslju 6. maja 2014, in jih podprl. Glasujemo.</seg>
               <seg xml:id="OZZEU-nujna-36-2014-04-29.seg36">Kdo je za?</seg>
               <note>9 članov.</note>
               <seg xml:id="OZZEU-nujna-36-2014-04-29.seg37">Je kdo proti?</seg>
               <note>Nihče.</note>
               <seg xml:id="OZZEU-nujna-36-2014-04-29.seg38">Ugotavljam, da je sklep sprejet.</seg>
               <seg xml:id="OZZEU-nujna-36-2014-04-29.seg39">Preden zaključim sejo, kolegice in kolegi, tudi gospa državna sekretarka s sodelavci, bi vam rad zaželel lepe, sproščujoče prvomajske praznike. Gotovo boste tudi kaj razmišljali o evropskih zadevah. Rad bi vas spomnil, da se bomo videli in sedeli skupaj 6. maja na skupni seji z Odborom za zadeve Evropske unije hrvaškega sabora, to bo prvič takšna skupna seja dveh odborov, in potem tudi 9. maja na slavnostni seji ob 10-letnici vstopa Slovenije v Evropsko unijo. Želim vam lep in koristen dan še naprej!</seg>
               <seg xml:id="OZZEU-nujna-36-2014-04-29.seg40">S tem končujem 1. točko dnevnega reda in 36. nujno sejo Odbora za zadeve Evropske unije. Hvala lepa vsem!</seg>
            </u>
            <note type="time">Seja je bila končana 29. aprila 2014 ob 9.31.</note>
         </div>
      </body>
   </text>
</TEI>
