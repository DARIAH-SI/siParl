<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZO-002-Nujna-2018-11-30">
   <teiHeader>
      <fileDesc>
         <titleStmt>
            <title>Odbor za obrambo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZO-002-Nujna-2018-11-30.OZO" n="002">
               <name>Nujna</name>
               <date when="2018-11-30"/>
            </setting>
         </settingDesc>
         <particDesc>
            <listOrg>
               <org xml:id="OZO-002-Nujna-2018-11-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZO-002-Nujna-2018-11-30.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA OBRAMBO</stage>
            <stage type="session">2. nujna seja</stage>
            <stage type="date">(30. november 2018)</stage>
            <stage type="chairman">Sejo je vodil Samo Bevk, predsednik Odbora za obrambo.</stage>
            <stage type="time">Seja se je začela ob 9.00.</stage>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Spoštovane kolegice in kolegi. Pričenjam 2. nujno sejo Odbora za obrambo. Pozdravljam vse prisotne, posebej ministra za obrambo Karla Erjavca, načelnico generalštaba Slovenske vojske generalmajorko Alenko Ermenc in ji obenem v svojem imenu in v imenu Odbora za obrambo Državnega zbora Republike Slovenije čestitam za imenovanje za generalmajorko Slovenske vojske in za načelnico generalštaba Slovenske vojske. Želim vam uspešno delo, pa tudi sodelovanje z Odborom za obrambo. Seveda pa pozdrav tudi vsem ostalim povabljenim.</p>
               <p>Obveščam vas, da so zadržani oziroma se seje ne more danes udeležiti član odbora Matjaž Nemec. Potem pa imam nekaj pooblastil, in sicer Predrag Baković nadomešča poslanca Matjaža Nemca, poslanec Boris Doblekar pa nadomešča poslanca Žana Mahniča in še tretje pooblastila za zastopanje na današnji seji, poslanca Andreja Rajha nadomešča poslanec Andrej Šušmelj.</p>
               <p>S tem sklicem ste prejeli naslednji dnevni red, in sicer 1. in edina točka se glasi: Sporen nakup oklepnikov 4x4 Oshkosh. Ker nisem prejel predlogov za razširitev dnevnega reda oziroma za umik katere od predlaganih točk z dnevnega reda, je določen dnevni red seje, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA, TO JE SPOREN NAKUP OKLEPNIKOV 4X4.</title>
               </p>
               <p>Poslanska skupina Levice je 22. novembra 2018 vložila zahtevo za sklic nujne seje Odbora za obrambo z že omenjeno točko dnevnega reda. Zato dajem besedo predstavniku predlagatelja, poslancu Levice in članu našega odbora, gospodu Mihi Kordišu. Izvolite, gospod Kordiš. Še prej pa naj povem, da poslanca Gregorja Židana na današnji seji odbora nadomešča poslanka Janja Sluga.</p>
               <p>Izvolite, gospod Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoči.</p>
               <p>Gospod Erjavec je 14. novembra letos za medije povedal, da je že podpisal sporazum za nakup 38 oklepnih vozil 4x4 Oshkosh, ki bojo del srednje bataljonske skupine. Ti oklepniki naj bi stali 15,5 milijonov evrov in se jih je gospod Erjavec oziroma zanj Vlada odločila kupovati v trenutku, ko se sprejema Zakon o izvrševanju proračuna za leto 2019, s katerim se bo zamrznilo usklajevanje socialnih transferjev z rastjo življenjskih potrebščin. In samo s tem ukrepom namerava Vlada znižati izdatke za 16 milijonov evrov oziroma praktično za isti znesek, kot ga namerava minister za obrambo zapraviti za nove oklepnike. Kot rečeno, ti oklepniki so namenjeni opremljanju srednje bataljonske skupine, katere namen je delovanje zunaj države, zlasti ofenzivno seveda. To je logično, ker ti oklepniki ne prispevajo bistveno h krepitvi obrambnih zmožnosti naše države, sploh pa taka krepitev, kot v Levici večkrat povemo, niti ni potrebna, ker Slovenija ni vojaško ogrožena. Je pa ogrožena razvojno, je ogrožena s podhranjenostjo zdravstvenega sistema, z vlaganji v šolstvo in tako naprej. Skratka, ti oklepniki so namenjeni sodelovanju v Natovih operacijah oziroma imperialističnih ekspedicijah v državah izven pakta ali pa v kakšnih operacijah zastraševanja geopolitičnih nasprotnikov Združenih držav, tukaj imamo konkreten primer poskusa zastraševanja Ruske federacije z ekspedicijo v Latviji, kjer sodeluje tudi Slovenska vojska. Poleg tega je nakup oklepnikov sporen tudi zato, ker je izveden brez vsakršne javne najave, javne razprave mimo javnega naročila, hkrati pa ga praktično takoj po nastopu ministrovanja izvaja gospod Karel Erjavec, ki je bil minister tudi v primeru nakupa patrij, kar je dokazano koruptiven posel. Primer spornosti nabave teh oklepnikov se utemeljuje kar samega sebe. V luči tega smo v Levici predlagali naslednje 3 sklepe za današnjo sejo odbora: 1. Odbor za obrambo poziva Vlado Republike Slovenije, da Republika Slovenija odstopi od pogodbe za nakup 38 oklepnikov 4x4. 2. Odbor za obrambo poziva ministra za obrambo Karla Viktorja Erjavca, da se do nadaljnjega posvetuje z Odborom za obrambo o vseh večjih nakupih oborožitvenih sistemov in vojaške opreme. 3. Odbor za obrambo poziva Vlado Republike Slovenije, da v roku enega meseca pripravi predloge sprememb zakonodaje, ki bodo terjale soglasje Državnega zbora pri nakupih oborožitvenih sistemov in vojaške opreme v primerih, ko cena nakupa presega milijon evrov.</p>
               <p>Skratka, s temi sklepi gremo od partikularnega na splošno raven. Prvi je samo ta sporen nakup oklepnikov, 38 oklepnikov 4x4. Drugi korak je v tem, da se nemudoma minister za obrambo začne posvetovat s pristojnim, torej tem odborom Državnega zbora o vseh večjih nakupih, v katere bi krenila Slovenska vojska. In kot tretje, da se za tak mehanizem poglabljanja demokratičnega nadzora nad vojaškim delom represivnega aparata pripravi tudi ustrezna zakonodaja. Preden preidem na splošnosti kasneje, na posebnosti argumentacije kasneje v razpravi, se bom še na splošno opredelil do vlaganj v Slovensko vojsko. Slovenska vojska je vojska buržoazne države in kot taka deluje kot del represivnega aparata za zaščito obstoječih družbenih razmerij. Naloga vojske je predvsem, da ta družbena razmerja projicira izven svojih meja v taki konstelaciji. Buržoazno državo definira to, da je njena družba razdeljena, razrezana v razrede. Primarna delitev je, da imamo na eni strani razred kapitalistov, tistih, ki posedujejo kontrolo nad produkcijskimi sredstvi, na drugi strani imamo razred delavcev, ki je oropan kakršnekoli lastnine razen svoje lastne delovne zmožnosti. In seveda v tej konstelaciji so kapitalisti tisti, ki delujejo kot vladajoči razred, ekstrahirajo presežno vrednost in utrjujejo svoj družbeni položaj. Enkrat sem na tem odboru že navedel naslednji citat, pa ga bom tudi tokrat zaradi tega, ker je nadvse primeren. »Glede vprašanja milice bi morali reči, nismo za buržoazno milico, temveč samo za proletarsko, zato niti enega groša in niti enega človeka niti za regularno vojsko niti za buržoazno milico.« Konec citata. Podpisani Vladimir Iljič Lenin. To je bilo zapisano 100 let nazaj, pa je ravno tako aktualno tudi za današnje razmere v naši državi. In zato smo v Levici ostro proti kakršnimkoli vlaganjem v regularno vojsko buržoazne Republike Slovenije. In edino izjemo smo na tem področju pripravljeni narediti pri namenskih vlaganjih v zmogljivosti zaščite in reševanja, kjer tudi peša naša država, kar pa nakup oklepnikov, o katerem je govora na tej seji, zagotovo ni. Toliko od uvodne predstavitve.</p>
               <p>Hvala.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa.</p>
               <p>Besedo dajem ministru za obrambo, gospodu Karlu Erjavcu.</p>
               <p>Izvolite, gospod minister.</p>
            </sp>
            <sp who="ViktorErjavecKarl">
               <speaker>KARL VIKTOR ERJAVEC:</speaker>
               <p>Hvala lepa za besedo. Tudi z moje strani vse lepo pozdravljam. Najprej moram reči, da že sam naslov, za kateri je sklicana nujna seja Odbora za obrambo, obsega vrsto netočnosti, zavajanj in neresničnih dejstev. Ta nakup ni sporen, ampak je usklajen pač z odločitvami, ki jih je tudi sprejel ta Državni zbor, Vlada. Tako da ta nakup ni nastal kar tako v enem trenutku in zaradi ministra za obrambo. Minister za obrambo je pač tisti, ki je dolžan, da izvaja in uresničuje vse tiste sklepe, ki jih sprejema Vlada in pa Državni zbor. In kot veste, sta Vlada in Državni zbor sprejela več dokumentov, Resolucijo o splošnem dolgoročnem razvoju in opremljanju Slovenske vojske, Srednjeročni obrambni program in tudi v proračunu Republike Slovenije za leti 2018-2019 so predvidena sredstva za modernizacijo Slovenske vojske. In kot minister za obrambo sem dolžan slediti tem sklepom, tem usmeritvam, ki jih je sprejela tako Vlada kot Državni zbor. Zato se ne morem strinjati z navedbami Levice, da tu minister za obrambo dela nekaj po svoje, da zapravlja denar, in to brez javnega razpisa, brez ustreznih postopkov, kar seveda ne drži. Tudi moram reči, da protestiram proti temu, da bi bil ta nakup sporen. Že sam naslov zavaja in mislim, da ni korektno, da se na takšen način sklicujejo seje, zlasti izredne, z netočnimi navedbami.</p>
               <p>Najprej moram reči, da že sam naslov, za kateri je sklicana nujna seja Odbora za obrambo, obsega vrsto netočnosti, zavajanj in neresničnih dejstev. Ta nakup ni sporen, ampak je usklajen pač z odločitvami, ki jih je tudi sprejel ta Državni zbor, Vlada. Tako da ta nakup ni nastal kar tako v enem trenutku in zaradi ministra za obrambo. Minister za obrambo je pač tisti, ki je dolžan, da izvaja in uresničuje vse tiste sklepe, ki jih sprejema Vlada in pa Državni zbor. In kot veste, sta Vlada in Državni zbor sprejela več dokumentov, Resolucijo o splošnem dolgoročnem razvoju in opremljanju Slovenske vojske, Srednjeročni obrambni program in tudi v proračunu Republike Slovenije za leti 2018-2019 so predvidena sredstva za modernizacijo Slovenske vojske. In kot minister za obrambo sem dolžan slediti tem sklepom, tem usmeritvam, ki jih je sprejela tako Vlada kot Državni zbor. Zato se ne morem strinjati z navedbami Levice, da tu minister za obrambo dela nekaj po svoje, da zapravlja denar, in to brez javnega razpisa, brez ustreznih postopkov, kar seveda ne drži. Tudi moram reči, da protestiram proti temu, da bi bil ta nakup sporen. Že sam naslov zavaja in mislim, da ni korektno, da se na takšen način sklicujejo seje, zlasti izredne, z netočnimi navedbami.</p>
               <p>Predstavnik Levice pravi, da Slovenija trenutno niti malo ni vojaško ogrožena in da kupovanje opreme za Slovensko vojsko je povsem nepotrebno. Tisti, ki spremljamo mednarodno situacijo, vemo, da to ni tako. In gre tudi za netočnost, ker tisti, ki danes trdi, da je Slovenija povsem varna in da je ne ogrožajo nobeni varnostni izzivi, pač nima neke objektivne ocene o stanju v mednarodnem prostoru. Poglejte, imamo napetosti med Rusijo in Ukrajino. Veste, da je Ukrajina ravno te dni proglasila zopet vojno stanje. Vidimo, kaj se dogaja na zahodnem Balkanu, ki je ključen tudi za širšo stabilnost regije. Ne bom govoril o odnosih med Beogradom in Prištino. Ne bom govoril o tem, kakšna je situacija v federaciji Bosne in Hercegovine. Ne bom govoril o drugih varnostnih izzivih, kot so tuji bojevniki, ki se vračajo v regijo, o radikalizmih. Ne bom govoril o tem, da splošna mednarodna situacija, kar se tiče varnosti, ni najbolj stabilna; poglejmo Bližnji vzhod, kaj se tam dogaja, kakšne napetosti. In mislim, da bi bilo zelo neodgovorno, da ne bi vlagali v svoj varnostni sistem. Zato se je tudi Vlada odločila, da ponovno preveri strategijo nacionalne varnosti, da se ponovno ovrednoti, katere so tiste konkretne varnostne grožnje. Tu lahko govorimo tudi o nekaterih povsem novih varnostnih grožnjah, kot so kibernetska varnost, hibridne grožnje in tako dalje. Zato govoriti, da danes Slovenija ni ogrožena, morda v tem trenutku res ni, lahko se pa ta situacija zelo hitro spremeni. In vemo, da nas je zgodovina učila, da je človeška zgodovina ves čas povezana tudi z vojnami. Ni bilo nekega daljšega zgodovinskega obdobja, ko človeštvo ne bi doživljalo vojne. Tudi po drugi svetovni vojni je vladalo prepričanje, da v Evropi ne bo nikdar več vojne. Pa smo se soočili s tem v 90. letih, in to v regiji. In zaradi tega seveda to stališče, da je Slovenska vojska v službi neke buržoazne države, to so pač teze, ki so mogoče bile aktualne pred stotimi in več leti, danes pa takšna teza ne vzdrži resne presoje. Tudi mislim, da Slovenija ni buržoazna država. Mislim, da se strinjamo, da težko govorimo, da je Slovenija buržoazna država in da je Slovenska vojska v službi neke buržoazne države. Kakor jaz vem, je Slovenska vojska v službi domovine. In če smo domoljubi, bomo poskrbeli za to Slovensko vojsko. In jaz sem prepričan, da vsi tisti, ki sedite za to mizo, ste domoljubi; nekateri častite zvezdo, nekateri kakšne druge simbole, ampak vse v duhu domoljubja. Zato bi bilo s strani Vlade, Državnega zbora, zlasti pa s strani ministra za obrambo zelo neodgovorno, da ne bi uresničeval vsega tistega, kar je bilo sprejeto v Državnem zboru. Še enkrat ponavljam, Resolucija o splošnem dolgoročnem razvoju in opremljanju Slovenske vojske, ta natančno določa, v katero smer bomo razvijali Slovensko vojsko. In tam nisem zasledil, da bi Slovenska vojska bila v službi neke buržoazne države, ne vem, ali pa berem napačne dokumente.</p>
               <p>Kar se tiče tega, da je ta podpis nakupu teh oklepnikov bil narejen brez javne najave, javne razprave in mimo javnega naročila. Jaz obžalujem, da ko smo imeli prvo sejo Odbora za obrambo na Ministrstvu za obrambo, da očitno tam ni bilo predstavnikov Levice, ker na tem pogovoru sem omenil, da bo podpisan ta sporazum oziroma da je bil podpisan ta sporazum o nakupu teh štiri krat štiri lahkih oklepnih vozil. Gre za 38 kosov, vrednost je 15,6 milijona evrov brez DDV, pri tem, da moram povedati, da nikakor ne gre za neko ofenzivno vozilo. Vojaški strokovnjaki se gotovo strinjajo, da vozilo, ki ima mitraljez 12,7 milimetra, že po sami naravi ne more biti ofenzivno vozilo, ker če bi to poslali, vojaške enote s tako opremo v boj, bi jih verjetno pošiljali v boj, iz katerega bi se zelo težko vrnili. In zaradi tega se ne strinjam, da gre tu za neko ofenzivno vozilo, ki bo ključna ognjena moč Slovenske vojske, ker to ponovno pomeni zavajanje ali pa nepoznavanje vojaške stroke. Moram povedati, da teh 15,6 milijona evrov brez DDV še ne pomeni dokončnega nakupa, ker tu gre samo za ta vozila, ki bodo tudi protioklepno zaščitena, protiminsko zaščitena, ampak nas čaka potem tudi še nakup ustreznih oborožitvenih postaj. Kot sem že omenil, gre za mitraljeze 12,7 milimetra, stroški tega bodo znašali 11,3 milijona evrov. Tako moram tu reči, da je ta postopek izjemno transparenten, tudi ne omogoča nobene korupcije, nobenega posredništva, zato ker smo se odločili - pred tem moram reči, da smo tudi naredili analizo trga glede teh oklepnih vozil štiri krat štiri, se pravi, raziskavo trga, in na koncu smo se odločili za ameriška vozila štiri krat štiri in izbrali postopek »vlada-vladi«, kar pomeni, da se pogodba in sporazum podpisuje direktno na nivoju Vlade in seveda ni potem nobene možnosti za kakršnokoli netransparentnost ali pa kakšne nepravilnosti. V zvezi s tem nakupom bi tudi rad povedal, da s temi vozili nadomeščamo dotrajane humveeje, ki jim mi pravimo hummerji. Moram reči, da imam tudi zelo neprijetno izkušnjo iz prvega mandata. Verjetno se spomnite, da na misiji v Afganistanu je eno od vozil takrat zapeljalo preko mine in k sreči nihče ni bil poškodovan, razen nekdo je pač imel težave s sluhom nekaj časa, drugače so pa vojaki preživeli. In če bi se takrat vozili s katrcami ali pa ne vem s čim - ne vem, kaj predlaga Levica, na kakšen način naj bi opremili, da bi slovenski vojaki lahko izvajali vse tiste naloge, ki jih je sprejel tudi Državni zbor, to ni odločitev ministra za obrambo, ampak minister za obrambo samo sprovaja te odločitve -, se sprašujem, kdo bi prevzel odgovornost. Ali tisti, ki govorijo, da Slovenski vojski za izvajanje nalog, ki jih ji je naložil Državni zbor, ni omogočil ustrezne opreme, ali tisti, ki to preprečujejo. In jaz kot minister za obrambo, Vlada in Državni zbor smo odgovorni za te vojake. Če jih že zaposlujemo, smo tudi odgovorni, da so primerno opremljeni. Tako to prvo vozilo ni namenjeno za izključno izvajanje ofenzivnih nalog, ampak predvsem za patruljiranje, varovanje, prevoz moštva, poveljevanje, kontrole, logistične zagotovitve v območju delovanja. Predvsem pa zagotavljajo učinkovito bojno delovanje in odlično balistično ter protiminsko zaščito slovenskim vojakom v primeru bojnega delovanja. Moram reči, da gre tudi za zadnjo generacijo teh vozil, ki so na višji ravni, kot so bili hummerji. Treba je vedeti, da so bili hummerji nabavljeni pred več kot 20 leti, da se je njihova življenjska doba praktično iztekla; mislim, da 25 let se nekako šteje za ta vozila. In še enkrat ponavljam, mi smo primorani v to modernizacijo Slovenske vojske, v ta nakup, če želimo, da bodo naši vojaki varno izvajali naloge, ki jih nalaga Vlada, Državni zbor in sicer v smislu obveznosti, ki jih opravljamo kot država.</p>
               <p>Kar se tiče sklepov. Mislim, da sklepi, ki jih predlaga Levica, so neprimerni. Takšen sklep bi tudi pomenil bistveno spremembo pristojnosti nad Vlado in parlamentom, se pravi, med izvršno vejo oblasti in zakonodajno vejo oblasti. Zaradi tega sem prepričan, da ta sklep ne bi bil v skladu s pravnim redom Republike Slovenije. Se pa strinjam, da bi, recimo, ko gre za neke večje nabave, Ministrstvo za obrambo seznanjalo Odbor za obrambo, ker sicer v dokumentih imamo zapisane vse te stvari, tudi vozila štiri krat štiri so zapisana tako v dolgoročni resoluciji kot v srednjeročnem obrambnem programu, tudi v odlokih, ki se tičejo proračuna, so navedena ta vozila. Tako tu pravzaprav kakšnih posebnih dodatnih sklepov ne potrebujemo. Zaradi transparentnosti, pa tudi zaradi informiranosti Odbora za obrambo se pa strinjam, recimo, da bi poročali o vseh večjih nakupih. Moram reči, da kot minister za obrambo sem zadovoljen, da smo končno naredili korak k modernizaciji Slovenske vojske. Treba je vedeti, da zadnjih deset let praktično ni bilo večjega nakupa, da je to zdaj največji nakup po desetih letih. Je pa ta nakup izključno namenjen temu, da bomo zagotovili večjo varnost pripadnikom Slovenske vojske. Še enkrat pa ponavljam, da ta vozila niso namenjena samo za delovanje zunaj Slovenije, ampak predstavljajo tudi silo, ki jo potrebujemo za nacionalno obrambo. Res pa je, da bodo ta vozila predstavljala tudi del srednje bojne bataljonske skupine. In kot vem, vsi dokumenti še vedno določajo, da bo Slovenija zgradila to srednjo bojno bataljonsko skupino, ki predstavlja hrbtenico Slovenske vojske.</p>
               <p>Tako moram zavrniti vse te navedbe, ki so bile izrečene ob sklicu izredne seje, da gre za sporen nakup, da gre za netransparenten nakup, da gre za uresničevanje nekih buržoaznih ciljev. Jaz moram reči, da tega ne razumem najbolje. Mogoče, če se postavim v kontekst izpred sto in več leti, ampak, še enkrat zagotavljam, da ta nabava je transparentna, ker gre po postopku vlada vladi. Še enkrat zagotavljam, ta nabava je nujno potrebno, če želimo zagotoviti varno delovanje pripadnikov Slovenske vojske. Povedal sem, da obstoječi »hamarji« so pač zastareli, življenjska doba jim je potekla.</p>
               <p>Bi pa rad, preden zaključim ta svoj uvod, rad tudi povedal, da pripravljamo vse potrebno, da bi šli v nakup helikopterjev za nujno medicinsko pomoč, ker eden od ciljev modernizacije Slovenske vojske je tudi, da skušamo nabaviti čim več opreme, ki je v dvojni funkciji. To se pravi, v funkciji večje varnosti pripadnikov Slovenske vojske, ko gre za njihovo delovanje in pa v funkciji, da ta oprema tudi koristi za širše družbene potrebe, zlasti mislim na potrebe državljank in državljanov Republike Slovenije.</p>
               <p>Lahko povem, da včeraj sem moral šestkrat odobriti poleg helikopterja z nujno medicinsko pomoč. Pa ne gre samo za nujno medicinsko pomoč, gre tudi za iskanje pogrešanih oseb in drugih zadev, ki pač tudi ogrožajo naše državljanke in državljane.</p>
               <p>In kot minister za obrambo zagotavljam, da bomo poskušali čim več opreme, ki jo nabavljamo, nabavljati tudi v smislu te dvojne namembnosti. To se pravi, enkrat zato, da imamo zmogljivosti, ki jih Slovenska vojska potrebuje, če želi izvrševati svojo ustavno nalogo. Ustavna naloga je pa obramba pred Republiko Slovenijo, ne obramba pred buržoaznim razredom in, ne vem, česa. In, ena od pomembnih nalog Slovenske vojske je zagotavljanje varnosti državljank in pa državljanov.</p>
               <p>Tukaj pa ne gre samo za primere, ko je neka vojaška nevarnost, ampak gre tudi za primere, ko pride lahko do naravne nesreče, industrijske nesreče, terorizma in podobnih zgodb. Prepričan sem, da takrat bi šele razumeli, zakaj moderna država potrebuje moderno vojsko.</p>
               <p>In moram reči, da me motijo takšne nalepke, da je Slovenska vojska v službi neke buržoazne države. Mislim, da je to podcenjevanje vseh tistih, ki delujejo v sistemu Slovenske vojske, zlasti naših pripadnic in pripadnikov Slovenske vojske, ki se trudijo, da so čim bolj usposobljeni. Ki se trudijo, zato, da bi zagotavljali našim državljankam in državljanom čim večjo stopnjo varnosti. Zato me take ideološke etikete izjemno motijo in povsem zunaj vseh konceptov.</p>
               <p>In razumem predvsem to izredno sejo, predvsem kot poskus diskreditacije Slovenske vojske. Mislim, da ne bi smeli tega dovoliti in da bi morali takšno etiketiranje obsodit, ker takšno etiketiranje si Slovenska vojska ne zasluži. Zlasti pa ne vsi tisti, ki so dali svoje življenje za to domovino. Niso je dali za buržoazno državo, ampak dali so jo za to domovino.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa, gospod minister.</p>
               <p>Ne glede na vrsti red prijavljenih, ima po Poslovniku Državnega zbora prednost predlagatelj, zato dajem besedo poslancu Mihi Kordišu, izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoči.</p>
               <p>Gospod Erjavec je navedel kar nekaj nesmislov v odzivu na to, kar v Levici predlagamo in v odzivu na naša stališča, ki jih zavzemamo. Sicer jih je razmeroma retorično prepričljivo zapakiral, ampak zadaj ni neke substance, še manj je zadaj logike, ki bi ta stališča podpirala. Tako da, bom šel kar po vrsti, točko pa točko, kolikor sem si uspel sproti dopisovati.</p>
               <p>Najprej za kontekst o tem, ali je Slovenija buržoazna republika ali ne? Mislim, ali imamo pri nas kapitalizem ali ga nimamo? Seveda ga imamo.</p>
               <p> Kdo je vladajoči razred v kapitalizmu? Posetniki<gap reason="inaudible">
                     <desc>(?)</desc>
                  </gap> proizvajalnih sredstev. In, če je to vladajoči razred, ki navsezadnje kontrolira tudi državo in njene interese, tej državi je pa podrejen vojaški aparat, v čigavem interesu se torej formira in oblikuje Slovenska vojska? Ja, v interesu buržoaznega kapitalističnega razreda. Kje točno je ta, teza, če želite, napačna? V naši državi je brezpogojno in absolutno zagotovljena pravica do zasebne lastnine, na drugi strani pa za osebno lastnino ne velja nikakršna resna zaščita. Zelo konkretno, imamo ljudi, ki imajo v lasti po 700 stanovanj, ki živijo od rente s temi stanovanji, odirajo študente in še koga, na drugi strani imamo pa brezdomce, zaradi tega, ker nimajo zagotovljene pravice do strehe nad glavo.</p>
               <p>In vojska v taki državi ni namenjena nekemu državljanskemu delovanju, ampak je namenjena specifičnim interesom vladajočega, torej, kapitalističnega razreda, zapakiranih v neke obče interese, ki se maskirajo za izraze domoljubja in domovine.</p>
               <p>To zelo konkretno dokazuje tudi konsenz, praktično, med slovenskih političnim »esteblišmentom«, ki gradi Slovensko vojsko za potrebe NATO, kot ekspedicijski korpus in ne kot vojsko, za obrambo domovine. In gospod Erjavec, lepo prosim, ne kritike, moje kritike vaših politik, kritike političnega »esteblišmenta« in njenih obrambnih usmeritev, prevajat in predstavljat kot nekaj, kar ne<gap reason="inaudible">
                     <desc>(?)</desc>
                  </gap> želite od Slovenske vojske. Jaz nisem nobenemu pripadniku Slovenske vojske rekel žal besede, za vas jih imam pa kar nekaj.</p>
               <p>Gremo naprej, na tale konkretni nakup. Prva trditev, da ta nakup nekako ni sporen, da je izveden transparentno in tako naprej, se ne strinjam. Se ne strinjam. Odbora za obrambo Državnega zbora je imel dve regularni seji. Prva je bila tista, na kateri ste vi šli skozi hearing, gospod minister, druga je pa ta danes. In, to, da med<gap reason="inaudible">
                     <desc>(?)</desc>
                  </gap> zaprtimi vrati ali pa na za, pol zaprtimi vrati, minister za obrambo omeni na pogovoru, kot ste se sami izrazil, to, da bo zapravil 15,5 milijona evrov za 38 oklepnikov, oprostite, tu<gap reason="inaudible">
                     <desc>(?)</desc>
                  </gap> ni nič, kar spominja na javno razpravo. Tu<gap reason="inaudible">
                     <desc>(?)</desc>
                  </gap> ni nič, kar ustreza javni najavi in to ni nič, kar bi šlo skozi javno naročilo.</p>
               <p>Tako da, mirno in utemeljeno vztrajam pri tem, da je ta nakup vsekakor sporen in predvsem je pa sporen z vidika političnih prioritet. Pri nas imamo še vedno revščino, imamo še vedno podhranjeno zdravstvo in tako naprej, ampak, kam se vlada oziroma v njenem imenu vi na obrambnem področju odloča namenjati sredstva? Ja, za bodoče staro železo, za potrebo nam tujih interesov v okvirih zveze NATO. Dalje.</p>
               <p>Dokumenti, ki naj bi predvidevali nakup tega orožja, mimo katerih minister za obrambo ne more, ja, tudi to ni čisto res. Že res, da imamo področne resolucije, ampak te resolucije se bodisi spoštujejo, bodisi se ne spoštujejo oziroma, se zasledujejo z večjo ali nižjo intenziteto. In iz tega, da imamo mi srednje ročne obrambne programe, da imamo mi resolucije, se mehanično ne izvaja to, da gremo na vrat na nos v nabavo oklepnikov, se ne.</p>
               <p>Poleg tega, gospod Erjavec, o teh dokumentih, o vladi in o Državnem zboru govorite kot, da vas ni zraven in kot da vas ni bilo zraven, ko so se ti dokumenti pisali, pripravljali in ko se je o njih glasovalo. Bili ste zraven in ste jih podpirali. Nobena retorična »finta«, joj, ti dokumenti so nam mano, to je pripravljeno, vas te odgovornosti ne razveže.</p>
               <p>Verjetno ena izmed najmočnejših trditev, pa vsaj med vrsticami je bilo to pokazano in dano vedeti, da je Slovenija vojaško ogrožena. V Levici trdimo, da Slovenija ni vojaško ogrožena, da nas obdajajo prijateljske država in da zato vlaganje v vojaški »hardware« ni prioriteta. Gospod Erjavec očitno misli drugače, naštel je nekatera krizna žarišča, ni pa potegnil nikakršne povezave in utemeljitve, zakaj bi ta krizna žarišča na drugemu koncu sveta prispevala k slovenski potrebi po stopnjevanju oboroževanja. Navedli ste ukrajinsko krizo, gospod Erjavec, kje se bo torej borila Slovenija? Ali bomo poslali srednjo bataljonsko skupino na Krim? Koga bomo tam streljali, koga bomo pred nekom drugim branili? Če je Slovenija vojaško ogrožena, gospod Erjavec lepo prosim pokažite konkretno, katera država nas bo napadla. Če nas pa nobena država ne bo napadla, potem pa mi nimamo kaj iti v vojno. Pa za čigave interese se bo slovenska vojska streljala recimo v Maliju? Kako nas Mali ali pa Maliju sosedne države vojaško ogrožajo, lepo prosim in če nas, spet katero stran bo zavzela Slovenija?</p>
               <p>Sploh pa je absurdno govoriti o tem, da smo vojaško ogroženi, morda v prihodnosti nas čaka vojaški konflikt in moramo biti naj pripravljeni. Glejte, v tem trenutku socialna kriza že obstaja, razvoj je podhranjen, zdravstvo je podhranjeno, šolstvo je podhranjeno. Vsi vitalni družbeni sistemi, ki prispevajo k blaginji vseh državljank in državljanov, so že ogroženi. Možno ogroženi, močno podhranjeni in ni treba čakati na neko morebitno bodočnost. Tukaj je treba pokazati zavezo in prioriteto lastnim državljankam in državljanom, navsezadnje nekaj mesec nazaj smo imeli volitve, smo šli med ljudi, smo jim to tudi obljubili, ampak zdaj nekaj mesec kasneje, so očitno pomembnejši gospodje, ki sedijo v dvoranah z visokimi stropi in ki bi se šli vojne igre naokrog vsepovsod po svetu. Zdaj, očitno pomembneje njim se ukloniti in njim pokimati, kakor slediti interesom lastnih državljank in državljanov.</p>
               <p>Še zlasti pa je to problematično, ker prihaja iz pozicije, kot je dal gospod minister Erjavec zavedati, da je vojno naravno stanje človeštva. Vojne so zmeraj bile, vojne zmeraj bodo, moramo biti nanje pripravljeni. Vojne niso naravno stanje človeštva, vojne niso nujne. Vojne so plod političnih odločitev, po navadi tistih ljudi, ki v teh istih vojnih ne nosijo glave naprodaj, ampak pošiljajo na frontne črte umirat nekoga drugega, po navadi sinove in hčere iz delavskega razreda. Tako se zgodijo vojne, ne tako, da je to v nekemu DNK človeštva, lepo prosim. Zadaj pa jih seveda poganjajo, če dosti dolgo časa brskamo bomo zmeraj prišli do tega – jih tudi ne poganjajo osebne patologije politikov, ampak korporativni interesi, kapitalistične strukture, ki na tak način ekspandirajo svoje območje delovanja, si zagotovijo hegemonijo na določenem področju, hegemonijo nad izkoriščanjem delovne sile, hegemonijo nad naravnimi viri, hegemonijo nad geopolitičnimi pozicijami. Modra politika, državljanska politika, če želite, zna takim interesom stopiti na prste, ne pa se z njimi uleči v posteljo in reči, da je vojna naravno stanje človeštva in da nas tako uči zgodovina. Mislim, zgodovina nas uči tudi, da asteroidi padejo na zemljo, pa to potem proračun in investicijska politika Ministrstva za obrambo, to odraža? Ja ne.</p>
               <p>Ofenzivno vozilo. Ta 4 krat 4 oklepnik je namenjen delovanju v sklopu srednje bataljonske skupine, ki je spet inter namenjena delovanja v namene ekspedicijskega korpusa zveze Nato. V temu smislu je čisto v ofenzivni, okupatorski, če želite funkciji in ni predvideno temu, da bo ob naslednjemu žledolomu ali pa ob naslednjem razpasu lubadarja, vleklo podrte smreke iz Pokljuške ali pa še kakšne druge gmajne. Ne, ne, namenjeno je temu, da se vozi po Maliju, Latviji, po Afganistanu, zato ker so se tako odločili v Washingtonu in mi bomo pa to plačali.</p>
               <p>V Levici vztrajamo pri temu, da gre za<gap n="..."/> mogoče čisto najbolj konkretno, za kovino na štirih kolesih, ki res ni ofenzivno, ampak deluje ofenzivno v celemu kontekstu in usmeritvah slovenske vojske, ki jih tudi zagovarjate gospod Erjavec in ki so zagotovo napačne in ne prispevajo k blaginji državljank in državljanov.</p>
               <p>In za zaključek, dobra informacija, ki jo je gospod minister podal je pa ta, da ta nakup ni dokončen. Odlično, torej lahko od njega še vedno odstopimo.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa gospod Kordiš. Jaz bi prosil, da se bolj držimo vsebinsko razprave glede na točko dnevnega reda, to je sporen nakup oklepnikov 4 krat 4.</p>
               <p>Bi pa rad podal še eno pojasnilo, 14. novembra so v skladu s tradicijo, Odbor za obrambo obiskali Ministrstvo za obrambo Republike Slovenije in Generalštab slovenske vojske. Bila je kar velika udeležba članov odbora, kjer smo se seznanili z ustrojem ministrstva in delom slovenske vojske, tako da to je sestavni del delovanja našega odbora in to delovno srečanje je bilo za vse člane odbora zelo koristno in bo pripomoček pri našem nadaljnjem delu. To ni bila nobena skrita ali pa tajna seja odbora, niti ni bila seja odbora, pač pa delovno srečanje, na koncu pa sva z gospodom ministrom dala tudi izjavo za javnost.</p>
               <p>Jaz imam sicer nekaj prijavljenih razpravljavcev, članov odbora, vendar bi prosil, če želi načelnica Generalštaba slovenske vojske, general majorka Alenka Ermenc besedo? Izvolite gospa načelnica.</p>
            </sp>
            <sp who="ErmencAlenka">
               <speaker>ALENKA ERMENC:</speaker>
               <p>Spoštovani predsednik Odbora za obrambo, spoštovane poslanke in poslanci. Hvala lepa za uvodne čestitke k imenovanju na novo dolžnost. Vsekakor si bom prizadevala, da bomo izpolnjevali obveznosti in zagotovili vse potrebne podatke po ustrezni liniji do vas, kot je bilo v običaju do sedaj.</p>
               <p>Mogoče bi se navezala samo na ta vojaški del glede predmetne zadeve današnje točke Odbora za obrambo in sicer slovenska vojska je v obdobju zadnjih 15 let pri izvajanju nalog na operacijah kriznega odzivanja, v veliki meri izvajala taktične naloge z lahkimi kolesniki 4 krat 4 Hummer, kot je že navedel gospod minister. Zaradi izjemne mobilnosti in možnosti kvalitetne prehodnosti po težkih zemljiščih, tudi v Republiki Sloveniji, se je njihova pomembnost potrdila pri številnih nalogah, ki jih slovenska vojska izvaja v skladu s 37. členom Zakona o obrambi in se interes<gap reason="inaudible">
                     <desc>(?)</desc>
                  </gap> za tem A členom Zakona o obrambi, v kolikor za to dobi mandat.</p>
               <p>Kvalitetna zaščita takšnega tipa vozila oziroma vozil lahkih štirih kolesnikov, njihove ognjena moč ter mobilnost, je pripomogla k izvedbi naših nalog in uresničevanja poslanstva slovenske vojske.</p>
               <p>Omenila bi rada, da v omenjenem obdobju 15 let, tako kot je že povedal minister, mi nismo utrpeli resnih poškodb ali žrtev. Pri celotnem projektu 4 krat 4 do podpisa pogodbe, je slovenska vojska sodelovala v skladu s tremi dokumenti, ki določajo delovanje slovenske vojske in sicer v skladu z uredbo o metodologiji za pripravo in obravnavo investicijske dokumentacije na obrambnem področju. Drugič, v skladu s pravilnikom o pripravi investicijske dokumentacije in vodenje projektov, opravljanje in infrastrukturo v Ministrstvu za obrambo Republike Slovenije. In tretjič, v skladu z direktivo za izvajanje opremljanja v Slovenski vojski. Pri svojem delu je Slovenska vojska izvajala naloge in izdelala tudi dokumente v skladu z direktivo za izgradnjo zmogljivosti v Slovenski vojski. Slovenska vojska je opredelila potrebo o takšnih tipih vozil v taktični študiji in je pripravila zahtevano dokumentacijo, ki se ji reče dokument identifikacije investicijskega projekta. V zaključek bi rada jasno poudarila, da omenjeno sredstvo oziroma in orožja, ki so na omenjenem sredstvu neposredno pripomorejo dvema stvarema, in sicer k izboljšanju sposobnosti delovanja Slovenske vojske in neposredno vplivajo tako na izvajanje mirnodobnih nalog v Republiki Sloveniji v skladu z zakonom o obrambi kot izpolnjevanje zavez. Hvala.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam. Naj povem, da se je gospod minister Erjavec opravičil za nadaljevanje seje. Na seji ga bo zastopal državni sekretar mag. Miloš Bizjak. Imam pa tudi že nekaj prijavljenih. Najprej je prosil za besedo<gap n="..."/>
                  <stage>/oglašanje iz klopi/</stage> Imam pet prijavljenih za razpravo, vendar po Poslovniku ima prednost predlagatelj.</p>
               <p>Izvolite, poslanec Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala. Gospod minister Karl Erjavec je sem prišel, natrosil nekaj nesmislov in potem odšel preden je odgovoril na dodatna vprašanja, recimo to, kdo Slovenijo vojaško ogroža. In glede na to, da je navedel krizna žarišča tudi odgovor na vprašanje kje in s kom se bo borila Slovenija, ker očitno gospod minister predvideva kot realno možnost, da se bo Slovenska vojska znašla v Ukrajini na Krimu v odprtem konfliktu, podobno v Maliju in tako naprej. Kar bi želel pa še izpostaviti je odziv na opredelitev Ministrstva za obrambo na sklepe, ki jih za današnjo sejo predlagamo, in sicer je gospod Erjavec dejal, da gre za bistveno spremembo pristojnosti v zvezi z nabavo orožja med Vlado Republike Slovenije in Državnim zborom Republike Slovenije in da to ni v skladu s pravnim redom. Seveda ni v skladu s pravnim redom, zato pa v Levici predlagamo, da ta pravni red popravimo. To je cel point čemur so naši sklepi namenjeni.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa. Jaz se ne bi strinjal, da je kdo trosil besede, ampak je bila to argumentirana predstavitev stališča Vlade oziroma ministrstva. Lahko se pa z njo strinjate ali pa tudi ne.</p>
               <p>Prvi prijavljen k razpravi je poslanec Robert Pavšič, pripravi naj se poslanka Jerca Korče.</p>
               <p>Izvolite, gospod Pavšič.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Najlepša hvala za besedo. Ideološka opredelitev je osebna izbira, zato o njen tudi ne bi razpravljal.</p>
               <p>Konceptualno vprašanje danes pravzaprav ne glede na to kaj piše v dnevnem redu pa je vojska da ali ne. In tudi na to vprašanje ne bom odgovarjal, ker vojska je dejstvo. To, da so se danes tega odbora udeležili najvišji predstavniki MORS kot politični predstavniki in najvišji predstavniki Slovenske vojske pomeni, da je 38 oklepnikov za delovanje varnostnega sistema te države izredno pomembno. Konec koncev pa govorimo samo o 38 oklepnikih. In še nekaj ne smemo pozabiti. Slovenska vojska in Ministrstvo za obrambo izvajata v Sloveniji tudi, lahko temu rečem, socialni korektiv. Sta zaposlovalca za ljudi, ki so svoje poslanstvo in svoje življenjske cilje videli v okviru tega sistema. Po moje ne zaradi tega, da bi sodelovali v vojnah, ampak zaradi tega, ker se čutijo odgovorne domovini in so ponosni na to, da so pripadniki vojske.</p>
               <p> Poudarek je v teh razmerah delovanje v miru, čeprav kolikor sem prej poslušal in potem sem malo razmišljal, z vsemi našimi sosednjimi državami smo zdajle prijatelji, ampak v zadnjih sto letih smo imeli vsaj enkrat z vsako izmed teh vojaški konflikt. Jaz sem trdno prepričan, da tega več ne bo, ampak izključiti pa tega tudi nikoli ne moremo. Torej delovanje v miru se je pa tudi v preteklosti, v ne tako daljni preteklosti, samo v zadnjih petih, šestih letih izkazalo, da Slovenska vojska je dosti pripomogla pri žledolomu pri vetrolomu, tudi pri čiščenju gozdov in brez tega sploh si ne zamišljam, da bi lahko nekatere občine normalno delovale. Poleg tega ne smemo pozabiti, da vojska s svojimi RBK enotami večkrat pomaga, pa to ne pride v javnost zaradi takih pa drugačnih razlogov tudi pri dekontaminaciji oziroma dezinfekciji kmetij na katerih se pojavi antraks pri živini, pa tega nikoli ne vidimo. Imajo opremo in prav je, da tako delajo, je pohvalno. Jaz v usposobljenost vojske ne dvomim, niti najmanj. Če pa nima opreme, pomeni da niso varni, da svojih nalog ne morejo pravilno opravljati in ne morejo varno opravljati in jaz te odgovornosti se ta trenutek, ne morem je sprejeti, da bi jaz bil odgovoren za varnost vojske. Ne vem, najboljše je, da jim damo v roke helibarde, in da jih preimenujemo v švicarsko gardo potem. To bo zelo poceni, ampak vprašanje koliko bo učinkovito. Malo grdo je bilo rečeno, ampak<gap n="..."/> Seveda bi lahko ta sredstva porabili za marsikaj drugega, ampak ne smemo pozabiti to kar sem na začetku povedal, vojska tukaj je, je pomemben zaposlovalec in pomemben dejavnik tega, da se ljudje lahko počutimo varno. In jaz, ko vidim našo vojsko v Sloveniji, sem nanjo ponosen, ker zastopa tisto za kar smo se zavzemali pred 27. leti. Kaj bo v prihodnje, ne vem. Mogoče bo treba razmišljati o tem, da vojsko ukinemo, ampak ta trenutek pa to ni niti ideja niti namen, lahko pa se o tej zadevi, o tem vprašanju pogovarjamo.</p>
               <p>Kar se tiče sklepov. Z nekaterimi deli v priporočilih, ki jih predlaga Levica, se načeloma strinjam, ampak da bi pa ta odbor oziroma Državni zbor z zahtevanim soglasjem pri vsakem večjem nakupu sodeloval, mislim da je prevelika odgovornost za politiko, in bi bilo to nedopustno vmešavanje politike v strokovne odločitve, in če gre pri konkretnem nakupu za tako transparenten proces kakor je šlo zdajle, torej vlada vladi brez posrednikov brez vsega, mislim da lahko odpadejo vsi zadržki glede očitane spornosti nakupa. To je moje mnenje, ne govorim v imenu poslanske skupine ali česarkoli, tako da, hvala lepa.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam. Se predlagatelj javlja spet za besedo? Ja, izvolite, kolega Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala predsedujoči, dve kratki klarifikaciji v zvezi z zadnjo razpravo. Za začetek, v Levici zelo cenimo vlogo zaščite in reševanja, ki jo igra Ministrstvo za obrambo oziroma v tem kontekstu tudi Slovenska vojska. S tem nimamo nikakršnega problema. Prav nasprotno, predlagamo, da to dimenzijo krepimo. Samo oklepniki 4x4 niso namenjeni temu, da bi vlekli smreke iz gmajne po žledolomu, ampak so namenjeni temu, da zatirajo v imenu ameriških interesov ljudi vsenaokrog po svetu, 10 tisoč kilometrov stran od meja naše domovine, če je potrebno, zato da bo lahko neka naftarska korporacija tam naftovod potegnila in podobno. To je treba vedeti.</p>
               <p>In druga stvar. Odločitev ali mi gremo v nabavo oklepnikov ali ne, ni strokovna odločitev ali politična odločitev. Seveda, kakšni ti oklepniki so ali pa kakšni ti oklepniki niso, je lahko strokovna odločitev, ampak samo to, da mi imamo na vizi nabavo vojaške tehnike, ja ali ne, je pa politična odločitev, toliko na hitro.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Repliko ima poslanec Pavšič.</p>
               <p>Izvolite. Je pa časovno omejeno.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Ja, ja, zelo na kratko, saj bom. Gre za 38 vozil, za katere je minister in tudi načelnica generalštaba sta rekla, da nadomeščata iztrošeno opremo. Jaz ne vem, a bomo jih res v katrcah pošiljali vojake okoli. Ni<gap n="..."/> Predvsem kot sem jaz razumel zadnjič na delovnem srečanju na ministrstvu, gre za transportna vozila oziroma specializirana vozila za zveze, tudi za saniteto in predvsem transport. In strokovno vprašanje tukaj je torej, ali bomo omogočili varno delo ali ne. To je vprašanje stroke, ne pa politike. Politično vprašanje pa je, a ta vozila sploh kupimo ali pa ne, to pa je dejansko, ampak mislim, da ta trenutek mi sploh nimamo te izbire.</p>
               <p>Hvala. <stage>/ oglašanje iz dvorane/</stage>
               </p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam.</p>
               <p>Seveda replike na repliko ni, ampak ste predlagatelj.</p>
               <p>Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo.</p>
               <p>Mogoče na točko o Hummerjih. Mislim, poglejmo slovenske gozdne poti. Ti Humveeji so po navadi preširoki za to, da se po njih sploh lahko peljejo, niti pri nas niso bili uporabljeni. So pa to izjemno primerna vozila za to, da domorodce preganjajo po bolj suhih, puščavskih, če želite, predelih sveta. Tako da, če oklepniki 4x4 te Humveeje nadomeščajo, je to, mislim, podkrepitev pravzaprav moje poante, torej da niso namenjeni toliko delovanju v domovini, kaj šele v okviru zaščite in reševanja, ampak so namenjene v kontekstu Slovenske vojske kot ekspedicijskega korpusa za zvezo Nato.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Besedo dajem v nadaljevanju poslanki Jerci Korče. Pripravi naj se poslanec Jožef Lenart.</p>
               <p>Izvolite, gospa Korčetova.</p>
            </sp>
            <sp who="KorčeJerca">
               <speaker>JERCA KORČE (PS LMŠ):</speaker>
               <p>Ja, hvala za besedo.</p>
               <p>Jaz se strinjam z Levico, pa mislim, da se vsi tukaj noter tudi strinjamo, da nakup vsakega orožja je zelo slaba izbira, pa da je vsak evro, porabljen za orožje, slaba izbira in da v idealnem svetu ne bi niti enega evra v preteklosti ali pa v prihodnosti ali pa v sedanjosti porabili za katerokoli orožje. To, kolega Kordiš, se moram strinjati z vami, ampak dajmo se postavit v realnost, pa si nalijmo čistega vina. Svet je pač tak, kot je. In v globalnem svetu v preteklosti, v sedanjosti in v prihodnosti smo soočeni s tem, kar smo. In idealiziranje nam pač ne bo pomagalo pri tem, da ostanemo neka resna država in da zagotavljamo varnost svojih državljanov. In vojska v sodobnem svetu opravlja zelo različne funkcije. Ena izmed teh je statusni simbol, tudi zaščitni mehanizem, ohranjanje neke nacionalne suverenosti, če hočete, tudi element neke tradicije in patriotizma. In kolega Kordiš, midva sva, mislim da, isti letnik, če se ne motim, ali pa tam nekje<gap n="..."/>
                  <stage>/ oglašanje iz dvorane/</stage> Ja, tam tam. Zelo, če mi ne bi imeli Slovenske vojske tudi v tistih ključnih, kritičnih trenutkih, vprašanje, v kakšnem svetu bi midva danes živela, če bi sploh živela v demokraciji in če bi Slovenija bila v takem obsegu in tako naprej. Lahko imamo to diskusijo. Vem, da mogoče na vojsko gledava drugače tudi iz tega vidika, ker nekih takih časov nisva dala skozi, pa mogoče imava težje razumevanje do tega, kaj pomeni vojska. Slovenija je pač članica zveze Nato in to je pač naša realnost in v vsaki zvezi imamo neke koristi, imamo pa tudi neke dolžnosti. In taka majhna država, kot je Slovenija, zelo težko oziroma celo nemogoče bi bilo zagotoviti strategijo neke samozadostnosti, če hočete, oborožene nevtralnosti, ker bi bilo to za nas predrago. In od vstopa v zvezo Nato so se stroški za obrambo Slovenije zmanjševali. Zmanjševali so se tudi zaradi nekih prihrankov, ki so bile v neki vladi, ampak vsaj od 1992 do 2002, če gledamo podatke bruto družbenega proizvoda, namenjenega vojski, smo začeli od vstopa v Nato namenjati temu manj. Zakaj? Zato, ker imamo kolektivno obrambo in prispevamo samo nek manjši delež k temu. In ja, oblikovanje in razvoj oboroženih sil zagotovo veliko stane. Treba pa se je zavedati tudi to, da to ni stran vržen denar, ker s tem zagotavljamo stabilno in varno okolje, to, kolega Kordiš, pa je pogoj za razvoj države v ekonomskem, v političnem, v socialnem in tudi v družbenem področju, to, da imamo zagotovljeno varnost. Bi pa mogoče predlagala tudi Levici, da se v prihodnje začnemo pogovarjati o tem, da imamo v Slovenski vojski, da so pripadniki Slovenske vojske prekarni delavci, da imajo nizke plače in da imajo dokaj slabe pogoje za opravljanje poklica. In to je posledica tudi premajhnega vlaganja v obrambno-varnostni sistem. Ta konkreten nakup pa je, tako kot so že kolegi pred mano povedali, tako kot tudi iz ministrstva govorijo, se gre pa tudi za zagotavljanje varnosti vojakov, kar pomeni tudi za zagotavljanje varnosti delavcev.</p>
               <p>Zdaj imamo argument rezov v socialo, če hočete. To je pač nek nakup 16 milijonov, samo en majhen del kančka enega mozaika. In 1,4 milijarde dajemo za socialo. In če ne bomo varna država, nam ta sociala ne bo pomagala, ker bomo konec koncev vsi lahko reveži. In ja, tudi ko bomo povečevali vlaganje v Slovensko vojsko, se bo šlo tudi za kibernetsko varnost. In varnost je zelo širok pomen. Če hočete, bom povedala zelo plastično, z izklopom elektrike z enim gumbom zaradi zelo majhne kibernetske varnosti smo vsi lahko reveži v trenutku. Kar se tiče pa transparentnosti, pa meni ravno to, da je gospod Karel Erjavec prišel nazaj na ministrstvo v času nakupov, ki se bojo opravljali, daje en tak pozitiven signal, ker vemo, da, kdaj je, najbolj varno sesti na letalo je takrat, ko je letalo enkrat pred tem že strmoglavilo. Tako da upam, da lahko tukaj zaupamo, da bojo transparentni nakupi v prihodnosti tudi posledica tega, kar smo doživeli v preteklosti. In to je naša naloga, ni naloga, da mi rušimo, da rušimo take nakupe, ki so pomembni za razvoj Slovenske vojske, ampak da bdimo nad tem, kako se ti nakupi opravljajo. In ta nakup je vsaj po tem, kar sem si jaz prebrala, pa sem si vzela kar nekaj časa, pa nekaj dokumentov okoli tega nakupa, čisto okej, kolega Kordiš. Bomo pa mogoče v prihodnosti imeli kakšen nakup, ki pa mogoče ne bo toliko okej. Tako da okoli tega nakupa je v bistvu čista izguba časa, da tukaj sedimo, ampak v redu. Če si Levica pač želi voditi nek svoj piar, če hočete, vam damo tudi ta odbor.</p>
               <p>Hvala. <stage>/ oglašanje iz dvorane/</stage>
               </p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa.</p>
               <p>Ja, spodbudili ste predlagatelja ponovno k besedi.</p>
               <p>Izvolite, kolega Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoči.</p>
               <p>Namen Levice je preprečiti nabavo in zapravljanje javnega denarja za nesmiselno vojaško opremo in še to tako, ki ni v službi domovine, ampak je v službi zveze Nato, v službi Washingtona in tako naprej. Mislim, redukcija tega na piar, okej, lahko to trdite, ampak jaz si želim, da bomo s to in še s kakšno podobno sejo in z našimi pogovori, pogajanji uspeli v tem, da te neprimerne nakupe vojaške tehnike zaustavimo. To je zadnji namen. Okej, rad bi se odzval po točkah. Zelo pogosto smo soočeni z argumentom, ki gre nekako takole. Varnost je temeljna dobrina, če varnosti nimamo, potem nimamo ničesar drugega. Okej, s tem argumentom, ta je tako splošen, da se z njim je mogoče nestrinjati. Ampak hudič je v podrobnostih. In bom še enkrat vprašal, kdo nas vojaško ogroža? Kdo nas vojaško ogroža, zato da se moramo pred to grožnjo zaščititi z<gap n="..."/>
                  <stage>/ nerazumljivo/</stage> pa v tem primeru 4x4 Oshkoshi. Kdo je tisti, ki nam trka na vrata in pravi, dajte nam, ne vem, dajte nam Alpe? Mislim, da tega ni, mislim, da s tem nismo soočeni, oziroma je dejstvo, da nismo na tak način vojaško ogroženi. Še malo močnejši je argument - in tudi ta se pogosto pojavlja in je specifika te seje odbore - kibernetska varnost. A so tukaj hekerji, da nas lahko hekerji ogrozijo, nam sesujejo digitalne sisteme in tako naprej? Ja, že res, ampak mi se pogovarjamo o 4x4 oklepnikih, ne o 4x4 Facebooku. Če želimo tukaj namenjati finance za kibernetsko varnost, potem tega z brzostrelkami in z oklepniki ne bomo dosegali. Naslednja stvar. Omemba vojske in procesa odcepitve Slovenije od rajnka Jugoslavije, takrat je tukaj operirala Teritorialna obramba, ki je pa bila izrazito obrambno naravnana. To ni bila vojaška struktura, ki je bila namenjena posredovanju, ampak temu, da ostaja zadaj v primeru okupacije in se takrat izvajaj vojskovanje in to ne izven meja države. Tako da to je popolnoma drugačen koncept vojaške usmeritve obrambe delovanja kot je to v tem aktualnem primeru srednje bataljonske skupine. Na navsezadnje vojska kot socialni korektiv, plače vojakov vse lepo in prav, ampak tukaj se pogovarjamo o stopnjevanju investicijskih sredstev za vojaško tehniko zaradi tega nihče od pripadnikov Slovenske vojske ne bo imeli višje plače. In plače slovenskih vojakov so take kot so zaradi tega, ker se vklapljajo v sistem javnih uslužbencev in bodo imeli višje plače, če se namensko odločimo te plače dvigniti oziroma spremeniti plačno politiko v tej državi, da gremo iz socialnega dumpinga v socialno varnost. In v takšnem primeru se bodo dvignile plače pripadnikom in pripadnicam Slovenske vojske, zagotovo pa ne zaradi tega, ker bi kupili nove oklepnike.</p>
               <p>Rad bi nadaljeval s svojo glavno poanto o spornosti nakupa te opreme in to je njen kontekst. 38 oklepnikov se nabavlja za ceno 15,5 milijarde evrov v trenutku, ko Vlada predlaga Zakon o izvrševanju proračuna, <gap n="..."/>
                  <stage>/oglašanje iz klopi./</stage>.. jaz sem pa rekel kaj? 15,5 milijonov evrov, se opravičujem. Ta nabava se dogaja v trenutku, ko Vlada sprejema Zakon o izvrševanju proračuna, s katerim zamrzuje usklajevanje socialnih transferjev posameznikom in gospodinjstev z inflacijo, kar je številka spet postavljena 16 milijonov evrov. Skratka, za vojaško tehniko imamo, za reševanje revščine nimamo. In kaj se v primeru varčevanja, bom šel kar taksativno, ne bo še naprej usklajevalo z inflacijo? Otroški dodatek, dodatek za nego otroka, delno plačilo za izgubljen dohodek, dodatek za veliko družino, pomoč ob rojstvu otroka, starševski dodatek, rejnine, denarna socialna pomoč, denarno nadomestilo brezposelnim, starševska nadomestila, sredstva za varstvo duševno in telesno prizadetih, nadomestilo za invalidnost, dodatek za tujo nego in pomoč, nadomestilo življenjskih stroškov za brezposelne osebe. Vse to se naj ne bi iz pozicije Vlade usklajevalo z inflacijo in to naj bi bilo dobro, ker naj bi v proračunu prihranilo 16 milijonov evrov, hkrati naj bi ta isti znesek porabili za nabavo vojaške opreme, ki je oh tako zelo sporno po vseh ostalih točkah o katerih smo do sedaj razpravljali, pa so tu še druge stvari, ki bodo ostale zamrznjene. Spet bom šel kar taksativno, tematsko nemara primernejše za Ministrstvo za obrambo, da si bomo lažje predstavljali kaj to pomeni, da imamo sredstva za vojno ne pa za sredstva za sanacijo posledic vojne in podobnega. Skratka, invalidnina, ta se podeljuje v skladu z Zakonom o vojnih invalidih, dodatek za posebno invalidnost, spet se podeljuje po Zakonu o vojnih invalidih, prav tako se po Zakonu o vojnih invalidih podeljuje dodatek za pomoč in postrežbo, oskrbnina, invalidski dodatek, družinska invalidnina, družinski dodatek, dodatek za pomoč in postrežbo, in to je vse v sklopu Zakona o vojnih invalidih. Za to ni denarja, za vojaško tehniko je denar.</p>
               <p>Naprej. Zakon o posebnih pravicah žrtev v vojni za Slovenijo, to je renta, štipendija. Dalje. Veteranski dodatek, podeljuje se v skladu z Zakonom o vojnih veteranih, dodatek za pomoč in postrežbo, ki se spet podeljuje po tem istem zakonu, doživljenjska mesečna renta povezana z Zakonom o žrtvah vojnega nasilja, denarna renta spet povezana z Zakonom o žrtvah vojnega nasilja. Za vse to nimamo denarja. Za obraze vojne nimamo denarja, tiste, ki so najpomembnejši. Imamo pa denar za tistega, ki ga sploh ne bi smelo biti, za streljanje, za pobijanje. In tukaj, gospod Erjavec, kot minister za obrambo najde denar, za poganjanje vojnega stroka, ne najde pa, recimo, kot podpredsednik Vlade denarja za vojne invalide, za žrtve in svojce žrtev padlih v vojni za Slovenijo, za žrtve vojnega nasilja. Ali ni to zgovorno pričevanje o zgrešenosti prioritet, ki stavi na stopnjevano oboroževanje, ne pa na kaj drugega. Najde se denar za vojno, ne najde se pa denar za žrtve. Pa seveda še za brezposelne prejemnike socialne pomoči, starše, njihove otroke in podobno. Če na področje podhranjenega raziskovanja zdravstva, šolstva in tako naprej sploh ne zahajam.</p>
               <p>Kar bi bilo treba v Zakonu o izvrševanju proračuna narediti, in k temu lahko bistveno prispeva tudi ta odbor, je ukiniti, odpovedati nabave orožja. Razliko v sredstvih pa nameniti za usklajevanje prej navedenih socialnih transferjev posameznikom in delavskim družinam z inflacijo in na tak način veliko pravičneje in družbeno koristno porabiti 16 milijonov evrov.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa, kolega Kordiš.</p>
               <p>Seveda lahko temo nategnemo kot žvečilni gumi. Jaz bi se vseeno le rad osredotočil na temo, ki je oziroma da bi vodil pogovor na temo, ki je na današnjem dnevnem redu. Se pravi, sporen nakup oklepnikov. Tudi jaz bi lahko začel razpravljati katere projekte v kulturi bi lahko s tem denarjem obogateli, katere ceste bi lahko še malo asfaltirali, ampak to bomo razpravljali, ko bo pred nami rebalans državnega proračuna za prihodnje leto. Danes pa bi res prosil, da se držimo te teme. V nadaljevanju <gap n="..."/>
                  <stage>/oglašanje iz klopi/</stage> No, sedaj sem pa jaz spodbudil predlagatelja. Se opravičujem avditoriju. Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala. Tale klarifikacija o tem, kako je povezana nabava tega orožja z zakonom o izvrševanju proračuna in da ne gre za neko arbitrarno stvar, ki si jo Levica izmišljuje zato, da ilustrira svojo poanto, je naslednje. Zakon o izvrševanju proračuna predvideva, da bi se nabavljala draga vojaška oprema, financirana skozi daljše obdobje mimo pravil, ki veljajo za ostale proračunske uporabnike. V osnovi se ministru za obrambo tukaj daje ingerenca, da mimo vsega ostalega gre in nabavlja vojaško opremo. To je kontekst v katerem se ta nabava dogaja. In ta kontekst je pakiran v zakonu o izvrševanju proračuna. V ta isti zakon pa je pakirana tudi zamrznitev usklajevanje socialnih transferjev z inflacijo. Tako da to dvoje kar sem povedal je organsko povezano, ni arbitrarno.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>V nadaljevanju ima najprej besedo poslanec Jožef Lenart, pripravi pa naj se poslanec Jože Lenart.</p>
            </sp>
            <sp who="LenartJože">
               <speaker>JOŽEF LENART (PS SDS):</speaker>
               <p>Pozdravljeni. Gospod predsednik, hvala za besedo. Pozdravljeni iz ministrstva gospa načelnica, spoštovani kolegi poslanci in kolegice poslanke.</p>
               <p>Danes imamo državo kot smo si jo sami želeli. Državo kot smo si jo sami izglasovali. In državo kot smo si jo sami ustvarili. In danes imamo svojo vojsko. In lepo prosim, tako kot smo se mogoče pred časom že pogovarjali, da našim braniteljem ne krademo časa danes tukaj z nekimi temami, ki so pač bolj primerne za koalicijske stranke skupaj z predlagatelji tega sestanka. To se pravi, na sejmu SOBRA smo si ogledali vašo tehniko. Rekel bom, da, ne užaloščen, ampak ta tehnika, ki je bila na sejmu SOBRA je bila lepo razvrščena, organiziran dobro sejem. In seveda opažamo pa tam tudi tehniko, ki je še iz bivše države, predvsem so to, ne vem, samohodna vozila, nekatera vozila za logistiko, za saniteto in sedaj če se, bom rekel, vrnemo k temu, s čim se da danes pripeljati do Ljubljane, da malo prestopim, recimo en poslanec iz Ptuja, verjetno ne bo imel 30 let starega avta, ker bo vedno zamudil na sestanek oziroma na sejo Državnega zbora. Tako da, iz vsega ven, da je tam bila tehnika stara še več kot 30 let sklepam, na nek način moramo včasih, če želimo speči palačinke, tudi razbiti jajca. Zdaj, da imamo svojo državo in da države skoraj ni brez vojske, to kar vi dejansko potrebujete, se jaz ne bi preveč vtikal, čeprav sem bil rezervni častnik, pa mogoče malo poznam situacijo, ampak vi veste kaj potrebujete. Ostalo glede sredstev mislim, da se lahko kje drugje privarčuje kot pa pri vojski. In sedaj, če nadaljujem, mislim da, pa ni danes pravi čas, da bi dejansko država, da bi mi bili država s slabo pripravljeno vojsko, tudi ne slabo pripravljeno policijo. Mislim, da tudi nikoli ni čas, da bi bili nepripravljeni na reševanje varnostnih vprašanj, čeprav živimo v miru našega miru, se premalo zavedamo tega kako se lahko tudi čez noč spremeni. Še enkrat, vse spoštovanje k temu, da nas zaščitite, da lahko varno spimo, ostalo mislim, da bo v razpravi naprej nekako tudi izrečena podpora temu, da imamo opremljeno vojsko, ni kaj drugega dodati, kot da z zastarelo tehniko ne moreš priti nikamor.</p>
               <p>To se pravi, na sejmu SOBRA smo si ogledali vašo tehniko. Rekel bom, da, ne užaloščen, ampak ta tehnika, ki je bila na sejmu SOBRA je bila lepo razvrščena, organiziran dobro sejem. In seveda opažamo pa tam tudi tehniko, ki je še iz bivše države, predvsem so to, ne vem, samohodna vozila, nekatera vozila za logistiko, za saniteto in sedaj če se, bom rekel, vrnemo k temu, s čim se da danes pripeljati do Ljubljane, da malo prestopim, recimo en poslanec iz Ptuja, verjetno ne bo imel 30 let starega avta, ker bo vedno zamudil na sestanek oziroma na sejo Državnega zbora. Tako da, iz vsega ven, da je tam bila tehnika stara še več kot 30 let sklepam, na nek način moramo včasih, če želimo speči palačinke, tudi razbiti jajca. Zdaj, da imamo svojo državo in da države skoraj ni brez vojske, to kar vi dejansko potrebujete, se jaz ne bi preveč vtikal, čeprav sem bil rezervni častnik, pa mogoče malo poznam situacijo, ampak vi veste kaj potrebujete. Ostalo glede sredstev mislim, da se lahko kje drugje privarčuje kot pa pri vojski. In sedaj, če nadaljujem, mislim da, pa ni danes pravi čas, da bi dejansko država, da bi mi bili država s slabo pripravljeno vojsko, tudi ne slabo pripravljeno policijo. Mislim, da tudi nikoli ni čas, da bi bili nepripravljeni na reševanje varnostnih vprašanj, čeprav živimo v miru našega miru, se premalo zavedamo tega kako se lahko tudi čez noč spremeni. Še enkrat, vse spoštovanje k temu, da nas zaščitite, da lahko varno spimo, ostalo mislim, da bo v razpravi naprej nekako tudi izrečena podpora temu, da imamo opremljeno vojsko, ni kaj drugega dodati, kot da z zastarelo tehniko ne moreš priti nikamor.</p>
               <p>Hvala.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam.</p>
               <p>Besedo dajem poslancu Jožetu Lenartu, pripravi naj se poslanec Andrej Šušmelj.</p>
               <p>Izvolite kolega Lenart.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Hvala lepa za besedo, predsednik.</p>
               <p>Kolega Miha Kordiš, nisem filozof, ideolog, pa vendar si upam trditi, da si kolega za to področje le malo premlad in je treba to področje s tega vidika pustiti stroki. Poglej, jaz osebno sem služil Jugoslovansko ljudsko armado, pa ne ni sram tega povedati. Bil sem potem tudi vsa leta član Teritorialne obrambe, osemkrat udeležencev tudi Dražgoš v biatlonu, moram reči, da smo se imeli prav lepo. Počutili smo se zelo varno, svobodno, a glej ga zlomka, ravno v tvojih letih, teh ki si danes, se je zgodilo to kar se je takrat zgodilo, leta 1991, z avtomatom, pištolo, ki smo jo prej skrili pred jugoslovansko vojsko, smo stopili v vrste in smo napravili to suvereno državo v kateri danes tukaj živimo. Lahko si misliš kako smo se počutili takrat za tem avtomatom, puško, pištolo, ki smo jo imeli pred Jugoslovansko ljudsko armado s tanki, oklepniki, letali v zraku, nič ne pretiravam, vse to je bilo in sam si verjetno slišal, sledil, da je bilo tudi nekaj žrtev, ampak poglej, takrat so bili časi kjer smo bili vsi fantje, slovenski, usposobljeni, ko smo šli, zato sem omenil prej Jugoslovansko ljudsko armado. Usposobljeni smo bili za to in bilo je domoljubje, veliko in s tem smo to dosegli. V to lahko verjameš. Danes so popolnoma drugi časi, imamo profesionalno vojsko. Jaz mojega sina ne morem poslati, če bi se zgodil kakšen incident. Kdo pa pravi, da se tudi pri nas ne more zgoditi incident, ki smo ga slišali zdaj pred nekaj dnevi. Takšne neumnosti se dogajajo, so se še pred kratkim in nobenega zagotovila ni, da se to ne more zgoditi. Približno razumem to zadevo in vem, da vsaka država na svetu skrbi za varnost in hvala bogu, da skrbi in tudi Slovenija mora. Vesel pa sem, da je naša vojska organizirana tako kot je, in da smo v Nato, ker lahko svojo varnost zagotavljamo dosti bolj racionalno kot pa, če bi imeli svojo vojsko, ki bi bila bistveno dražja in to moramo spoštovati. Poglejte, nihče nas v Natu ne sili v oborožitev ne vem kakšnih medcelinskih raket, ne vem kakšnih sodobnih letal, ampak naša naloga je, kot Slovenija, naša oborožitev je sigurno racionalna, zato želim zaključiti, kar smo tudi zadnjič rekli v koaliciji, da popolnoma zaupamo stroki, seveda pa si želimo, da racionalno se odloča, v okviru 1 % BDP, verjetno si ne moremo privoščiti 2 %, kot od nas morda kdo pričakuje, ker imamo tudi druge ključne probleme, ki jih moramo reševati.</p>
               <p>Poglej, jaz osebno sem služil Jugoslovansko ljudsko armado, pa ne ni sram tega povedati. Bil sem potem tudi vsa leta član Teritorialne obrambe, osemkrat udeležencev tudi Dražgoš v biatlonu, moram reči, da smo se imeli prav lepo. Počutili smo se zelo varno, svobodno, a glej ga zlomka, ravno v tvojih letih, teh ki si danes, se je zgodilo to kar se je takrat zgodilo, leta 1991, z avtomatom, pištolo, ki smo jo prej skrili pred jugoslovansko vojsko, smo stopili v vrste in smo napravili to suvereno državo v kateri danes tukaj živimo. Lahko si misliš kako smo se počutili takrat za tem avtomatom, puško, pištolo, ki smo jo imeli pred Jugoslovansko ljudsko armado s tanki, oklepniki, letali v zraku, nič ne pretiravam, vse to je bilo in sam si verjetno slišal, sledil, da je bilo tudi nekaj žrtev, ampak poglej, takrat so bili časi kjer smo bili vsi fantje, slovenski, usposobljeni, ko smo šli, zato sem omenil prej Jugoslovansko ljudsko armado. Usposobljeni smo bili za to in bilo je domoljubje, veliko in s tem smo to dosegli. V to lahko verjameš. Danes so popolnoma drugi časi, imamo profesionalno vojsko. Jaz mojega sina ne morem poslati, če bi se zgodil kakšen incident. Kdo pa pravi, da se tudi pri nas ne more zgoditi incident, ki smo ga slišali zdaj pred nekaj dnevi. Takšne neumnosti se dogajajo, so se še pred kratkim in nobenega zagotovila ni, da se to ne more zgoditi. Približno razumem to zadevo in vem, da vsaka država na svetu skrbi za varnost in hvala bogu, da skrbi in tudi Slovenija mora. Vesel pa sem, da je naša vojska organizirana tako kot je, in da smo v Nato, ker lahko svojo varnost zagotavljamo dosti bolj racionalno kot pa, če bi imeli svojo vojsko, ki bi bila bistveno dražja in to moramo spoštovati. Poglejte, nihče nas v Natu ne sili v oborožitev ne vem kakšnih medcelinskih raket, ne vem kakšnih sodobnih letal, ampak naša naloga je, kot Slovenija, naša oborožitev je sigurno racionalna, zato želim zaključiti, kar smo tudi zadnjič rekli v koaliciji, da popolnoma zaupamo stroki, seveda pa si želimo, da racionalno se odloča, v okviru 1 % BDP, verjetno si ne moremo privoščiti 2 %, kot od nas morda kdo pričakuje, ker imamo tudi druge ključne probleme, ki jih moramo reševati.</p>
               <p>Toliko. Hvala lepa.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam.</p>
               <p>Za besedo je prosil predlagatelj. Pripravi naj se poslanec Andrej Šušmelj.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala, predsedujoči.</p>
               <p>Rad bi se odzval na diskvalifikacijo, ki je šla nekako v smislu, da sem premlad za to, da lahko komentiram vojaško tehniko in politike, ki jih Vlada izvaja na obrambnem področju. Moram reči, da se s tem odločno ne strinjam. S tem se tudi ne strinja tisoč 500 prebivalk in prebivalcev Škofje Loke, ki so me v Državni zbor poslali zastopat njihova stališča, pa skoraj še enkrat toliko prebivalcev Kranja, ko so to isto storili na zadnjih volitvah v Državni zbor. Veste, kdo pa je premlad - ljudje, ki v vojnah umirajo. Veste, kdo je še premlad - otroci, ki ostanejo brez socialnih transferjev, ki jih je Vlada zamrznila, zato da je dobila 16 milijonov evrov, točno toliko ali pa približno toliko, kolikor znaša nakup oklepnikov štiri krat štiri. Premladi so otroci, ki ostanejo brez usklajenega otroškega dodatka, pa tisti, ki ostanejo brez dodatka za nego otroka, pomoči ob rojstvu otroka, otroci v reji, ker se rejnina ne bo usklajevala in bo ostala nižja, in tako naprej. Ti ljudje so premladi, da jim Vlada dela to, kar jim dela.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Kot rečeno, ima besedo poslanec Andrej Šušmelj. Pripravi naj se poslanka Janja Sluga.</p>
            </sp>
            <sp who="ŠušmeljAndrej">
               <speaker>ANDREJ ŠUŠMELJ (PS SAB):</speaker>
               <p>Predsedujoči, hvala za besedo.</p>
               <p>Za začetek bom kratko zavil s teme. Gospa generalmajorka, v imenu Stranke Alenke Bratušek najprej čestitke za imenovanje! Tako kot sem bil ponosen na prvo slovensko predsednico Vlade, sem enako sedaj in vam želim uspešno delo. No, zdaj se pa vračam na temo.</p>
               <p>Ko sem gledal razlog za sklic te seje, sem bil malo zaprepaden, ker je predlagatelj Kordiš očitno zamešal izraza smiselnost in spornost. Očitek, ki ga navaja predlagatelj, ni o spornosti, kar je bilo že razloženo, da je ta pogodba zelo transparentna, gre za direkten nakup brez posrednikov. Se pravi, predlagatelj v bistvu očita smiselnost nakupa. No, ob tem mi je seveda znano mnenje Levice, da bi rada razpustila kar celotno Slovensko vojsko, kajti katerikoli denar za obrambo, je stran vržen denar in namenimo ga raje sociali. To razumem, tako me ostalo ne preseneča; mogoče malo utrujajoč ideološki govor o zgodovini in sedanjosti in mednarodni situaciji. Bi pa rad povedal, da je izrazoslovje, kot da je Slovenska vojska vojska buržoazne države, ki gre na imperialistične ekspedicije, da je takšno govorjenje žaljivo za vse nas, ki smo kdaj nosili uniformo teritorialne obrambe in nato Slovenske vojske - to vam povem kot nekdanji rezervni častnik Slovenske vojske -, to je bilo žaljivo, s tem se ne morem strinjati. Če omenimo še kakšne trditve - že kolega Pavšič je omenil, da zna biti Slovenska vojska marsikdaj tudi koristna -, bi omenil še to, da je slovenska vojaška ladja Triglav potegnila iz morja in rešila več življenj, nekajkrat toliko, kolikor jih je Slovenska vojska v tem času vzela.</p>
               <p>Glede razumevanja varnostne situacije pa trditev, da Slovenija ni ogrožena od nobene sosede - ja, seveda ni, in na tem bomo nadaljevali skupno delo. Bi pa spomnil na nek dogodek, žalosten dogodek, vedno me zaboli, ko se spomnim tega. Ko so nizozemski vojaki prišli v Srebrenico branit muslimane, so bili tam v premajhnem številu, s premalo opreme in oborožitve in s premalo volje. Kaj je sledilo, vsi vemo. Pa bi jaz zastavil kolegu Kordiši vprašanje: Ali je bila mogoče Nizozemska takrat ogrožena? Kaj so nizozemski vojaki tam počeli? Verjetno jih on niti ne bi tja poslal, kajneda. Se pravi, Slovenska vojska zagotovo ni namenjena temu, da izvaja neke krvave agresije in da si prisvaja ozemlje, ampak da poskuša omejiti agresije in zaščititi življenja. Kaj se je dogajalo sedaj v Siriji, smo vsi gledali, sekanje glav, fanatizem Islamske države. Slovenija ne more v mednarodni skupnosti se delati neumne pred vsemi temi pojavi in razlagati vsem naokoli, to se nas ne tiče. Ne more s figo v žepu biti članica zveze Nato, na papirju pa »borite se pa vi drugi«. Saj posredovali so Rusi, posredovali so Američani, humanitarna katastrofa je bila ogromna, ker je bilo posredovanje mogoče prepočasno. Kaj se je valilo preko Slovenije, trume beguncev, smo vsi videli. In tu zagovarjati to tezo, da je to tam daleč proč, to se nas nič ne tiče, se mi zdi zelo nezrelo. S tem bi zaključil. Hvala.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa kolegu Šušmelju.</p>
               <p>Besedo ima ponovno predlagatelj, poslanec Kordiš. Pripravi naj se poslanka Janja Sluga.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoči.</p>
               <p>Razločevanje med označevalcem smiselnosti in označevalcem spornosti, mislim, da je razmeroma nepomembno, saj vsebinsko smo razumeli, o čem sem govoril in kaj je point. Mislim, da je to isto vseeno tistim, ki bodo ostali brez otroškega dodatka, brez<gap n="..."/> Saj sem prej našteval, kateri vsi transferji naj bi ostali zamrznjeni z Zakonom o izvrševanju proračuna, zato da se bo noter prineslo 16 milijonov. Za teh 16 milijonov pa se bo nabavilo 38 oklepnikov.</p>
               <p>Dalje, denar za obrambo, kako je Levica proti uporabi denarja za obrambo. Prav nasprotno, Levica ni proti temu, da se uporablja sredstva za obrambo. Problem je zdaj za ta sredstva, ki se rabijo za vojsko, pa niso namenjena v obrambne namene, ampak so namenjena gradnji srednje bataljonske skupine, na način ekspedicijskega korpusa za potrebe zveze Nato. To ni obramba, to je agresija, potencialna bodoča okupacijska sila. Razen, seveda, če je vaš koncept obrambe tako zelo širok, da sega od Latvije do Afganistana in da branimo naše meje na Bližnjem vzhodu. Potem pa ja, po takem sprevrženem argumentu seveda je to denar, ki gre za obrambo.</p>
               <p>Dalje, očitek o tem, da preveč govorim o mednarodnem kontekstu in da preveč govorim o zgodovini. Prvič, o mednarodnem kontekstu je več od mene govoril gospod minister Karl Erjavec, ki je tudi široko odprl to temo. Drugič, o zgodovini so več govorili razpravljavci iz vrst koalicijskih poslancev, veliko, veliko več od mene. Nisem jaz omenil Dražgoš in nisem jaz omenil procesa odcepitve Slovenije od Jugoslavije, tako bodimo tu korektni.</p>
               <p>Kar se tiče pa Srebrenice, Nizozemcev in tako naprej, kaj so oni tam delali, lahko rečem pa samo naslednje - kaj so zahodne tajne službe desetletja še kaj prej delale v Jugoslaviji, ko so jo razbijale in namensko podpihovale etnična čustva, sovraštvo in tako naprej. Navsezadnje, kaj so zahodne tajne službe in zahodne politike delale na Bližnjem vzhodu, da je sploh prišlo do Islamske države. In zdaj naj bi po vaših idejah Slovenska vojska igrala vlogo okupacijske sile, ki naj pride tja in pometa posledice ameriške agresije. Se ne strinjam.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Besedo dajem poslanki Janji Sluga. Pripravi naj se poslanec Franc Jurša. Izvolite, poslanka Sluga.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>Hvala lepa.</p>
               <p>Zelo težko je poslušati danes to razpravo, če imamo v vidu, da so slovenski vojaki iz mesa in krvi, tako kot smo mi. In da so to ljudje, ki na svojem delovnem mestu, v svojem službenem času ne sedijo za mizo, razpravljajo in pijejo kavo, tako kot to počnemo mi, ampak tvegajo svoja življenja, za vse nas in za neke višje cilje. Sicer sem zelo vesela, da v času od kar sem na tem svetu, mi ni bilo treba doživeti nobene svetovne vojne. Zelo vesela. In zelo vesela, ko ugotavljamo, da je trenutek v katerem živimo tisti, v katerem najdlje časa uživamo nek svetovni mir. In želim si, da bi to doživeli tudi moji otroci in njihovi otroci. Ampak resnic nikoli ne vemo. In se pogovarjamo zdaj kdo nas vojaško ogroža. Mogoče nas konkretno v tem trenutku res nihče, je pa mnogo dogajanj, mnogo žarišč in mnogo pregrevanja tudi zelo blizu nas. Zadnja informacija, ki jo imam s prejšnjega tedna je, da je za naslednje leto odpovedan športni dogodek v svetovnem merilu, ki bi se moral zgoditi v Srbiji zaradi konflikta s Kosovom. Odpovedan. Torej tudi nekdo drug vidi v dogajanju nevarnost. In lahko se strinjam, vsak evro za te namene ga je škoda. Ga je, ampak ga je pač potrebno imeti. In ti vojaki, ki jih imamo tukaj doma ali pa jih pošiljamo kamorkoli po svetu, si zaslužijo, da so zaščiteni in da naredimo kot država zanje maksimalno, da jih zaščitimo. Zgodil se je pred ne še dolgo nazaj, tudi en dogodek v Afganistanu, ko so naši vojaki med rutinsko nalogo napeljali na eksplozivno telo. Med rutinsko nalogo. Če bi takrat sedeli v nekem slabšem vozilu, v nekem starejšem vozilu, ne vemo kaj bi se zgodilo in samo tej opremi se imamo zahvaliti, da je z njimi vse vredu. In jaz gledam na ta nakup, za katerega je danes evidentno, da je potreben, da je oprema iztrošena, da resnično ne moremo pošiljati naših ljudi okrog na skirojih, da se mora zgoditi. In sami s seboj ste v nasprotju, ko govorite, prvič, da najprej opozarjate predvsem na spornost postopka, na neko skrivnostnost, na nejavnost, itn., po drugi strani pa ves čas poslušamo, da se bomo v Državnem zboru o tem odločali ali so nakupi potrebni ali ne, da je to politična odločitev. Ne morem se strinjati, da je politična odločitev. Ta država, njen pravni red določa pristojnosti Državnega zbora in pristojnosti Vlade in to, da se v Državnem zboru zadnje čase pogovarjamo kako si ta Državni zbor želi še več pristojnosti na drugih področjih, da si lasti oziroma si želi še več odločitev prenesti na svoja pleča kot politične odločitve, se s tem pač ne morem strinjati. Zakonodaja je jasna, pogodba je bila sklenjena natančno tako kot ta zakonodaja predvideva in ni bila sklenjena iz danes na jutri, ker gre za nakup, ki se je pripravljal dlje časa. Smo tudi že na tem odboru o tem nakupu govorili. In tako kot sem rekla, da v tem trenutku nismo ogroženi. Če pa bi kdaj bili, pa jaz dvomim, da nam bodo pol leta prej poslali pisno obvestilo pa bomo mi rekli, zdaj bomo pa javno naročilo naredili, da bomo tole nabavili zato, da se bomo potem čez pol leta, ko nas bodo napadli, lahko branili. Oprostite, jaz mislim, da zadeve tako ne funkcionirajo. Pa nisem služila vojske, pa se niti najmanj na to ne spoznam, ampak mislim, da to tako ne gre. In sami ste rekli, kot predlagatelj, vlaganje v sile zaščite in reševanja, kjer tudi peša naša država. Ja, tudi peša. In v vojski tudi peša in se zadnje čase zelo veliko pogovarjamo o opremi Slovenske vojske. In mene je sram, ker poznam kar nekaj pripadnikov Slovenske vojske, ko mi razlagajo s kakšno opremo, kako, kakšne so težave in tvegajo svoja življenja. In imajo še druge težave, jih imajo in potrebno je delati tudi na njihovih plačah, tudi na njihovih pogojih za delo in pogoji za delo so tudi vojaška oprema. Ta socialna demagogija, ki jo izvajate zdaj, kot da so socialni transferji neka splošna pretvorba ali pa menjalna valuta, v katero vedno in vsakič lahko pretvorimo vse, se meni zdi z vaše stvari zelo ne fer. Zelo veliko je bilo narejeno na socialnih transferjih, dvignili smo denarne socialne pomoči, delamo na pokojninah in včasih vmes v razpravi vam uide, ko ne rečete: »ne bodo se usklajevali«, ampak rečete: »otroci bodo ostali brez« – ne bodo ostali brez in dajte tukaj paziti, ko razpravljate. Ne bodo ostali brez in to ne drži. Bi vas pa opozorila na razpravo iz včerajšnje seje Državnega zbora, vašega kolega Luke Mesca, ko je govoril o tem, da naša država ni požrešna in je rekel: »poglejte si statistike, koliko porabimo in boste videli, da smo približno tam, kjer so Čehi, Madžari, Poljaki in tako naprej«. Avstrijska država je bistveno bolj požrešna od naše – zakaj to govorim? Zato, ker je tudi nadaljeval. Drugo z desne tribune, ki je danes v bistvu poskušala celo debato spet izvesti na debato o davkih in je rekel: »malo pogrešam malo bolj pošten pristop do tega vprašanja«. Tudi jaz danes pogrešam od vas malo bolj pošten pristop do tega vprašanja.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Predlagatelj.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa kolegici za prispevek. Besedo dajem predlagatelju poslancu Kordišu.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala.</p>
               <p>Bom naredil zdaj eno demonstracijo, še eno demonstracijo, kako zgleda pošten pristop, kar je tudi navsezadnje drža, ki jo ohranjam že skozi celoten ta Odbor za obrambo, kar pa ne moremo trditi za izvajanje tukaj kolegice Sluge iz SMC, ki se gre »puno« manipulacijo.</p>
               <p>Prvo kot prvo, ne pogovarjamo se o vitalni opremi za slovensko vojsko kot so to neki škornji, v temu smislu. Pogovarjamo se o milijonih, ki bodo šli za oklepnike, ki jih ne rabimo. Skličite sejo za škornje, predlagajte: »dajmo pol milijona evrov za to, da bomo za slovensko vojsko kupili najboljše škornje na svetu« - ni problema, bomo podprli, bomo podprli, imate naše glasove.</p>
               <p>Naprej. Utemeljevanje nabave ofenzivne vojaške tehnike oziroma ofenzivne vojaške organizacije, za katero se nabavlja tehnika, s tem, da si slovenski vojaki zaslužijo, da jih zaščitimo. Seveda si zaslužijo, da jih zaščitimo, samo zakaj jih potem v Afganistan pošiljamo. Naj ostanejo v domovini, naj branijo domovino in se ne vklapljajo v Natove imperialistične operacije, pa bodo najbolj zaščiteni. Najhuje, kar se jim lahko v takem slučaju zgodi, je bodisi kakšna nesreča na treningu ali pa kakšna poškodba v procesu pomoči sklopa zaščite in reševanja. In ne bodo zapeljali na eksplozivna telesa, sploh ni problema.</p>
               <p>Naprej. Trditev, da je nakup potreben še ne pomeni argumenta. Jaz lahko zatrdim karkoli že in to proglasim za sveto resnico, pa to še ni argument in ta nakup je morda potreben – ja, za slovensko vojsko kot ameriško podizvajalko za ameriške interese, ni pa niti približno potreben za zaščito Republike Slovenije.</p>
               <p>Absolutni zmagovalec je pa najbrž trditev, kako ne gre za politično odločitev in da pristojnosti o večjih nabavah orožja ne sme nositi Državni zbor, ampak je je v redu tako kot je, da je to na Vladi. Mislim, Vlada pa sprejema kakšne odločitve? Nepolitične odločitve? Glavno operativno politično telo države Vlada Republike Slovenije sprejema alter politične odločitve? To pa je demagogija. Odločajmo se strokovno, nepolitično je rekel politik in sprejel politično odločitev. To pa je demagogija, to pa je manko poštenja. In prispeva k transparentnosti, da se iz zaprtih hodnikov Vlade, odločitve o nabavah orožja prenesejo v javno razpravo in v procese Državnega zbora, zagotovo</p>
               <p> ne zagotavlja pa transparentnosti. Argumentativni skok od tega, da na svetu obstajajo krizna žarišča in da moramo iz tega naslova potem krepiti slovensko vojsko v taki podobi kot je zdaj, torej podobi ekspedicijskega korpusa. Ta krizna žarišča so od nekje prišla in treba se je vprašati kako na nas vplivajo in kakšno držo do njih zavzemamo. Ravnokar je bil omenjen primer takratne zveze Republike Jugoslavije, vojne, ki se dol dogajala – Kosova in tako naprej, no tam pa res lahko govorimo o vmešavanju zahodnih tajnih služb naših zaveznikov – pazite, naših zaveznikov. Od tri mesecev dolgem bombardiranju mimo odločitve varnostnega sveta Organizacije združenih narodov in tako naprej. In to je druščina, za katero mi sedaj oklepnike kupujemo in za njihove interese in to niso krizna žarišča, ki so se pojavila, da se moramo pred njimi zaščititi, ampak so politično ustvarjena. Mi lahko zavzamemo pacifistično držo in se namesto v imperialistično merjenje moči, postavimo za globalno solidarnost, lahko pa seveda v to interveniramo, po navadi<gap reason="inaudible">
                     <desc>(?)</desc>
                  </gap> na strani agresorja kot kaže, glede na to, da smo v okviru zveze Nato.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Repliko ima poslanka Janja Sluga, izvolite.</p>
            </sp>
            <sp who="SlugaJanja">
               <speaker>JANJA SLUGA (PS SMC):</speaker>
               <p>Hvala lepa.</p>
               <p>Mene res čudi to stališče glede na to, da se velikokrat pogovarjamo tudi o nekih drugih temah in skupaj z Levico ugotavljajmo, kako je Slovenija majhna država in kako se mora glede določenih stvari povezovati z ostalimi evropskimi državami, da določene probleme lahko rešujejo skupaj. Tukaj seveda predvsem govorim o tistem delu, ki se nanaša na migracije, ki so v tem trenutku zelo aktualne in za katere smo že pred leti skupaj ugotovili, da jih sami ne bomo mogli obvladovati. In tema, o kateri se danes pogovarjamo – se pravi zagotavljanje varnosti na našem ozemlju, je približno taka. Kot je bilo že danes izpostavljeno, ravno zaradi tega, ker smo članica zveze Nato, so se izdatki na tem področju tudi zmanjšali in smo tudi deležni njihove pomoči, seveda pa je za to članstvo potrebno sodelovati tudi kej drugje in pogovarjati se o tem, kot da bomo to zmogli sami, temu lahko jaz rečem življenje v utvari. Pogovarjati se o tem, da oklepniki ne ščitijo življenj naših vojakov, pa tudi.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa kolegica Sluga. Zdaj, replike na repliko ni, ni pa nujno, da vedno izkoriščate prednost, ki jo imate kot predlagatelj. Seveda vam moram po Poslovniku dati besedo, ampak prosim za vnaprej, izvolite kolega Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala. Mednarodno povezovanje za reševanje problemov je zagotovo dobrodošlo, ampak po moji vednosti in po mojem prepričanju bombe problemov ne rešujejo, ampak jih ustvarjajo.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Besedo ima poslanec Franc Jurša, pripravi naj se poslanec Predrag Bakovič. Izvolite kolega Jurša.</p>
            </sp>
            <sp who="JuršaFranc">
               <speaker>FRANC JURŠA (PS DeSUS):</speaker>
               <p>Hvala predsednik, tudi z moje strani lep pozdrav vsem v tej sobi.</p>
               <p>Jaz bom rekel, da ne bom govoril o ideologiji, demagogiji, je pa danes bilo tukaj izrečene toliko ideologije in toliko demagogije, da jo imamo za nekaj časa kar dovolj v hiši.</p>
               <p>Poglejte, zelo me veseli Miha, da si eno stvar pa ugotovil – da je varnost največja dobrina in vsi tisti, ki smo malo starejši, pa smo doživeli deset dni vojne, pa smo videli kaj pomeni varnost v danem trenutku. Takrat nič, ampak res nič drugega ne pomeni to, kot sama varnost in za to dobrino je treba tudi nekaj žrtvovati. Spomnil bi rad, da smo se mi nekoč po 90´ letih nekaj odločili na referendumu. Odločili smo se, da bomo stopili v Evropsko unijo, odločili smo se pač zaradi česa bomo vstopili in na drugi strani smo se odločili, da bomo vstopili v Nato zavezništvo in tudi tu smo imeli nek cilj – zakaj? Zaradi tega, ker smo bili mnenja, da bomo imeli večjo varnost in seveda smo bili tudi mnenja, da bo ta varnost nekaj cenejša. In seveda, sodelovati v zavezništvu je pač neka obljuba, s tem smo nekaj se zaobljubili in mi ne moremo reči, tiste zaobljube mi ne bomo držali, ampak hočemo samo prednosti, privilegije. To ne gre. V dvostranskih pogajanjih je vedno neki dogovor in neki kompromis.</p>
               <p>Veste, zelo všeč, da je govoriti o maslu in starem železu. In zdaj, če sam sebe uvrstim nekam, potem se uvrščam v eno stranko, kjer je socialna nota na prvem mestu. In potem bi jaz moral govoriti o velikih količinah masla, pa o skoraj nič starega železa. Ne, presoditi v svoji glavi moraš in napraviti neko sorazmerje in jaz mislim, da to stvar razumem in sem to sorazmerje pri sebi razčistil.</p>
               <p>Zdaj pa osvežitev spomina. Mi smo se danes tukaj <stage>/ nerazumljivo/</stage> zaradi ene točke dnevnega reda – sporen nakup oklepnikov 4x4. Ja, in v vsakem primeru bi nekatere stvari morali tudi govoriti. Mi smo vse drugo govorili, nič kaj dosti pa nismo govorili o postopkih, kako pride do nekega nakupa. Pa želim spomniti. Zdaj, predlagatelj je že sodeloval pri sprejemu proračunov države za eno oziroma dve leti skupaj, potem, sprejemamo rebalanse in seveda, na koncu koncev sprejemamo tudi Zakona<gap reason="inaudible">
                     <desc>(?)</desc>
                  </gap> o izvrševanju o proračunu<gap reason="inaudible">
                     <desc>(?)</desc>
                  </gap>, ker opredeljujemo izvršne veje oblasti, kljub temu, da oni nam to pripravijo, opredeljujemo sredstva, s katerimi razpolagajo za določene stvari in tu imamo mi veliko vlogo.</p>
               <p>Se pravi, odbor sam o tem razpravlja, potem pa na parlamentarnem zasedanju o tem govorimo in zadeve bi morale biti, če bi vse speljali tako, kot moramo, bi morale biti kristalno čiste in jasne. In potem ne rabimo več nobenih drugih aktov. Javni razpisi, ve se, na kakšen način se pripravljajo, kdo jih vodi in kdo jih nadzira. Pa še to, Odbor za obrambo ima nadzorno funkcijo nad Ministrstvom za obrambo. Mi lahko zahtevamo od njih vse podatke in oni <stage>/ nerazumljivo/</stage> nam tudi dali vse podatke, ne bodo skrivali pred nami, jaz sem prepričan.</p>
               <p>Veš, kolega Miha, jaz sem te zelo spremljal, ko si predstavljal uvod v to točko dnevnega reda in na mimiki obraza sem opazil, da tudi nekaterih stvari, ki si jih izrekel, dejansko ne misliš tako od njih. To te je izdala mimika tvojega obraza, sam sebi si se narahlo tudi nasmehnil. Ampak to je politika, katero zastopaš in za<gap reason="inaudible">
                     <desc>(?)</desc>
                  </gap> to imaš tudi pravico. Jaz ti je ne jemljem, v nobenem primeru.</p>
               <p>Ali bi zdaj bilo dovolj, da imajo naši vojaki samo škornje in obleko? Kaj to pomeni, da bi tekli pred tistimi, ki so nas bodo ogrožali oziroma, ki nas ogrožajo? Ne. Rabimo kompleksno, se pravi, rabimo vse, od osebne do kolektivne opreme.</p>
               <p>Zdaj pa bom v imenu članov odbora iz Poslanske skupine Liste Marjana Šarca, SD, SMC, SAB in Desus prebral predloge dveh sklepov, ki jih mi predlagamo odboru, da jih sprejme.</p>
               <p>Odbor za obrambo se je seznanil s postopkom sklenitve pogodbe med Ministrstvom za obrambo Republike Slovenije in Vlado Združenih držav Amerike o dobavi lahkih oklepnih vozil 4x4, za potrebe Slovanske vojske, ki je bil izveden v skladu z veljavnimi razvojnimi in proračunskimi dokumenti.</p>
               <p>In drugič, Odbor za obrambo predlaga Ministrstvu za obrambo, da je o sklenjenih pogodbah po nabavi najpomembnejše vojaške opreme in<gap reason="inaudible">
                     <desc>(?)</desc>
                  </gap> oborožitve, po za potrebe Slovanske vojske, redno seznanja Odbor za obrambo Državnega zbora. Hvala.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa.</p>
               <p>Kolega Jurša za razpravo in predlog sklepov koalicije. Članica in člani odbora ste na mizo dobili to gradivo, da si lahko ta dva sklepa tudi preberete, ki smo jih skupaj predlagali.</p>
               <p>V nadaljevanju sta na vrsti, naj povem še to, prijavljenih imam še nekaj članov odbora. Najprej je to poslanec Predrag Baković, potem poslanec Matej Tonin, sledi poslanec Franci Kepa in prijavil sem se tudi sam, h krajši razpravi.</p>
               <p>Ne vem, ali je predlagatelj tudi želel zdaj besedo, pred kolegom Bakovićem? Izvolite, poslanec Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala.</p>
               <p>Ponovno se odzivam na predhodno intervencijo in spet se moram odzvati, mislim, da sem to že čisto v vsaki svoji razpravi moral izpostaviti, kdo nas vojaško ogroža. Spet poslušamo o tem, kako je varnost najpomembnejša dobrina, pa še zmeraj ne vem, kdo nas vojaško ogroža. Razen neke res izrazite abstrakcije. So pa ljudje ogroženi socialno, so ljudje ogroženi zdravstveno, je ogrožen naš razvojni napredek, kjer zaostajamo in tako naprej. To pa niso stvari, ki so mogoče nekje, morda, v prihodnosti. To so stvari tukaj in zdaj. Spet se govori pač o varnosti, se potegne enačaj s tem, da kupimo oklepnike in potem bomo, nekako, bolj varni, zaradi tega, ker bo to šlo v srednjo bataljonsko skupino, srednja bataljonska skupina pa v Afganistan. Ne vidim tukaj res zelo dobrega zagotavljanja varnosti.</p>
               <p>Dalje. Ne glede na to, ali se strinjamo ali ne, da Slovenija deluje v okviru zveze NATO, tudi če smo v zvezi NATO, to ne prejudicira tega, da gremo in nabavimo te oklepnike. To je še ena manipulativna izjava. Ravno tako, kot je tista, otvoritev o varnosti, kot največji dobrini. Mi se nismo nikjer zavezali, nikomur se nismo, nismo obljubili, da bomo kupili 38 oklepnikov 4x4 Oshkosh. Kje to piše? V severnoatlantski deklaracij? Ne. V NATO paktu? Pokažite mi člen. Ja, ga ni. V NATU lahko zmerom rečeš ne – sem citiral zdajšnjega poslanca Socialnih demokratov, generalnega<gap reason="inaudible">
                     <desc>(?)</desc>
                  </gap> predsednika Državnega zbora, Milana Brgleza. Niti ne nekoga iz Levice, Milana Brgleza. On je to povedal in on je imel prav, seveda, v tem slučaju.</p>
               <p>Navsezadnje, zakaj sem se nemara nasmehnil takrat, ko sem predstavljal stališče. Glede na to, da je veliko govora o strokovnosti sprejemanja odločitev, vam lahko kot strokovnjak za samega sebe zagotovim, da se motite. Mi je pa res, v tistem trenutku, ko sem uvodno stališče predstavljal, šinila čez glavo naslednja misel – Odbor za obrambo se je sestal dvakrat, imel je<gap reason="inaudible">
                     <desc>(?)</desc>
                  </gap> 1. sejo, na kateri je bil hearing, takrat še bodočega ministra, Karla Erjavca, ki je dobil, mislim da, šest glasov za, štiri glasove proti, Levica je bila pa vzdržana. In danes imamo 2. sejo Odbora za obrambo, v katerem me mika, da bi ta istega ministra najraje odpoklical iz položaja. Ta nasmešek ste morda prestregli.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Nadaljujemo z prijavljenimi razpravljavci.</p>
               <p>Besedo ima poslanec Predrag Baković. Izvolite, kolega Baković.</p>
            </sp>
            <sp who="BakovićPredrag">
               <speaker>PREDRAG BAKOVIĆ (PS SD):</speaker>
               <p>Hvala lepa.</p>
               <p>Definicija države, klasična, je, da ima država svoje ozemlje, da ima prebivalstvo in seveda, da ima svojo vojsko. In če vojsko ima, mora biti operativna. Da bo operativna, se mora usposabljati. In ta vozila bodo namenjena, ne nazadnje, tudi usposabljanju.</p>
               <p>Prej je bilo rečeno to, da imamo »humvee« vozila, ki po naših poteh, gozdnih, ne morejo hodit. Rad bi spoštovanega predlagatelja opozoril, da naj si malo pogleda po gozdu. Tam zdaj lomastijo noter razni »harvesterji«, ki imajo dimenzij tankov, če veste, ali pa »zgibnikov«, tako da, so uporabna seveda ta vozila tudi v našem prostoru.</p>
               <p>Kolikor jaz vem, zato ne gre za ofenzivno vozilo in tudi zato ne, ker je namenjeno oziroma posadka sta dve osebi in gre za neko lahko taktično, terensko vozilo. Da vam poslušam odgovoriti na vprašanje kdo Slovenijo ogroža. Ko nas bo, bo prepozno. Trenutno morda nas res nihče ne ogroža, se je pa potrebno odzivati na dohodke okoli nas. Ko je Nemčija napadla Poljsko leta 1939 Sloveniji se niti sanjalo ni, da bo zadeva prišla tudi k nam, pa je prišla. In sicer, ko je prišla pa ni bilo več časa niti za obrambo niti za sredstva. Če smo že začeli s citiranjem zgodovinskih osebnosti pa bom tudi sam citiral enega, ki je dejal: »Delajmo kot, da bo 100 let mir in se pripravljamo kot, da bo jutri vojna.« Sedaj starejši gotovo veste kdo je to bil, za mlajše pa, to je bil predsednik SFRJ Josip Broz Tito.</p>
               <p>Hvala lepa.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala tudi vam.</p>
               <p>V nadaljevanju ima prijavljeno razpravo poslanec Matej Tonin. Izvolite.</p>
            </sp>
            <sp who="ToninMatej">
               <speaker>MAG. MATEJ TONIN (PS NSi):</speaker>
               <p>Majorka in vse ostale prisotne poslanke in poslanci dober dan!</p>
               <p>Dolgo časa sem kolebal ali naj se sploh javim k tej razpravi, ker mislim, da bi bilo od vseh nas najbolj modro, da bo molčali in pač šli svojo pot naprej, ker če bi v tem parlamentu delili lento za naj provokatorja leta bi jo zagotovo dobil poslanec Miha Kordiš, ki vedno zna stvari zapakirati na takšen način, da se zdijo zanimive, da nas iritirajo, da nas razjezijo, ampak kot je poslanec Jurša rekel sem prepričan, da niti sam ne verjame v te stvari jih pa spretno izkorišča zato, da morda <stage>/ nerazumljivo/</stage> ljudi in da zbira podporo za svojo politično stranko, ampak kljub vsemu, da ne nadaljujem po njegovi poti. Če želim ali pa poskušam odgovoriti na neka vprašanja, ki jih je on zastavljal. Zelo velikokrat se je v razpravi vprašal kdo nas vojaško ogroža. Ko postaviš to vprašanje pač pokažeš svojo naivnost, ker izhajaš iz tega, da Slovenija živi v izoliranem svetu in da ves svet, ki je obstaja zgolj tisti, ki je okoli Slovenije, ampak Slovenija je del globalnega sveta in ker se zgodi na nekem drugem koncu sveta ima takšne ali drugačne posledice tudi v Sloveniji in tako vpliva tudi na nas. Slovenija je del Združenih narodov, je del globalnega sveta in tudi, če smo majhni smo kljub temu odgovorni tudi za globalno varnost in mir. Tudi, če je naš prispevek k temu miru in globalni varnosti majhen je kljub vsemu pomemben. Ker, če vsak naredi tisto, kar lahko stori, potem bo svet lepši. Nekdo lahko več drugi lahko manj. Prepričan sem, morda poslanec Kordiš še ni imel te prilike in upam, da bo Ministrstvo za obrambo tudi v tem mandatu organiziralo kakšen obisk našega kontingenta na Kosovu - mislim, da sva s poslancem Juršo bila tam in še z nekaterimi drugimi poslanci smo bili tam -, kjer bo imel priliko govoriti z ljudmi ne s slovenskimi vojaki, ampak z ljudmi, ki tam dol prebivajo, kaj si mislijo o Slovenski vojski in o njihovi prisotnosti na Kosovu. Bo povedal, da ti naši vojaki zagotavljajo neko varnost, stabilnost, neko gotovost, da oni morda lažje in bolj gotovo živijo kot bi sicer. Na dolgi rok pa to zagotavlja tudi mir v Sloveniji, s tem, ko preko 300 slovenskih vojakov prispeva k večji stabilnosti in varnosti na Kosovo to pomembno prispeva tudi k temu, da je naše življenje bolj mirno in bolj varno v Sloveniji. Kdo nas vojaško ogroža? Poslanec Kordiš, grožnje so zelo različne, nekatere so bile danes izpostavljene, lahko so popolnoma klasične konvencionalne vojaške lahko so kibernetske lahko so teroristične ogromno je teh groženj. Vi, ki pripadate neki internacionali in ki kličete k temu delavce vseh dežel združimo se ali pa združite se, potem bi del tega internacionalističnega duha pričakoval tudi pri zagotavljanju svetovnega miru v smislu vsak naj naredi tisto, kar lahko. Drugo vprašanje ali pa druga stvar, ki se zelo velikokrat in se vzpostavlja govori je Nato zahteva. Celo nekateri koalicijski poslanci so na to debato pristali, ker Nato nekaj zahteva nimamo druge možnosti, moramo to narediti. Ampak treba je zelo jasno povedati, da to ne drži. Da to gre za klasično manipulacijo. Nato od nas nič ne zahteva. Prvič, v Nato smo vstopili prostovoljno. Narod se je za to na referendumu odločil. Če spoštujete voljo ljudstva, potem je ta odločitev jasna. Drugič, Nato nam nič ne nalaga. Mi Natu sami predlagamo kaj bomo storili in kakšne zmogljivosti bomo razvijali in potem nas Nato zgolj sprašuje, ali tisto, kar smo obljubili tudi dejansko izvajamo. Nato nas ni prisilil, da mi neke srednje bataljonske skupine razvijamo, da mi kupujemo lahka oklepna vozila ali karkoli drugega. Nato nas v to ne sili. Pač v preteklosti je bila odločitev Slovenske vojske takšna. Lahko bi se odločili, da bi nekoliko bolj izrazito helikoptersko eskadriljo razvijali, lahko bi delali bolj na specialnih gorskih enotah in podobnih stvareh. To je pač odločitev Slovenije vojske. Ampak na več srečanjih s predstavniki Nata je bilo vedno jasno povedano, Nato od vas nič ne zahteva. Kaj boste vi naredili s svojo vojsko poveste vi, mi pa samo preverjamo ali ste to uresničili in če te vaše zmogljivosti lahko damo v okvir Nata. Če bi se Slovenci ali Slovenska vojska odločili za nekaj drugega, bi pač razvijali neko drugo stvar.</p>
               <p>Drugo vprašanje ali pa druga stvar, ki se zelo velikokrat in se vzpostavlja govori je Nato zahteva. Celo nekateri koalicijski poslanci so na to debato pristali, ker Nato nekaj zahteva nimamo druge možnosti, moramo to narediti. Ampak treba je zelo jasno povedati, da to ne drži. Da to gre za klasično manipulacijo. Nato od nas nič ne zahteva. Prvič, v Nato smo vstopili prostovoljno. Narod se je za to na referendumu odločil. Če spoštujete voljo ljudstva, potem je ta odločitev jasna. Drugič, Nato nam nič ne nalaga. Mi Natu sami predlagamo kaj bomo storili in kakšne zmogljivosti bomo razvijali in potem nas Nato zgolj sprašuje, ali tisto, kar smo obljubili tudi dejansko izvajamo. Nato nas ni prisilil, da mi neke srednje bataljonske skupine razvijamo, da mi kupujemo lahka oklepna vozila ali karkoli drugega. Nato nas v to ne sili. Pač v preteklosti je bila odločitev Slovenske vojske takšna. Lahko bi se odločili, da bi nekoliko bolj izrazito helikoptersko eskadriljo razvijali, lahko bi delali bolj na specialnih gorskih enotah in podobnih stvareh. To je pač odločitev Slovenije vojske. Ampak na več srečanjih s predstavniki Nata je bilo vedno jasno povedano, Nato od vas nič ne zahteva. Kaj boste vi naredili s svojo vojsko poveste vi, mi pa samo preverjamo ali ste to uresničili in če te vaše zmogljivosti lahko damo v okvir Nata. Če bi se Slovenci ali Slovenska vojska odločili za nekaj drugega, bi pač razvijali neko drugo stvar.</p>
               <p>In potem še tretje pomembno vprašanje, konstantna manipulacija, spretna propaganda Levice, češ, ne dajmo milijardo za orožje, za topove, za smrt, dajmo rajši milijardo za socialo ali pa ne dajmo milijardo za Nato, dajmo rajši milijardo za socialo. To se je ves čas v njihovi kampanji pojavilo. Sliši se zelo všečno. Zakaj bi dajali milijardo za Nato, če pa lahko damo milijardo za šole in ne vem katere stvari še vse, krasno. Ampak to je spretna in odlična manipulacija po zgledu gospoda, ki ga je prej, saj veste, poslanec Kordiš na začetku citiral, gospoda Lenina je citiral in mislim, da je bil on mojster teh manipulacij in to, kar oni počnejo, je tudi del tega. Oni bi morali potem izhajati iz neke druge stvari. Če ves ta denar, kar oni pakirajo pod Nato, odveč in preveč, potem je treba iti na začetek, potem naj oni jasno in odločno povedo, da Slovenija vojske ne potrebuje. Ne bi bili prva država na svetu, ki bi bili brez vojske. Mislim, da Kostarika in še nekaj držav je, morda drugi bolj veste, ampak mislim, da po tistem kar jaz vem, da so tri ali štiri države na svetu, ki so se zavestno odločile, da ne bodo imele oboroženih vojaških sil oziroma da ne bodo imele svoje vojske. Jaz bi to štel za legitimno politiko Levice, da bi zagovarjali, naj bo Slovenija brez vojske po zgledu, recimo, saj veste v 90. letih, ko se je šlo v to ali se bomo osamosvojili ali ne, je bila neka peticija za demilitarizirano območje v Sloveniji, za Slovenijo brez vojske in tako naprej. Hvala bogu, takrat tista zadeva ni prevladovala, ker drugače najbrž naše osamosvojitve ne bi mogli ubraniti. Ampak bila je neka pobuda. In če s to pobudo Levica nadaljuje jaz nimam nič proti. Ampak naj bodo jasni in pošteni v svojih pozicijah v smislu, če imajo problem s tem naj rečejo, Levica se zavzema za Slovenijo brez vojske. Slovenija zaradi tega, ker nas nihče ne ogroža ne potrebuje vojske, mi tega ne potrebujemo. To bi jaz absolutno spoštoval to njihovo pozicijo. Jaz se s tem ne strinjam, ker jaz mislim, da Slovenija potrebuje vojsko, da je zgodovina to pokazala, tudi prihodnost to kaže, da jo potrebujemo. In ker jo potrebujemo jo moramo tudi ustrezno opremiti, če hočete najprej obuti in ji tudi zagotoviti ustrezno oborožitev in tehniko, pika. To je vsa zgodba. In če želimo biti pošteni in odkriti, potem je treba na takšen način delati. Ne pa govoriti neko tehniko jim ne bomo zagotovili, lahko se pogovarjamo o obutvi, o kakršnihkoli drugih stvareh se pa ne moremo pogovarjati. Tako da mislim, da je škoda našega današnjega časa tukaj, da smo vsi skupaj, vključno z mano, nasedli na prefinjeno provokacijo Levice, ki ne prispeva k ničemur, da bi se stanje v Slovenski vojski izboljšalo, da bi se odnos Slovencev do obrambe izboljšal k večjemu še poslabšuje ga in meni je samo žal, da mi pri vseh teh stvareh sodelujemo, ker s tem, ko razpravljamo in pomagamo, da te stvari dejansko postajajo tema.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa, kolega Tonin. Dobil sem pooblastilo. Namesto poslanke Jerce Korče na seji od zdaj naprej sodeluje poslanec Brane Golubović. Besedo pa dajem predlagatelju, izvolite.</p>
            </sp>
            <sp who="KordišMiha">
               <speaker>MIHA KORDIŠ (PS LEVICA):</speaker>
               <p>Hvala, predsedujoči.</p>
               <p>Odziv na razpravo gospoda Tonina. V Levici zahtevamo dvig plač zlasti dvig delavskih plač in ta zadeva tudi Slovenskega vojaka. In to je nek dvig sredstev s katerim nimamo nobenega problema, ponovno, prav nasprotno, to je nekaj kar Levica zagovarja. Dalje. Zelo jasno smo povedali kakšna je naša strategija na področju obrambe. Česar Slovenija ne potrebuje, ni nujno vojska, ampak zagotovo Zveza Nato. In tu terjamo, da gre vprašanje Slovenija v Natu da ali ne ponovno na referendum. Od tam naprej in tudi to je naša zelo jasna pozicija, nič skrita, nič zmanipulirana ali karkoli takega pa tako isto vsi državljanke in državljani na referendumu naj odločijo o tem kakšna je alternativna strategija obrambnega razvoja ali je to oborožena nevtralnost denimo po približnem zgledu sosednje Avstrije ali je to demilitarizacija in absorpcija vojske v zaščito in reševanje. Ti dve alternativi vidimo kot nekaj kar je na mizi namesto Zveze Nato in obojen tako slovenskem članstvu v Zvezi Nato kot o alternativni organizaciji obrambe je nekaj o čemer se morajo državljanke in državljani izreči na referendumu. Ni tukaj nikakršne dileme, to je naša pozicija o strategiji Slovenske vojske in to je to, tako da korekcija za gospoda Tonina.</p>
               <p>Kako se nekaj zgodi v svetu? Pogovarjamo se o križnih žariščih kako smo ogroženi zaradi tega, ker se stvari v svetu zgodijo. Stvari se v svetu ne zgodijo same od sebe, nikoli se niso, še zlasti v zadnjih desetletjih, se pa niso praktično brez takšne ali drugačne vpletenosti Združenih držav Amerike, največje in najmočnejše države v Zvezi Nato, ki določa takt tej isti Zvezi Nato in njim naj bi praktično priskrbeli okrepitve v obliki srednje bataljonske skupine, zato, da ta srednja bataljonska skupina s svojimi oklepniki, v tem primeru se nabavlja 38 4x4 oklepnikov, skrbela za policijske operacije potem, ko Američani zbombardirajo neko območje v prah, premaknejo tja vojsko in gre frontna črta naprej, lahko pridejo ostale tudi manjše države članice kot je Slovenija, zato, da igrajo žandarja nad okupiranimi območji. In svetu ponovno se stvari ne zgodijo same od sebe, ampak ima zmeraj prste zraven USA, ki je glavni agresor in glavna nevarnost miru. In mi se zdaj kaj pogovarjamo o globalnem miru in prispevku k temu globalnemu miru – kako – ja tako, da pomagamo agresorju. Super, "pistols superiror firepower" ali kaj, samo, da smo mi tisti, ki bomo začeli streljati. Oprostite, tega argumenta ne kupim.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>V nadaljevanju ima besedo poslanec Franci Kepa. Potem bom razpravljal na kratko seveda tudi sam. izvolite, kolega Kepa.</p>
            </sp>
            <sp who="KepaFranci">
               <speaker>FRANCI KEPA (PS SDS):</speaker>
               <p>Hvala za besedo. Vse prav lepo pozdravljam, še posebej novo načelnico, ki je bila nedavno izvoljena. Jaz se tudi strinjam, da je današnji odbor brez zveze, da nima smisla in da zapravljamo čas in denar, pa bi bilo bolje, da bi ta denar namenili za kakšen socialni transfer, ki smo ga danes porabili tukaj ali pa za Miklavža bi bilo bolj pametno. Glavni namen teh novih 38 oklepnikov je zamenjava za stare odslužene oklepnike hummerje ali</p>
               <p> neke druge. Slovenska vojska dobiva že kar nekaj let vsako leto manj denarja. Slovenska vojska je podhranjena in v opremi, in v vojski, v samem številu in ta nabava teh oklepnikov niti ne stane veliko in so nujno potrebni, kot je bilo rečeno, za varnost samih vojakov. Vojaki so naši, Slovenci, kdo bo skrbel za njih, če ne mi. Zaveza Natu je bila, da bomo skrbeli za opremo, da jo bomo obnavljali. Zaveza je bila tudi, da bomo prišli do več procentov sredstev BDP, tu smo še daleč od tega, tudi druge države te zaveze ne držijo. Mi smo pa Slovenija. Prav je pa <stage>/ nerazumljivo/</stage> s temi sredstvi, ki jih daje za obrambo. Mislim, da je nujno, da se to kupi, pa še tudi kakšno drugo zadevo, kakšno drugo opremo, da se posodobi v vojski. Ker Slovenska vojska je maloštevilna. Tisoč ljudi je šlo v kratkem iz Slovenske vojske. In če bo šlo tako naprej tudi oprema ne bo nič pomagala, ker vojske ne bo več, da bi upravljala s to opremo.</p>
               <p>Govori se o ogroženosti. Res nismo ogroženi. Tudi takrat, kakor je bilo rečeno, 90. leta nismo bili ogroženi, pa je prišlo na hitro in nenadoma ogroženost, prav od tam od kjer smo najmanj pričakovali, od svojih kolegov, do nedavnih prijateljev. Tako da lahko pride zadeve nenadoma in moramo biti pripravljeni vsak čas na neke nepričakovane zadeve.</p>
               <p>Govori se o denarju od socialnih transferjev, nič se pa ne govori koliko država nameni za neka druga sredstva, za neke migrante. Tam se preko 130 milijonov nameni, tam pa ni problem. Tukaj je pa problem za naše ljudi. Tam kjer se pa preko 130 milijonov evrov nameni za neke druge ljudi, za neko drugo vero, tam pa ni problem, ta se pa nič ne reče za socialne transferje bolj nameni denar. Hvala za besedo.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam.</p>
               <p>Če dovolite na kratko še meni.</p>
               <p>Pred 15 leti, to je bilo marca 2003 smo imeli v Republiki Sloveniji referendum za vstop v Evropsko unijo in Zvezo Nato. Med tem ko je bilo razpoloženja ljudi do vstopa v Evropsko unijo zelo visoko, tako so takrat nekaj tednov ali pa dni pred referendumom pokazale vse ankete, je bilo zanimanje med ljudmi za vstop v Zvezo Nato tam nekje okoli 50 % ali kaj več, plus minus. Tako so variirale ankete javnega mnenja. Hotel bi vas spomniti na en dogodek iz tistega časa, bilo je kakšnih dober teden ali teden dni pred referendumom. Bili smo eno nadstropje nižje v velikem salonu, takrat je v Slovenijo prišel podpreti to odločitev za vstop v Evropsko unijo in Zvezo Nato nemški zunanji minister Joschka Fischer. In ko je spodaj v salonu razpravljal je takrat zabrnelo nekaj telefonov prav na tiho, k njemu je prišel njegov svetovalec, mu nekaj zašepetel na uho, svetovalec oziroma državni sekretar je prišel tudi do zunanjega ministra Dimitrija Rupla, do predsednika Državnega zbora Boruta Pahorja. In v tistem trenutku je zunanji minister Joschka Fischer prekinil svojo razpravo in povedal nam prisotnim: »Pravkar so mi sporočili, da so v Beogradu streljali na predsednika srbske vlade Zorana Đinđića. Po vsej verjetnosti je mrtev.« To nam je sporočil nemški zunanji minister med samo sejo. Seveda kar naenkrat se je zdelo, da ta regija ni več tako mirna, kot se je nam zdelo še nekaj minut nazaj. In res potem, ko je bil tisto nedeljo referendum, je vstop v zvezo Nato podprlo več kot 66 % državljank in državljanov Republike Slovenije. Seveda, kaj se bo, bog ne daj, če se bo nekaj zgodilo, bo seveda prepozno. Ne bi rad, da bi recimo dobili neko dobavljeno opremo, ko bo podpisan mirovni sporazum, če malo pretiravam.</p>
               <p>V nadaljevanju pa sta prijavljena še poslanca Boris Doblekar in poslanec Matej Vatovec. Potem ni več prijavljenih razpravljavcev.</p>
               <p>Kolega Doblekar, izvolite, imate besedo.</p>
            </sp>
            <sp who="DoblekarBoris">
               <speaker>BORIS DOBLEKAR (PS SDS):</speaker>
               <p>Spoštovane kolegice, kolegi, spoštovana načelnica generalštaba s sodelavci. Lep pozdrav vsem skupaj.</p>
               <p>Današnja seja je po mojem mnenju precej, precej neokusna, kar se tiče določenih razprav. In me prav žalosti, da moram kot poslanec sedeti na takšni seji, kjer se pogovarjamo o stvareh, ki ne vem, če sodijo v leto 2018 in v samostojno Republiko Slovenijo. Mnogo je bilo izrečenih besed, mnogo povezav, navezav na neke bivše, stare čase iz socializma, iz Jugoslovanske ljudske armade in tako naprej, pa o tem, da nismo ogroženi trenutno, pa tako dalje o nekih pavšalnih ocenah, kako se je to naročilo oziroma ta nakup, kako se postopki peljejo. In skratka, ne vem, prav težko sem poslušal vse to, ampak to je stvar politike, stvar neke politične stranke, ki si pač prizadeva po svojih močeh postati, ne vem, ali bolj popularna ali ne vem kakšen je namen. Zdaj, če kdaj, moram reči, da tokrat sem se pač v celoti strinjal z razpravo, s pojasnili ministra za obrambo, gospoda Erjavca, ki nam je natančno razložil, kako ta zadeva okrog nabave 38 lahkih oklepnikov 4x4 Oshkosh tudi stojijo. Mogoče bi samo omenil še to, da največ razlogov s strani Levice je bilo, da trenutno nismo ogroženi. Trenutno morda res v tem trenutku, ampak glede na situacijo v svetu, glede na to, kar se vse dogaja, različne vojne, različni konflikti na različnih koncih, pa razne migrantske krize vemo, da tudi vojsko lahko uporabimo tudi v te namene. Smo morda neka majhna oazica, mirna sredi vsega tega razburkanega območja. In jaz mislim oziroma moje mnenje je, da moramo imeti Slovensko vojsko dobro opremljeno in pa predvsem tudi z več vojaki, kot jih je sedaj. Ne vem, kako bo vojska opravljala kvalitetno svoje delo, če ne bodo imeli opreme. O tej opremi in o stanju v Slovenski vojski, kar se tiče opremljenosti, je bilo že veliko govora. In tudi vemo, da v zadnjih letih se na tem področju ni kaj veliko storilo. In nikakor ne smemo dopustiti, da gre s takšnim tempom to tudi naprej. Rečeno je bilo s strani Levice oziroma predlagatelja, da se pa strinja s tem, da bi pa plače vojakov bile boljše. S tem se seveda vsi strinjamo. Tako vojaki kot vsi državljani Republike Slovenije, verjetno ga ni, ki ne bi rekel, da bi moral biti slovenski vojak bolje plačan za svoje delo.</p>
               <p> Vendar s čim pa bodo vojaki delali, če ne bodo imeli opreme? Ti oklepniki lahki, ki so nujno potrebni glede na to, da so stari Hummerji že iztrošeni, so pač tisti osnovni pogoj, da bo vojska sploh lahko normalno delovala in nas branila. In tudi za samo usposabljanje za to, da se vojaki usposobijo, da bodo v tistem trenutku, ko bo to potrebno, dobro usposobljeni, izurjeni, morajo to opremo tudi imeti ne glede na to, ali smo v zvezi Nato ali nismo v zvezi Nato. Jaz mislim, da bo prevladal zdrav razum in da glede na to, da smo dobili tudi 2 nova predloga na mizo v Odboru za obrambo s strani koalicije, kar me seveda tudi čudi glede na to, da je tudi Levica del koalicije, vsaj po navadi, tokrat pač ne, verjetno zaradi te pač nekega populizma, da se je treba malo ven vreči, če tako po domače povem, bomo, ta 2 predloga sta pač čisto na mestu in nimam nič proti njima. Kar se tiče pa predlogov Levice, pa jih seveda nikakor ne morem podpreti. Na koncu morda samo še to, da s tako lahkoto in s takimi besedami govoriti o Slovenski vojski, o slovenskih vojakih, o naši obrambni sili naše domovine, naše Republike Slovenije, res ni nekako na mestu in ne verjamem, da se večinski del slovenskega prebivalstva s tem lahko tudi strinja. In verjamem, da tudi, če bi bil še enkrat referendum za to, ali smo v zvezi Nato, ali smo za to, da imamo v državi zagotovljen mir, da bo nas Slovenska vojska v kakršnemkoli primeru branila, verjamem, da bi se ljudje ponovno odločili za tako možnost, kot so se tudi pred 15 leti, kot je že predsednik odbora tudi o tem govoril. Če seveda nisi bil nekako udeležen v sami vojni za Slovenijo ali pa če nisi služil vojske<gap n="..."/> Jaz sem služil Slovensko vojsko in bil tudi v vojni za Slovenijo aktivno udeležen kot zaposlen na Slovenskih železnicah in sem z lokomotivo vozil vlake po Sloveniji, medtem ko so se delala bombardiranja, ko je Jugoslovanska ljudska armada napadala našo državo, in sem pač občutil in začutil tisti strah, tisto nemoč v tistem trenutku, kako zgleda, ko si dejansko napaden, ko si ogrožen, ko ne veš, ali boš preživel ali ne boš preživel, ali bo ta država potem obstala ali ne bo, kaj se bo z nami zgodilo. In ko enkrat dobiš ta občutek, ki ti ostane zavedno v spominu in v srcu in v duši, verjetno, da ne bi, da potem ne moreš niti v sanjah s takimi besedami in na tak način govoriti o tako obrambni, torej o Slovenski vojski kot o obrambi naše domovine.</p>
               <p>Na koncu bi rekel samo še to, da upam, da se bodo tudi predlagatelji nekako pomirili in na koncu koncev tudi strinjali s tem, da bomo peljali postopke naprej in bomo naredili vse, da bo Slovenska vojska opremljena tako, kot mora biti, in da bodo o tem odločali strokovnjaki, ljudje, ki so se za to usposabljali, ki so šolani za to in ki so za to tudi postavljeni na mesta, kjer prevzemajo vso odgovornost za obrambo naše domovine, in da o tem ne bo odločala zgolj neka politika oziroma zgolj neka peščica neke politike.</p>
               <p>Hvala lepa.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam.</p>
               <p>Besedo ima do tega trenutka zadnji prijavljeni govorec, to je poslanec dr. Matej Vatovec.</p>
               <p>Izvolite.</p>
            </sp>
            <sp who="TašnerVatovecMatej">
               <speaker>DR. MATEJ T. VATOVEC (PS Levica):</speaker>
               <p>Najlepša hvala predsednik. Lep pozdrav sem!</p>
               <p>Na nek način nenavadno je kako se zelo koheziven blok oblikuje, ne glede na to ali je sredinski ali desni, ko govorimo, ne o Slovenski vojski, ampak o sodelovanju Slovenske vojske z Nato. Zdaj ali je to kolegica iz SMC ali je to kolega iz Desusa, SD ali pa konec koncev NSi in SDS, so v bistvu stališča zelo podobna in dva bloka argumentov, ki sta zelo napačno oziroma sta napačno izpeljana.</p>
               <p>Prvi je argument o varnosti. Kolegica Sluga je rekla, tudi ti oklepniki varujejo naše vojake in državo. Isto gospod Jurša, da je pomembna varnost, in da je to potem temelj za nakup teh oklepnikov. Tudi Tonin tudi gospoda iz SDS. Mislim zelo preprosto, mislim da je to Miha tako že neštetokrat danes razložil, pa še kar ne dovolite, da vam to pride do ušes. Še enkrat, ta vozila niso obrambna vozila. To je prva stvar. Drugič, ta vozila ne bodo na ozemlju Republike Slovenije, ampak gredo na zunanje misije. Kje tukaj vidite obrambno države? Gospod Bakovič je rekel, da ena od definicij zato, da je neka država, država tudi z možnost obrambe. Če imamo 4x4 terenska vozila v Afganistanu, ne bo to zavarovale naših meja, če se tako izrazim. Mislim, gre za oblikovanje te srednje bataljonske skupine v kateri, seveda, v Levici od začetka nasprotujemo, ker je nesmiselna. Prvič, ne prispeva k obrambi Slovenije, drugič, je predraga in tretjič, ne izboljša položaja ali pa statusov vojakov, predvsem pa tisti, ki ostajajo v Sloveniji in ki pač, kot je že Miha povedal, imajo dotrajano opremo kar se tiče tistih osnovnih stvari, se pravi, škornjev, oblek in tako dalje, pa še kakšno drugo stvar. Je popolnoma v nasprotju s tistim kar bi trenutno lahko bil recimo največji potencialni, varnostni, varnostno tveganje. So to pač okoljske spremembe in to kar jih povzročajo različne ujme in tukaj spet govorimo o zaščiti in reševanju in tisti vlogi, ki bi jo morali krepiti v tem trenutku. Vedno več bo poplav, vedno več bo podobnih pojavov s katerimi se bomo morali začeti soočati in z Oshkosh se pač ne bo in se ne bomo morali kaj dosti pomagati. To je eden od teh vidikov.</p>
               <p>Drugi argument, ki se je v tem bloku izoblikoval, je pa ta svetost odločitve na referendumu. Se pa moramo tudi spomniti kako je bil ta referendum peljan. Glavna točka tega referenduma je bil vstop Slovenije v Evropsko unijo, ki je imel takrat relativno visoko podporo. In kaj je takrat Vlada naredila? Je vstop v Zvezo Nato obvezala tudi na vstop v Evropsko unijo in so državljani tako ali drugače bili tudi deloma zavedeni in mislim, je bilo to večkrat povedano, da je to nekakšen povezan deal. Se pravi, če gremo v Evropsko unijo moramo v Nato in takratno javno mnenje glede Nata ni bilo tako visoko kot je bilo potem na izidu referenduma zato, ker je pač število glasov vleklo naprej vstop v Evropsko unijo in to sedaj seveda vsi pozabljate. In gospod Doblekar, prepričani ste, da bi danes se državljanke in državljani ponovno odločili za vstop v Zvezo Nato. Ne bi se. Poglejte par mesecev stare ankete, ki jih je delal Dnevnik, več kot 60 % državljank in državljanov Slovenije ne želi sodelovanja Slovenije v Zvezi Nato. In zato je to seveda po petnajstih letih vprašanje, ki bi ga morda morali ponovno odpreti. Niso vse referendumske odločitve svete, razmere se spreminjajo in se tudi stališča ljudi do določenih vprašanj spreminjajo. Tako da, dolgoročno tisto kar je in se strinjam, saj varnost je pomembna, ampak dolgoročno kar so potencialna varnostna tveganja v Sloveniji so, kot sem rekel, prvič, okoljske spremembe, ki jih še vedno zanemarjamo in jih zanemarjamo tudi s tega varnostnega vidika. Druga ali pa verjetno tudi ključna, največja in dolgoročna potencialna nevarnost je pa ravno sodelovanje v z Zvezo Nato. Zato ker intervencije Nata v tujih državah so tiste, ki so povzročile teroristične napade v Franciji, v Veliki Britaniji in po drugih evropskih državah. Na srečo smo zaenkrat zdaj dovolj majhni ali pa premajhne ribe, da bi se spravili na nas, ampak bolj kot bomo stopnjevali sodelovanje v teh kriznih žariščih, bolj</p>
               <p> bo začelo tudi k nam to prihajati. To niso neki napadi, ki se zgodijo sami od sebe, to so povračilni ukrepi. Raznorazne teroristične skupine so vedno reagirale, ko je prišlo do napada na Afganistan, napada na Irak itd<gap n="..."/> Tudi ISIS ali pa <stage>/ nerazumljivo/</stage> kakorkoli ga hočete poimenovati se je aktiviral, ko so se začele intervencije predvsem ameriške vojske v Siriji itd<gap n="..."/> To, kar se, potem k nam vrača v tej obliki je povračilni ukrep in mi sodelujemo pri teh prvotnih agresijah. To je logika, ki se jo moramo začeti zavedati. Če ste za varnost te države je ena od prvih storitev, da rečemo Natu, da ne bomo sodelovali v teh intervencijah sploh pa v tistih, ki nimajo žegna Varnostnega sveta Združenih narodov in teh je bilo, kar nekaj tudi Srbija. Predsednik je omenil kako je pač bil takrat leta 2003 neko drugačno dojemanje tega kakšna je varnostna situacija na Balkanu. Kdo je začel bombardirati Beograd? Vemo. To so eni od teh vidikov, ki se pač moramo začeti odpirati in tudi pogovarjati o njih.</p>
               <p>Sedaj, če se vrnem k tistemu, kar je v bistvu tema te razprave tudi glede na to kakšne sklepe predlaga koalicija. Tukaj bi poudaril koalicijsko pogodbo. V koalicijski pogodbi ste zapisali, da se bodo postopno vrnili obrambni izdatki in sicer v dinamiki, ki bo finančno vzdržna za javne finance ter hkrati zagotavljajo ohranjanje kredibilnosti naše države do zavezništva. Druga točka. Z zavezništvom se bomo posvetovali glede izgradnje ciljev zmogljivosti vključno beg bataljonskih skupin upoštevajoč razpoložljivih novih investicijskih sredstev in skupno ugotovljenih prioritet v teh trenutno kadrovskih zmogljivosti države.</p>
               <p>Kar se tiče prve točke. Minister Erjavec nekako gre mimo tega, kar je zapisano v vaši koalicijski pogodbi in skuša dvigniti proračuna na 1,1 BDP že sedaj. Prejšnja Vlada je tak dvig predvidevala do leta 2023. Bistveno pospešeno ne pa postopoma se dviguje ta odstotek BDP in tudi ta nakup teh štiri krat štiri oklepnikov na neki način prehiteva tisto, kar so bili ti cilji postopnega poviševanja teh izdatkov. Tudi ravno na tej ravni cilju zmogljivosti je tisto, kar je v koalicijski pogodbi pod vprašanjem, ker je bilo tudi govora o tem, da se pač to pretehta s prioritetami. Mi ocenjujemo, da nakup takšnih oklepnikov prioriteta ni. Tudi ta poteza, ko je v bistvu minister Erjavec generalnemu sekretarju Zveze Nato, kar obljubil, da bomo drastično povečali proračun in tudi na tak netransparenten način kupili te oklepnike je popolnoma nesprejemljivo. Kar se tiče netransparentnosti, da nadaljujem. Ta nakup se dogaja brez kakršnekoli javne najave, javne razprave, ni javnega naročila in v bistvu takoj, ko nastopu ministrovanja je minister Erjavec že na neki način nadaljeval s tistim, kar verjetno ga tudi najbolj bremeni takrat, ko je že bil minister, se pravi, nakup Patrij. Zakaj to govorim? Ker cena nakupa teh štiri krat štiri že raste, čeprav je bilo na začetku navedeno, da bodo stali 15 in pol milijona se je sedaj že v teh nekaj tednih povečalo na 18 milijonov. Vemo kakšne so ponavadi dinamike pri nakupu te vojaške opreme, ki pač v nekaj mesecih skokovito narastejo. Če gremo še nekaj mesec nazaj, ko se je še govorilo o Boxerjih. Tam je bila dinamika rasti cene teh Boxerjev takšna - konec leta 2017 je bila ocenjena vrednost za nakup 56 oklepnikov 207 milijonov, januarja je ta ocena znašala že 250 milijonov, avgusta letos pa 306 milijonov in to za manj 48 oklepnikov. Novembra 2018 najbolj natančna cenovna ponudba naj bi bila znana konec meseca, ampak avgusta, ko ste še forsirali ta nakup je bila dana že recimo natančna cena 306 milijonov, se pravi, to je poskok za 100 milijonov v manj kot enem letu. Podobno se sedaj že dogaja oziroma se nakazuje pri teh oklepnikih štiri krat štiri. Poglejte, to so pač stvari, ki bi morale biti, ja, absolutno, nekaj, s čimer bi se moral ne Državni zbor samo seznaniti, ampak bi moral imeti tudi neko aktivno vlogo pri tem. In ko enostavno zamahnete, ko se omenja to, da se za enak znesek ali pa še nižji znesek v naslednjem letu pričakuje varčevanje oziroma neusklajevanje določenih socialnih transferjev, ki bi, če bi bili povišani oziroma če bi bili indeksirani z inflacijo, nekoliko izboljšali življenja tudi nekaterih vojakov, in tako dalje, se mi zdi to popolnoma nesprejemljivo in nerazumljivo.</p>
               <p>Kar se tiče sklepov, ki jih predlaga koalicija, če se samo kratko dotaknem tega. Kar se tiče prvega sklepa, ne vidim, da bi se danes ta odbor seznanil ali pa natančno seznanil s tem nakupom, tako je na nek način tudi zavajajoč, ker MORS praktično ni ničesar konkretnega odgovoril, kar se tega tiče. Kar se tiče drugega sklepa, ima potencial, gre v pravo smer, ampak mislim, da bi moral MORS naš odbor obveščati oziroma seznanjati s postopki, še preden se sklenejo pogodbe, ne pa po sklenitvi, tako kot je zdaj zapisano.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa za vaš prispevek.</p>
               <p>V nadaljevanju sta prijavljena še poslanec Franc Jurša in državni sekretar mag. Miloš Bizjak. Izvolite, kolega Jurša. <stage>/ oglašanje v ozadju/</stage> Pardon, ja, se opravičujem, replika, Franc Jurša, potem pa predlagatelj.</p>
            </sp>
            <sp who="JuršaFranc">
               <speaker>FRANC JURŠA (PS DeSUS):</speaker>
               <p>Glede na to, da sem bil v razpravi kolega omenjen. Pa zdaj ne bom polemiziral, bom pa zastavil eno vprašanje načelnici generalštaba. Namreč, v letih po 80 sem štiri leta profesionalno delal v teritorialni obrambi na ravni statistične regije oziroma pokrajine, tam smo preigravali različne taktične variante. Pa me zdaj zanima, ali je res to, ta oklepnik štiri krat štiri, da ga ne moremo uporabljati, na primer, v obrambni vojni.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa.</p>
               <p>V nadaljevanju ima besedo predlagatelj. Izvolite, kolega Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoči.</p>
               <p>Bom kar jaz odgovoril kolegu Jurši. Mislim, ti lahko balistične rakete uporabljaš v obrambni vojni, kajne, mislim, pač vso vojaško tehniko lahko ti uporabiš v vsaki vojni, vprašanje pa je, ali je ta uporaba smiselna. Ta srednja bataljonska skupina v kontekstu zveze Nato je zgrajena kot ekspedicijski korpus, kot podizvajalec večjih držav članic Nata, ki to zvezo Nato tudi vodijo. To je problem. Mislim, patroni so strelivo, letijo v obrambni vojni in ofenzivni vojni enako, ni v tem diference, specifike.</p>
               <p>Zakaj sem se pa javil k besedi. V resnici je vprašanje terorizma in tega, kako moramo prispevati tudi v Sloveniji svoje k ohranjanju globalnega miru in tako naprej. Ampak taka trditev, da moramo prispevati svoje k ohranjanju globalnega miru, ki poteka v kontekstu zveze Nato, torej na način, da krepimo vojsko v sklopu zveze Nato za potrebe zveze Nato, je, mislim, abotna. Na Bližnjem vzhodu 15 let nazaj praktično ni bilo terorizma ali pa nič več ali pa nič manj kot kjerkoli drugod. V gojišče terorizma se je to spremenilo, odkar je zahodna sila tja noter intenzivno aktivno od zunaj posegla, odkar je prišlo do invazije Afganistana, invazije Iraka, bombardiranja Libije. In tu ne pozabimo, niso Združene države naš edini zaveznik, ki so tu posredovale, Slovenija je primaknila svoj lonček, vidnejšo vlogo je igrala tudi Velika Britanija, Francija, Italija, recimo, v primeru Libije. In zdaj imamo - kaj? - trgovino s sužnji v Libiji. Odprto vstopno točko, skozi katero se zliva praktično vsa migracija iz afriškega globalnega juga proti Evropi popolnoma neregulirano, nekontrolirano, in ljudje se utapljajo, umirajo v globinah Sredozemskega morja, seveda tisti, ki jih med potjo ne »pohapsijo« in za sužnje ne prodajo. Sredozemskega morja, seveda tisti, ki jih med potjo ne »pohapsijo« in za sužnje ne prodajo. Da niti ne grem v Irak pa še kam drugam. Tako da zagovarjati pozicijo nabave oklepnikov in gradnje srednje bataljonske skupine z vidika terorizma je za lase privlečena strategija, ker ravno taka vojska, ko se jo gradi, ko se jo namerava graditi, je bila tista, ki je pogoje za razrast terorizma in religioznega fundamentalizma sploh vzpostavila; tega prej tam ni bilo oziroma se je to držalo na strani.</p>
               <p>Sicer bi se pa vrnil na temeljni argument, skozi katerega nasprotujemo nabavi tega orožja. To pa ni samo zveza Nato, ni samo imperialistična politika Združenih držav kot vodilne članice zveze Nato, ampak je predvsem sprejemanje aktualnega proračuna oziroma proračuna za naslednje leto. Ti oklepniki naj bi nas prišli 15,5 milijona evrov, istočasno pa Zakon o izvrševanju proračuna predvideva, da se bodo v približno enakem znesku zaustavila usklajevanja socialnih transferjev z inflacijo. In teh je nekaj 20, saj ne vem, zdaj sem številko rekel na pamet, prej sem vam jih prebral, nimam preštetih, jih je pa mnogo, od otroškega dodatka naprej, denarne socialne pomoči in tako dalje. Ali pa transferji, ki pridejo iz vojnega naslova, ko so to raznorazne invalidnine in podobne stvari. Tako da za to ni denarja, za socialo, za posledice vojn ni denarja, za vojaško tehniko, ki je za obrambo domovine neuporabna ali pa manj uporabna, kolega Jurša, če želite, pa denar je, in to mimo javne razprave. V Zakonu o izvrševanju proračuna je celo določba - to je pa sploh nezaslišano -, ki omogoča ministru za obrambo, z nekaj pooblastila Vlade, da sklepa dolgoročne pogodbe, preden je zagotovljena sploh proračunska postavka. Kolega Jurša je v prvi intervenciji govoril o tem, kakšna je tu hierarhija sprejemanja, kako morajo vsi akti priti v Državni zbor, morajo biti potrjeni, potem se lahko šele stvar naprej dela. Ja, v tem slučaju ne. S tem Zakonom o izvrševanju proračuna Karl Erjavec z zaslombo aktualne Vlade dobiva pooblastila, da gre, se zmeni in podpiše, kar hoče, preden so proračunski dokumenti, recimo, v Državnem zboru. In te pogodbe pa potem, ja, mislim, smo prisiljeni izvrševati, verjetno mimo tega sledijo penali in podobne stvari. In to mimo demokratične razprave, mimo česarkoli, mimo proračuna, prioriteta vseh prioritet potem postane vojaška tehnika. Edina stvar, ki je izločena iz siceršnjega sosledja in režima nabave oziroma porabe proračunskih sredstev, edina stvar! In za te Oshkoshe se gospod minister Karl Erjavec pogovarja z Združenimi državami, z Američani. Skoraj ne verjamem, da je teh 38 oklepnih vozil štiri krat štiri edina stvar, o kateri se pogovarja z njimi. Glede na to, da naj bi cela srednja bataljonska skupina prišla 1,2 milijarde evrov, je najbrž tu v vprašanju še kakšna druga tehnika. Seveda, o tem gospod Erjavec ni odgovoril, tudi če ve, tudi če je kaj zmenjeno, ne bi odgovoril, sem prepričan, da ne bi odgovoril, prišel je samo natrest par puhljic in potem je odšel. Mene pa to skrbi. Ker če bo šel tak Zakon o izvrševanju proračuna skozi, bomo kar naenkrat nekomu nekaj - in to ne neformalno, ampak s podpisom na pogodbi - obljubili pol milijarde, milijardo več investicijskega denarja in od tega potem ne bomo mogli pobegniti, razen pod pogoji verjetno precej silnih velikih penalov in tako dalje. To je tisto, kar se nam tu obeta. In to, kar je v ozadju te nabave 38 Oshkoshov in 16 milijonov evrov, je ravno ta nevarnost - ne samo 16, 160 milijonov evrov ali pa še en red velikosti tja do milijarde gor naprej. Zato tudi predlagamo sklepe kot jih predlagamo, da se odstopi od pogodbe za ta nakup oklepnikov, 38 oklepnikov 4x4 implicitna predpostavka tega oziroma implicitna vsebina tega sklepa je, da se teh 16 milijonov evrov preusmeri v odmrznitev usklajevanja socialnih transferov v zakonu o izvrševanju proračuna, potem gremo pa širše oziroma globlje naprej z naslednjima dvema sklepoma: »Odbor za obrambo poziva ministra za obrambo Karla Viktorja Erjavca, da se do nadaljnjega posvetuje z Odborom za obrambo o vseh večjih nakupih oborožitvenih sistemov in vojaške opreme.« In potem še tretji sklep, ki v osnovi pove zelo podobno, le da na ravni zakonodaje, torej »da naj vlad v roku enega meseca pripravi spremembo zakonodaje, ki bodo na Državni zbor prenesle soglasje za nakupe oborožitvenih sistemov in vojaške opreme v primerih, ko gre tukaj za večje zneske.« Tukaj moramo nujno postaviti varovalke, če želite tudi kot poslanci, ker se zna zgoditi, da z neke parlamentarnega politične žogliranja in dribljanja bomo izvoljeni predstavniki državljank in državljanov praktično izgubili pooblastila nad tem, kaj se z našim obrambnim budžetom dogaja oziroma kaj se z našim budžetom nasploh dogaja, pika, ker bo treba najprej tanke kupiti in potem vse ostalo. Tanke sem rekel karikiram, da se ne bo kdo sedaj name obešal, da srednja bataljonska skupina nima tankov, ne da ima oklepnike. Hvala.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Repliko ima poslanec Franc Jurša, izvolite.</p>
            </sp>
            <sp who="JuršaFranc">
               <speaker>FRANC JURŠA (PS DeSUS):</speaker>
               <p>Tokrat zadnjič. Ja, hvala ti za odgovor, katerega vprašanje sem postavil generalmajorki, načelnici Generalštaba Slovenske vojske. Jaz upam, da se bo tudi ona tebi zahvalila zato, da bi si jo razrešil tem mantre, da bi odgovorila na moje zastavljeno vprašanje. Ampak, veš, karierna pot, da prideš do načelnika generalštaba Slovenske vojske, pa da čina generalmajorke oziroma majorja je pa bistveno daljša kot vsa jo midva sprehodila.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Kljub kvalificiranemu odgovoru, ki ste ga dobil kolega Jurša, bom vseeno vprašal potem v nadaljevanju načelnico Generalštaba, če želi odgovoriti.</p>
               <p>Še prej ima besedo predlagatelj, potem državni sekretar mag. Miloš Bizjak in v nadaljevanju, če boste želela, gospa načelnica. Ampak najprej predlagatelj, izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala, predsedujoči. Jaz bi v resnici malo manj pokroviteljstva v resnici. Srednjeročni obrambni program, vaš dokument, če želite, dokument, za katerega ste tudi pri vsa dvignili roke jasno pravi, da se srednje bataljonska skupina gradi za uporabo izven ozemlja Republike Slovenije. In ta naša argumentacija, da ne gre za obrambo naše domovine, ampak gre za ofenzivno rabo izhaja<gap n="..."/>
               </p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Besed dajem državnemu sekretarju mag. Milošu Bizjaku.</p>
               <p>Izvolite.</p>
            </sp>
            <sp who="BizjakMiloš">
               <speaker>MAG. MILOŠ BIZJAK:</speaker>
               <p>Hvala lepa za besedo. Spoštovani!</p>
               <p>Poskušal bom odgovoriti na nekatere dileme in na nekatera vprašanja, ki so se pojavila znotraj te razprave.</p>
               <p>Prvo vprašanje in prvi odgovor jasno in glasno, Slovenija v tem trenutku ni vojaško ogrožena. In na to vprašanje, spoštovani poslanec Kordiš, sem vam tudi že v prejšnjem mandatu v enaki strukturi oziroma pri delu istega organa povedal. Dejstvo pa je, da ne vemo koliko čas naša država ne bo vojaško ogrožena. In za razliko od druge opreme pri nabavi oborožitvenih sistemov velja drugačno pravilo, ne da se ga v času ogroženosti na hitro nabaviti. Praviloma traja postopek od odločitve do dobave najmanj dve leti za te vojaške obrambne sisteme. Potem je pa potrebo upoštevati še čas, ki poteka za prilagoditev in za uporabo operativne namene. To pomeni, vojska rabi tudi določen čas, da vzpostavimo ta oborožitve sistem v operativne namene. In to traja približno 5 let. To pomeni, da z argumentom trenutno nismo ogroženi, ne moremo odstopiti od namena za nabavo, ker ko bomo ogroženi ne bo časa niti za nabavo, niti za uporabo oziroma uvedbo v operativno uporabo. To je prva zadeva.</p>
               <p>Druga zadeva na katero bi želel opozoriti. Govora danes je o transparentnosti. Že minister je povedal, da je bil postopek popolnoma transparenten in popolnoma jasen. Vi poslanci Državnega zbora ste sprejeli resolucijo o dolgoročnem programu opremljanja Slovenske vojske, Vlada je potem sprejela srednjeročni obrambni program, vi poslanci ste sprejeli proračun in pa tudi odloke o ravnanju s stvarnim premoženjem kjer jasno piše kaj se bo nabavljalo, tako da govoriti o transparentnosti, o netransparentnosti v tem primeru ne gre. Povedali smo zakaj smo šli po postopku vlada-vladi, zato ker nam je raziskava trga, ki smo jo izvedli v predinvesticijski zasnovi pokazala, da je to najbolj ugodnejši in najcenejši nakup. Če bi šli v javno naročilo in po ocenah, ki jih imajo drugi proizvajalci, bi dosegli bistveno višjo ceno.</p>
               <p>Naslednja zadeva. Pravite, da cena raste pri konkretnem projektu. Popolnoma nič ne raste. Mi smo povedali, da 38 kolesnikov dobimo za 15 milijonov 688 tisoč evrov, da bomo pa v prvi četrtini naslednjega leta dobili še oborožitvene postaje, ki bodo skupaj z mitraljezom znašale še 11 milijonov 300 tisoč evrov. Popolnoma jasno in transparentno povedano.</p>
               <p>Naslednja stvar. Večkrat, spoštovani poslanec, ste omenjal žrtve vojnega nasilja, žrtve TO. Ja, kaj bi pa šele, če takratna Teritorialna obramba niti te opreme ne bi imela, ki jo je imela takrat. Verjetno bi bilo teh žrtev še več ali ne, če bi bila brez ustrezne oborožitve, ki jo tudi takrat ni imela, najbolj ustrezno, jo je pa imela.</p>
               <p>Potem naslednja zadeva. ZIPRO. Očitno se bo v naslednjih mesecih dogajala zgodba, Zakon o izvrševanju proračuna. Res je, v Zakonu o izvrševanju proračuna je vnesena dikcija, da se lahko za obrambne nakupe sprejema obveznosti za več kot dve leti, kar je bila dosedanja praksa ZIPRO oziroma vseh proračunskih dokumentov, vendar morate vedeti, da v zgodovini smo imeli tako imenovane Zakone o temeljnih razvojnih programih, kjer je omogočal nabave oborožitvenih sistemov na daljše časovno obdobje. In prav zaradi tega kar sem prej povedal, če hočemo kakršenkoli resen oborožitveni sistem kupiti, ga ne moremo kupiti v enem ali dveh letih, kar nam omogoča sprejetje proračunov. Zato je potrebna ta dikcija, da če se bomo, ko bomo nabavljali oborožitvene sisteme, moramo prevzeti obveznosti za več let, vendar poudarjam, ne brez soglasja in odobritve Državnega zbora, saj bo Državni zbor opredelil dolgoročni razvoj in opremljenost Slovenske vojske. In nobena stvar ne bo, osebno ministru Karlu Erjavcu prepuščena, ker tudi za tako zadevo bo tudi v primeru sprejetja pogodbe za večletno obdobje mora soglašati Vlada na podlagi razvojnih dokumentov, ki jih sprejme Državni zbor, tako da to je popolnoma jasno. In seveda, če mi tega Zakona o izvrševanju proračuna, tako kot je zdaj predlog, ki ga je Vlada potrdila, ne bomo sprejeli, bo praktično težko nabavljati opremo in pa obrambne sisteme v naslednjih letih, kar verjetno je tudi zdaj intenca predlagateljev te seje.</p>
               <p>In pa tisto kar bom pa zelo v osebnem pomenu povedal. Mi smo te razprave imeli tudi v prejšnjem mandatu. Jaz sem bil namreč državni sekretar tudi v prejšnjem mandatu in s poslancem Kordišem smo večkrat na takih sejah odbora o tem razpravljali. Ponovno poudarjam, ni problem niti v teh oklepnikih niti v samih oborožitvenih sistemih, problem je v konceptu obrambe. Tukaj je popolnoma jasna diskrepanca med predlagateljevimi stališči in trenutno večino v Državnem zboru in pa tudi verjetno v Republiki Sloveniji. Vi imate, poslanec Kordiš, popolnoma jasna stališča in zelo eksaktna in popolnoma tudi razumljiva, tukaj ne gre za nerazumevanje. Vi želite spremeniti koncept obrambe in ste tudi danes povedali kako. Vaš cilj je ali oborožena nevtralnost ali demilitarizirana Slovenija. Na prejšnjih sejah ste nakazovali tudi na možnost nekega splošnega, ljudskega, splošne ljudske obrambe oziroma splošnega ljudskega odpora. In to sem jaz razumel in popolnoma razumem in je tudi legitimno stališče, sicer se s tem ne strinjam, ampak res legitimno stališče. Ampak, nimate pa podpore niti v politiki, niti na strani vlade.</p>
               <p>V primeru, da pa pride do tega, so tudi ti koncepti možni, absolutno. So tudi že preizkušeni in nekatere države tudi to imajo. Zagotavljam pa vam, da četudi te koncepte sprejmemo, razen popolne nevtralnosti, te oklepnike bomo rabili, najsi bo v konceptu oborožene nevtralnosti ali v konceptu splošnega ljudskega odpora. Brez teh oklepnikov Slovenska vojska ne bo morala iti naprej, pa ne glede na koncept. Toliko sem imel, hvala lepa.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam.</p>
               <p>Želite, načelnica generalštaba, izvolite. Ja.</p>
            </sp>
            <sp who="ErmencAlenka">
               <speaker>ALENKA ERMENC:</speaker>
               <p>Hvala lepa za besedo.</p>
               <p>Državni sekretar je absolutno že odgovoril na vprašanje, ki je bilo postavljeno načelnici general štaba Slovenske vojske, vendar, bi poudarila, podkrepila.</p>
               <p>Leta 1991, po pekarskih dogodkih, ko me je načelnik republiškega štaba dodelil v ekipo, da gremo preverit pripravljenost jurišnih oziroma odredov oziroma protidiverzantskih vodov, za dogodke, ki so sledili, smo prišli v severovzhodnem delu Slovenije do enega območja, do ene enote, ki tisti dan, ko se je izvajal nadzor, ni imela na rokah nobenega orožja.</p>
               <p>In kolegi so mi takrat povedali, zaradi tistega svojega občutka, ko čakajo, da bo orožje do njih prišlo, so si izdelali Molotovke in to jim je dvignilo moralo takrat, ko so bili vpoklicani in so čakali na trenutek, ko bo treba nekaj storiti. Ta zgodovinska percepcija, ko imaš uniformo in ko imaš škornje in ko nimaš sredstev, s katerimi moraš izvesti svojo osnovno poslanstvo.</p>
               <p>Da, načela delovanja so zapisana v doktrini vojaške obrambe in mi delujemo v skladu z doktrino vojaške obrambe. Ofenzivno delovanje je samo eno od oblik delovanja vojaških sil. In seveda, potrebujemo 4x4, je sestavni del zmogljivosti Slovenske vojske, namenjeno tudi obrambi domovine oziroma predvsem obrambi domovine. Hvala.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Hvala lepa tudi vam.</p>
               <p>Predlagatelj izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoči.</p>
               <p>Saj, ravno to osnovno poslanstvo je v tem trenutku problem, zaradi tega, ker prihaja »diskrapanca« v neko zelo bazično nalogo, ustavno če želite, obrambe domovine, pa medtem, da se še pripadniki nahajajo, da delujejo v kontekstu imperialističnih <stage>/ nerazumljivo/</stage> zveze NATO, ki z obrambo naše domovine nimajo nikakršne veze.</p>
               <p>Gospod Bizjak je zelo korektno povzel konceptualno razliko med Levico in s političnim »esteblišmentom«, ki se v glavnem strinja o tem, da je NATO dobra stvar, da je v okviru NATA potrebno delovati, da je potrebno narediti drugo, da je treba zgladiti dve srednji bataljonski skupini. Sem pa tja kakšen poslanec sicer, sicer skače no, ampak politični »esteblišment«, kot »esteblišment« je pa konsolidiran na tem, ne glede na to, ali gre za SDS ali gre za kakšne liberalne stranke ali gre še za koga drugega.</p>
               <p>Ampak danes se ne pogovarjamo toliko o konceptualnih razlikah. Danes se pogovarjamo o eni stopnički nižje. In sicer, o tem, da lahko gremo tudi v NATO, v neko smer, lahko gremo v neko drugo smer in da tudi, če smo del zveze NATO, nabava teh 38 oklepnikov 4x4 ni nujna. Tako kot ni bila nujna nabava patrij in kot ni bila nujna nabava bokserjev<gap reason="inaudible">
                     <desc>(?)</desc>
                  </gap>.</p>
               <p>In o tem se pogovarjamo in tukaj poskušava s tovarišem Vatovcem prepričati sodelujoče na Odboru za obrambo, da odpovedo 16 milijonov evrov težko nabavo teh 4x4 oklepnikov. Mimogrede, gospod Bizjak, sem vas jaz pravilno razumel 15,5 milijonov osnovna cena plus 11 in nekaj milijonov potem še oborožitvena postaja? O.K., se pravi v osnovi že tri ure tega odbora uporabljam napačno številko, dejansko je strošek teh oklepnikov 26 milijonov evrov, niti ne samo 15,5. O.K., hvala, da smo to razčistili.</p>
               <p>Dalje. Da se je treba pripraviti obrambno preden je neka država vojaško ogrožena, to je precej razumljiva stran, ampak vsi ti vojaški dokumenti strategija resolucije na katere se sklicujete zagovorniki tega nakupa jasno pravijo, da to srednjo bataljonsko skupino gradimo za delovanje izven ozemlja Republike Slovenije, to ni obrambno delovanje, to gradimo vojsko za ofenzivne operacije ne za obrambo domovine ne glede na to, če to zdrži, da je treba biti pripravljen preden se nekaj zgodi, vsekakor, ampak mi tukaj postavljamo vojsko ne za primer v katerem se nekaj zgodi, ampak na način, da bo sodelovala pri tem, da se nekaj zgodi in bo postavljena v ofenzivni agresivni vlogi, navsezadnje Zveza Nato je agresivna zveza. Vprašanje transparentnosti. Ta nakup absolutno ne poteka transparentno. Vsaj z vidika javnosti in politične transparentnosti, če želite. Člana odbora, gospod Karl Erjavec, minister, jih je seznanil tako kot je sam rekel, da je mimogrede omenil na obisku na ministrstvu, da je takrat seznanil člane odbora, da se to dogaja. Kakšna raven transparentnosti je to? ..<stage>/nerazumljivo/</stage>
                  <gap n="..."/> o dokumentu, ki si ga morda videl, ga nisi videl, kaj šele, da bi prišlo čez kakšne resne mline odločanja. Kje je tukaj javna razprava? Ni je. Tako, da vprašanje transparentnosti na finančnem področju, čisto tehnično, če želite, to morda zdrži, da je ta nakup transparenten v smislu finančnega toka, zagotovo pa ni transparenten že v tem ali ta nakup ja ali ta nakup ne.</p>
               <p>In za zaključek, da se razumemo prej sem govoril o Teritorialni obrambi kot o obrambni formaciji, to ni bila formacija, ki je bila namenjena temu, da gre čez mejo, mejo takratne države in dela štalo nekje nekomu drugemu, to je bila obrambna struktura, navsezadnje je nad njo šla s tanki, pa vemo koliko jim je pomagalo.</p>
            </sp>
            <sp who="BevkSamo">
               <speaker>PREDSEDNIK SAMO BEVK:</speaker>
               <p>Zaključujem razpravo.</p>
               <p>Prehajamo na glasovanje o predlogih sklepov. Najprej bomo glasovali o treh sklepih, ki jih je predlagala Poslanska skupina Levice. Torej, v razpravo in na glasovanje dajem naslednji predlog sklepa Poslanske skupine Levice, ki se glasi: Odbor za obrambo poziva Vlado Republike Slovenije, da Republika Slovenija odstopi od zgodbe za nakup 38 oklepnikov 4x4. Želi kdo razpravljati ali obrazložiti svoj glas? Če ne želi, potem odpiram glasovanje.</p>
               <p>Glasujemo.</p>
               <p>Kdo je za? <stage type="vote-ayes">(2 člana.)</stage> Kdo je proti? <stage type="vote-no">(11 članov.)</stage>
               </p>
               <p>V razpravo in na glasovanje dajem naslednji predlog sklepa Poslanske skupine Levice, ki se glasi: Odbor za obrambo poziva ministra za obrambo Karla Viktorja Erjavca, da se do nadaljnjega posvetuje z Odborom za obrambo o vseh večjih nakupih oborožitvenih sistemov in vojaške opreme.</p>
               <p>Glasujemo.</p>
               <p>Kdo je za? <stage type="vote-ayes">(2 člana.)</stage> Kdo je proti? <stage type="vote-no">(11 članov.)</stage>
               </p>
               <p>V razpravo in glasovanje dajem naslednji predlog sklepa, ki se glasi: Odbor za obrambo poziva Vlado Republike Slovenije, da v roku enega meseca pripravi predloge sprememb zakonodaje, ki bodo terjale soglasje Državnega zbora Republike Slovenije pri nakupih oborožitvenih sistemov in vojaške opreme v primerih, ko cena nakupa presega milijon evrov. Glasujemo.</p>
               <p>Kdo je za? <stage type="vote-ayes">(2 člana.)</stage> Kdo je proti? <stage type="vote-no">(12 članov.)</stage>
               </p>
               <p>Ugotavljam, da tudi ta sklep ni bil sprejet.</p>
               <p>Ste pa danes med razpravo dobili na mizo predlog koalicije za dva sklepa odbora. Ali je potrebno, da jih preberem? Po moje ne, ker jih imate na mizi. Najprej glasujemo o prvem sklepu kot sklepu, ki ga predlagamo Odboru za obrambo.</p>
               <p>Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(2 člana.)</stage>
               </p>
               <p>Ugotavljam, da je bil prvi sklep sprejet.</p>
               <p>Drugi sklep, ki ga predlagamo, mislim, da ga tudi ni potrebno prebrati, ker ga imate v pisni obliki na mizi. Predlagam, da začnemo z glasovanjem.</p>
               <p>Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je bil tudi drugi sklep sprejet.</p>
               <p>Ker smo izčrpali današnji dnevni red, s tem zaključujem tudi sejo odbora za obrambo. Prisotnim članom odbora in ostalim vabljenim se zahvaljujem za udeležbo na seji in vam želim lep preostanek dneva in vikenda.</p>
               <p>Hvala lepa.</p>
               <stage type="time">Seja je bila končana 30. novembra 2018 ob 12.07.</stage>
            </sp>
         </div>
      </body>
   </text>
</TEI>
