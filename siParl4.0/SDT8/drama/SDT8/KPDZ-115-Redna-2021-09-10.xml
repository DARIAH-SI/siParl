<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KPDZ-115-Redna-2021-09-10">
   <teiHeader>
      <fileDesc>
         <titleStmt>
            <title>Kolegij predsednika Državnega zbora</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KPDZ-115-Redna-2021-09-10.KPDZ" n="115">
               <name>Redna</name>
               <date when="2021-09-10"/>
            </setting>
         </settingDesc>
         <particDesc>
            <listOrg>
               <org xml:id="KPDZ-115-Redna-2021-09-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KPDZ-115-Redna-2021-09-10.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, KOLEGIJ PREDSEDNIKA DRŽAVNEGA ZBORA</stage>
            <stage type="session">115. seja</stage>
            <stage type="date">(10. september 2021)</stage>
            <stage type="chairman">Sejo je vodil Igor Zorčič, predsednik Državnega zbora.</stage>
            <stage type="time">Seja se je začela ob 10. uri.</stage>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Spoštovani kolegice in kolegi!</p>
               <p>Začenjam 115. sejo Kolegija predsednika Državnega zbora.</p>
               <p>Danes sem vam posredoval novo gradivo k 4., 5. in 6. točki dnevnega reda.</p>
               <p>Prehajamo na <title>1. TOČKO DNEVNEGA REDA – PREDLOG ZA OBRAVNAVO PREDLOGA ZAKONA PO NUJNEM POSTOPKU.</title>
               </p>
               <p>Predlog ste prejeli s sklicem seje kolegija. Kolegij razpravlja in glasuje o predlogu Vlade, da Državni zbor po nujnem postopku obravnava Predlog zakona o spremembah in dopolnitvah Zakona o cestninjenju.</p>
               <p>Želi besedo predstavnica Vlade? <stage>(Da.)</stage>
               </p>
               <p>Mag. Janja Garvas Hočevar, imate besedo.</p>
            </sp>
            <sp who="GarvasHočevarJanja">
               <speaker>MAG. JANJA GARVAS HOČEVAR:</speaker>
               <p>Hvala, predsednik, za besedo.</p>
               <p>Vlada Republike Slovenije predlaga Državnemu zboru, da predlog zakona obravnava po nujnem postopku, da bi se preprečile težko popravljive posledice, ki bi lahko nastale zaradi unovčenja poroštva države kot posledice izpada prihodka družbe Dars, d.d., iz naslova cestninjenja vozil do 3 tisoč 500 kilogramov največje dovoljene mase in njene nezmožnosti za odplačevanje dolga s poroštvom države.</p>
               <p>Zakon o spremembah in dopolnitvah Zakona o cestninjenju je v 34. členu določil, da se cestninjenje vozil do 3 tisoč 500 kilogramov največje dovoljene mase z elektronsko vinjeto začne izvajati s 1. decembrom 2021. Družba Dars, d.d., je 4. septembra 2020 na podlagi sklepa Vlade Republike Slovenije objavila javni razpis za izbiro izvajalca za vzpostavitev in delovanje elektronske vinjete. Družba Dars je v roku za oddajo ponudb prejela tri ponudbe. Zoper odločitve o izbiri izvajalca, ki je bila sprejeta 29. januarja 2021, sta bila na Državno revizijsko komisijo za revizijo postopkov oddaje javnih naročil vložena dva revizijska zahtevka, o katerih je Državna revizijska komisija odločila 10. maja 2021. Revizijska zahtevka obeh predlagateljev sta bila zavrnjena kot neutemeljena. Družba Dars je takoj po sprejetju odločitve Državne revizijske komisije pričela s postopki za sklenitev pogodbe z izbranim izvajalcem in aktivnostmi za vzpostavitev sistema cestninjenja z elektronsko vinjeto. Pogodba z izbranim ponudnikom je bila sklenjena šele 27. maja 2021, torej skoraj tri mesece kasneje, kot je bilo prvotno predvideno za uspešno vzpostavitev sistema elektronske vinjete s 1. decembrom 2021. Zaradi vloženih revizijskih zahtevkov je prišlo do zamude pri sklenitvi pogodbe z izbranim izvajalcem, zato sistema elektronske vinjete ni več mogoče v celoti vzpostaviti v roku, ki ga določa Zakon o spremembah in dopolnitvah Zakona o cestninjenju, to je, s 1. decembrom 2021. Ker družba Dars po tem datumu ne sme več izdajati vinjet v obliki nalepke, hkrati pa s tem datumom ne bodo zagotovljeni vsi pogoji za izvajanje celovitega in učinkovitega nadzora sistema cestninjenja z elektronsko vinjeto, je treba pravočasno ustrezno spremeniti prehodno določbo 34. člena. V nasprotnem primeru obstaja realna bojazen izpada pomembnega dela finančnih sredstev družbe Dars iz naslova cestninjenja osebnih vozil, ki jih omenjena družba namenja za odplačevanje anuitet v preteklosti najetih posojil za gradnjo cestninskih cest ter za upravljanje in vzdrževanje cestninskih cest. Če bi izpad prihodkov družbe Dars iz naslova cestninjenja vozil do 3 tisoč 500 kilogramov največje dovoljene mase ogrozil njeno finančno vzdržnost do te mere, da družba Dars ne bi bila več sposobna odplačevati anuitet za v prihodnosti najeta posojila, bi prišlo do unovčitve poroštva države. Ker bi bilo treba v tem primeru zagotoviti potrebna finančna sredstva iz proračuna Republike Slovenije, bi nastale težko popravljive posledice za delovanje države.</p>
               <p>Najlepša hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Odpiram razpravo. Želi kdo besedo? <stage>(Ne.)</stage> Ugotavljam, da ne, zato razpravo zaključujem. Na glasovanje dajem naslednji predlog sklepa: »Predlog zakona o spremembah in dopolnitvah Zakona o cestninjenju se obravnava po nujnem postopku.« Glasujemo.</p>
               <p>Na glasovanje dajem naslednji predlog sklepa: »Predlog zakona o spremembah in dopolnitvah Zakona o cestninjenju se obravnava po nujnem postopku.« Glasujemo.</p>
               <p>Kdo je za? <stage type="vote-ayes">(SDS, Narodni skupnosti, DeSUS, SMC, SNS, NSi.)</stage> Kdo je proti? <stage type="vote-no">(Nihče.)</stage> Zadržani? <stage>(Ostali.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG ZA OBRAVNAVO PREDLOGA ZAKONA PO SKRAJŠANEM POSTOPKU.</title>
               </p>
               <p>Predlog ste prejeli s sklicem seje Kolegija.</p>
               <p>Prehajam na obravnavo predloga, da se po skrajšanem postopku obravnava Predlog zakona o spremembah in dopolnitvah Zakona o organizaciji in financiranju vzgoje in izobraževanja.</p>
               <p>Želi besedo kolegica Mojca Škrinjar, predstavnica predlagatelja predloga zakona? <stage>(Da.)</stage>
               </p>
               <p>Imate besedo.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Hvala lepa.</p>
               <p>Pri zakonu gre za manjše število členov, manjše spremembe, bistvene spremembe pa so sprememba sestava svetov zavodov, vrtcev in šol, tako osnovnih in srednjih, ter možnost napredovanja, sicer strokovnih delavcev, pomočnikov vzgojiteljev v vrtcih, ki do zdaj niso mogli napredovat v naziv mentor in svetovalec.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Odpiram razpravo.</p>
               <p>Kolega Matej T. Vatovec ima besedo.</p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Ja, v Levici bomo proti skrajšanemu postopku.</p>
               <p>Mogoče je res majhno število členov, ampak ne gre za manjše spremembe. Zdaj, ena od ključnih, na kar je opozoril tudi Sindikat vzgoje, izobraževanja, znanosti in kulture Slovenije z dopisom včeraj, ki ga je poslal vsem poslanskim skupinam in vam, predsednik, opozarja predvsem na eno glavno spremembo in to je sprememba sestave svetov zavodom, ki gre na škodo predstavnikov zaposlenih. Predlog predvideva, da se predstavniki ustanovitelja povečajo iz 3 na 5 članov, kar bi jim dalo skorajda večino v 11 članskih svetih zavodov in to je problem predvsem iz vidika politizacije vrtcev in osnovnih šol, v prvi vrsti seveda tudi srednjih šol in dijaških domov.</p>
               <p>Gre za enega od ključnih, eno ključno družbenih področij naše družbe. Osnovne šole, če se osredotočimo na njih, so tisti prostor, kjer se otroci formirajo, kjer imajo tudi nek prostor za razvoj in to je absolutno prostor, v katerem ne bi smelo bit takšnih pogojevanj, ki so politično motivirane. Kot pravijo že v samem dopisu, bomo prišli v situacijo, ko bo praktično zahtevano, če hočeš postat ravnatelj, da imaš takšno ali drugačno politično izkaznico, kar je nesprejemljivo, tako da, iz tega vidika to ni manjša sprememba, ampak je zelo velika sprememba, ki gre v škodo pedagoškemu procesu, pedagoški neodvisnosti osnovnih šol in je iz tega vidika nesprejemljiva.</p>
               <p>Tako da, še enkrat, mi bomo glasovali proti temu zakonu, ker ocenjujemo, da je škodljiv.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Besedo ima mag. Bojana Muršič.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Ja, hvala lepa za besedo.</p>
               <p>Tudi Socialni demokrati bomo glasovali proti predlogu zakona, kajti, to, kar je že kolega Tašner povedal, lahko dodam samo to, da eden ključnih temeljev današnje družbe bi moral biti, da bi se politika umikala takoj iz gospodarstva, še bolj pa, da ne bi imela vpliva na delovanje in organizacijo vrtcev in šol, zato absolutno smatramo, da takšna ravnanja, ki so, mislim, takšen predloga zakona, ki ga imamo danes na mizi, absolutno ne more biti obravnavan po skrajšanem postopku in absolutno, brez evalvacije, brez možnosti resnega temeljitega razmisleka javne razprave o dolgoročnih posledicah, zato absolutno bomo glasovali proti skrajšanemu postopku.</p>
               <p>Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Še kdo? <stage>(Da.)</stage> Kolega Brane Golubović.</p>
            </sp>
            <sp who="GolubovićBrane">
               <speaker>BRANE GOLUBOVIĆ (PS LMŠ):</speaker>
               <p>Hvala lepa.</p>
               <p>Tudi v LMŠ-ju bomo glasovali proti skrajšanemu postopku, predvsem iz razloga, ker sprememba sveta zavoda oziroma svetov vseh teh zavodov, potrebuje neko strokovno uskladitev, pogovor vseh treh partnerjev. V tem primeru ste vi samovoljno to izpeljali, zato zakon po našem mnenju ne more bit sprejet po skrajšanem postopku, ampak po rednem, ker se opravi temeljita razprava, vključi sindikate, vključi konec koncev starše, ki so del tega zavoda in pa seveda lokalne oblasti.</p>
               <p>Hvala lepa.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Besedo imam mag. Andrej Rajh.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Tako. Za stranko SAB je javno šolstvo ena od prioritet, od katere ne odstopamo in zato bomo tudi storili vse, da se to javno šolstvo ohrani. Spremembe, ki se v javnem šolstvu lahko dogajajo in spreminjajo morajo biti izključno plod sodelovanja vseh deležnikov. In postopek, hitri postopek, skrajšan postopek tega varstva ne zagotavlja.</p>
               <p>Za stranko SAB je javno šolstvo ena od prioritet, od katere ne odstopamo in zato bomo tudi storili vse, da se to javno šolstvo ohrani. Spremembe, ki se v javnem šolstvu lahko dogajajo in spreminjajo morajo biti izključno plod sodelovanja vseh deležnikov. In postopek, hitri postopek, skrajšan postopek tega varstva ne zagotavlja.</p>
               <p>Hvala lepa.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Še kdo? <stage>(Ne.)</stage> Zaključujem razpravo.</p>
               <p>Na glasovanje dajem naslednji predlog sklepa: »Predlog zakona o spremembah in dopolnitvah Zakona o organizaciji in financiranju vzgoje in izobraževanja se obravnava po skrajšanem postopku.« Glasujemo.</p>
               <p>Kdo je za? <stage type="vote-ayes">(SDS, Narodni skupnosti, DeSUS, SMC, SNS, NSi.)</stage> Kdo je proti? <stage type="vote-no">(LMŠ, SD, SAB, Levica in Nepovezani.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – DOGOVOR O PRIPRAVI SKLICA IZREDNE SEJE ZBORA.</title>
               </p>
               <p>Gradivo k tej točki ste prejeli s sklicem seje Kolegija, in sicer dve zahtevi skupine poslank in poslancev za sklic izredne seje Državnega zbora. Predlagam, da na podlagi obeh zahtev skličemo eno izredno sejo, pri čemer v zvezi s sklicem 81. izredne seje državnega zbora predlagam sledeče: Predlog dnevnega reda: točka 1 Predlog zakona o dopolnitvi Zakona o tujcih - skrajšani postopek, točka 2 Predlog zakona o zagotavljanju finančnih sredstev za investicije v slovensko zdravstvo v letih 2021 do 2031 - druga obravnava, točka 3 Mandatno-volilne zadeve v okviru katere bomo obravnavali Predlog sklepa o imenovanju člana komisije za izbiro primernih kandidatov za imenovanje namestnice oziroma namestnika predsednika Komisije za preprečevanje korupcije. Datum seje: torek, 14. 9. ob 14. uri do zaključka seje.</p>
               <p>Najava časa za razpravo, za poslanske skupine ena točka po tretjem odstavku 67. člena Poslovnika zbora k 1. točki skladno z razlago Komisije za Poslovnik, torej predstavitve stališč poslanskih skupin. K 2. točki do 5 minut za dopolnilno obrazložitev predlagatelja predloga zakona in do 30 minut za razpravo predlagatelja. K 3. točki skladno s parlamentarno prakso pri razpravah o mandatno-volilnih zadevah, to je sprotna prijava na seji zbora, saj bo Mandatno-volilna komisija predlog za odločanje pripravila predvidoma v torek 14. 9. 2021 dopoldan.</p>
               <p>Odpiram razpravo. Ugotavljam, da ni želje po razpravi. Zaključujem razpravo. Prehajamo na glasovanje.</p>
               <p>Na glasovanje dajem naslednji predlog sklepa: »V skladu z drugim odstavkom 58. člena Poslovnika Državnega zbora se na dnevni red 81. izredne seje Državnega zbora uvrsti naslednja točka dnevnega reda Mandatno-volilne zadeve.« Glasujemo.</p>
               <p>Kdo je za? <stage type="vote-ayes">(Vsi.)</stage>
               </p>
               <p>Ugotavljam, da je to soglasno sprejeto.</p>
               <p>Na glasovanje dajem naslednji predlog sklepa: »Poslanske skupine k eni točki najavijo čas v skladu s tretjim odstavkom 67. člena Poslovnika zbora.« Glasujemo.</p>
               <p>Kdo je za? <stage type="vote-ayes">(Vsi.)</stage>
               </p>
               <p>Tudi soglasno sprejeto.</p>
               <p>In še en sklep dajem na glasovanje, in sicer pri 2. točki ima predlagatelj predloga zakona, to je Vlada, na voljo do 5 minut, za razpravo pa do 30 minut. Glasujemo.</p>
               <p>Kdo je za? <stage type="vote-ayes">(Vsi.)</stage>
               </p>
               <p>Ugotavljam, da je tudi to soglasno sprejeto.</p>
               <p>S tem zaključujem to točko dnevnega reda. Prehajamo na <title>4. TOČKO DNEVNEGA REDA – DOGOVOR O PRIPRAVI SKLICA 25. SEJE DRŽAVNEGA ZBORA,</title> ki se bo začela v ponedeljek 20. septembra 2021.</p>
               <p>Prehajamo na <title>4. TOČKO DNEVNEGA REDA – DOGOVOR O PRIPRAVI SKLICA 25. SEJE DRŽAVNEGA ZBORA,</title> ki se bo začela v ponedeljek 20. septembra 2021.</p>
               <p>Odpiram razpravo. Novo gradivo ste prejeli danes. Želi kdo razpravljati? <stage>(Ne.)</stage> Ugotavljam, da ne. S tem razpravo zaključujem. V skladu z dogovorom bom pripravil sklic 25. seje Državnega zbora.</p>
               <p>S tem zaključujem to točko dnevnega reda.</p>
               <p>Prehajamo na <title>5. TOČKO DNEVNEGAR REDA – TERMINSKI PROGRAM DELA DRŽAVNEGA ZBORA Z OKTOBER 2021.</title>
               </p>
               <p>Novo gradivo k tej točki ste prejeli danes, s tem da imamo tu eno spremembo, in sicer Odbor za gospodarstvo bo prestavljen iz 28. 9. na 7. 10. zaradi dogodka v okviru predsedovanja Svetu Evropske unije.</p>
               <p>Želi kdo razpravljati? <stage>(Da.)</stage>
               </p>
               <p>Kolegica Janja Sluga, imate besedo.</p>
            </sp>
            <sp who="SlugaJanja">
               <speaker>JANJA SLUGA (PS NP):</speaker>
               <p>Hvala, predsednik.</p>
               <p>Na terminskem planu za mesec november se nahaja tudi Predlog zakona o sanaciji v preteklosti onesnaženega okolja na območju Mestne občine Celje. Jaz sem v temeljitih pogovorih, seveda, kot predlagateljica in poskušamo najti rešitev, ki bo sprejemljiva tudi za lokalno skupnost. Zato bi vas lepo prosila, če se da to prestaviti v plan za mesec november.</p>
               <p>Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Dobro, v redu.</p>
               <p>Želi še kdo besedo? <stage>(Ne.)</stage> Ugotavljam, da ne. <stage>/ oglašanje v ozadju, izklop mikrofona/</stage>
               </p>
               <p>Še Zakonodajno-pravna služba ima besedo.</p>
            </sp>
            <sp who="VoršičNataša">
               <speaker>NATAŠA VORŠIČ:</speaker>
               <p>Hvala lepa za besedo.</p>
               <p>Menim, da moramo opozoriti pri noveli Zakona o javnem naročanju, ki je uvrščen oktobrsko sejo, da prejšnja novela Zakona o javnem naročanju še ne velja. Zato v skladu s 154. členom Ustave in 117. členom Poslovnika Državnega zbora ni mogoče sprejemati naslednjega oziroma izvesti zakonodajnega postopka. Menim, da je na to treba opozoriti, zato je treba temu ustrezno prilagoditi v nadaljevanju delo Državnega zbora.</p>
               <p>Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Dobro.</p>
               <p>Želi še kdo besedo? <stage>(Ne.)</stage>
               </p>
               <p>Prehajamo na glasovanje<gap n="..."/>
                  <stage>/ oglašanje v ozadju/</stage>
               </p>
               <p>Kolega Matej. T. Vatovec.</p>
            </sp>
            <sp who="TašnerVatovecMatej">
               <speaker>DR. MATEJ TAŠNER VATOVEC (PS Levica):</speaker>
               <p>Samo da bo jasno. Glede pripombe Zakonodajno-pravne službe, ali to pomeni, da tega ni na dnevnem redu oktobrske seje ali<gap n="..."/>
               </p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Če se strinjate s tem, bomo to dol dali. Če bo pa<gap n="..."/> Vidim, da prikimavate. Tako bi to dali dol. Pa upoštevajoč predlog Janje bi dal potem na glasovanje terminski program za oktober 2021.</p>
               <p>Glasujemo o ta modificiranem Terminskem programu Državnega zbora za oktober 2021. Glasujemo.</p>
               <p>Kdo je za? <stage type="vote-ayes">(Vsi.)</stage>
               </p>
               <p>Ugotavljam, da je terminski program Državnega zbora za oktober 2021 soglasno sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>6. TOČKO DNEVNEGA REDA – OKVIRNI TERMINSKI PROGRAM DELA DRŽAVNEGA ZBORA ZA NOVEMBER 2021.</title>
               </p>
               <p>Novo gradivo ste prejeli danes. Glede na prejšnji predlog bi ta predlog modificirali tako, da se uvrsti zakon, ki ga je izpostavila kolegica Janja Sluga, na november. Je še kakšen drug predlog oziroma sugestija? <stage>(Ne.)</stage>
               </p>
               <p>V skladu s tem predlogom modificiran Okvirni terminski program Državnega zbora za november 2021 dajem na glasovanje. Glasujemo.</p>
               <p>Kdo je za? <stage type="vote-ayes">(Vsi.)</stage>
               </p>
               <p>Ugotavljam, da je okvirni terminski program Državnega zbora za november 2021.</p>
               <p>S tem zaključujem to točko dnevnega reda.</p>
               <p>Prehajamo na <title>7. TOČKO DNEVNEGA REDA – RAZNO.</title>
               </p>
               <p>Kolegica mag. Bojana Muršič.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa, predsednik, za besedo.</p>
               <p>Na odborih se je začelo dogajati to, da nimamo magnetogramov. Konkretno govorimo o Odboru za zdravstvo, kar smo izpostavili pri predsednici, vendar je predsednica prosila, da opozorimo predsednika Državnega zbora, da bodo ti magnetogrami pisani hitreje, kajti sedaj še ni magnetograma seje iz meseca julija.</p>
               <p>Tako lepo prosim, če lahko malce urgirate. Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Bo gospa generalna sekretarka odgovorila.</p>
            </sp>
            <sp who="ZoreTavčarUršula">
               <speaker>URŠULA ZORE TAVČAR:</speaker>
               <p>Jaz bi kljub vsemu<gap n="..."/> V redu, da ste opozorili, ampak drugič bi opozorila, telefon je, se lahko nemudoma pokliče. Jaz s to zadevo nisem bila seznanjena, tako da mislim, da to ni potrebno za kolegij.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Bomo uredili, ja, okej. Hvala lepa.</p>
               <p>Zaključujem to točko dnevnega reda in 115. sejo kolegija.</p>
               <p>Hvala lepa.</p>
               <stage type="time">Seja se je končala 10. septembra 2021 ob 10.19.</stage>
            </sp>
         </div>
      </body>
   </text>
</TEI>
