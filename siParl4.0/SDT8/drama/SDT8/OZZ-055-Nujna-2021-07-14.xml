<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZ-055-Nujna-2021-07-14">
   <teiHeader>
      <fileDesc>
         <titleStmt>
            <title>Odbor za zdravstvo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZ-055-Nujna-2021-07-14.OZZ" n="055">
               <name>Nujna</name>
               <date when="2021-07-14"/>
            </setting>
         </settingDesc>
         <particDesc>
            <listOrg>
               <org xml:id="OZZ-055-Nujna-2021-07-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZ-055-Nujna-2021-07-14.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZDRAVSTVO</stage>
            <stage type="session">55. nujna seja</stage>
            <stage type="date">(14. julij 2021)</stage>
            <stage type="chairman">Sejo je vodila Anja Bah Žibert, predsednica odbora.</stage>
            <stage type="time">Seja se je začela ob 19.30.</stage>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Spoštovane kolegice poslanke in kolegi poslanci ter vsi vabljeni in prisotni na današnji seji Odbora. Prav lepo pozdravljeni.</p>
               <p>Pričenjam 55. nujno sejo Odbora za zdravstvo. Ugotavljam, da smo vsi dobre volje, tako da bo pač delo potekalo zanimivo in verjamem, da konstruktivno. Na seji kot nadomestni član, imamo eno pooblastilo zaenkrat, in sicer poslanka Tina Heferle nadomešča Jožeta Lenarta.</p>
               <p>Prehajamo na določitev dnevnega reda. S sklicem seje, dne 13. 7. ste prejeli predlog dnevnega reda seje odbora. Državni svet je na 25. izredni seji, 12. 7. 2021, ob obravnavi Zakona o spremembah in dopolnitvah zakona o nalezljivih boleznih, ki ga je Državni zbor sprejel na 24. redni seji, 7. 7. 2021 na podlagi tretje alineje prvega odstavka 97. člena Ustave sprejel zahtevo, da Državni zbor ponovno odloča o Zakonu o spremembah in dopolnitvah Zakona o nalezljivih boleznih. Ker do začetka seje ni bilo predlogov za razširitev dnevnega reda oziroma za umik točke dnevnega reda je določen takšen dnevni red seje kot je bil predlagan s sklicem. Torej dnevni red seje 1. in edina točka, mnenje Odbora o zahtevi Državnega sveta za ponovno odločanje o Zakonu o spremembah in dopolnitvah Zakona o nalezljivih boleznih, zahteva za ponovno odločanje. Kot gradivo ste prejeli zahtevo Državnega sveta z dne 12. 7. in pa mnenje Zakonodajno-pravne službe z dne 13. 7. 2021. Sedaj pa kar dajem besedo državnemu svetniku, ki je danes z nami v imenu Državnega sveta in sicer Bogomir Vnučec, izvolite beseda je vaša.</p>
            </sp>
            <sp who="VnučecBogomir">
               <speaker>BOGOMIR VNUČEC:</speaker>
               <p>Hvala lepa spoštovana predsednica.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Samo moment, se opravičujem, postopkovno ima prednost. Izvolite kolega Jani Möderndorfer.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS LMŠ):</speaker>
               <p>Mene samo zanima glede na to, da že na prejšnji seji ni bilo Ministrstva za zdravje Vlade prisotne, a tudi zdaj vidim na tej ni Vlade prisotne. Ali je to zdaj nova praksa ali so se opravičili ali se je kaj zgodilo na Ministrstvu za zdravje?</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Sem hotela v nadaljevanju povedati, ko bi bili na vrsti, ker gremo pač glede na dajanje besede po vrsti. Predstavniki Vlade so se opravičili in so povedali, da so v svojem mnenju podali že vse argumente tako da danes pač ne bodo z nami. Sedaj pa dajem besedo predstavniku še enkrat Državnega sveta. Izvolite, gospod Bogomir Vnučec.</p>
            </sp>
            <sp who="VnučecBogomir">
               <speaker>BOGOMIR VNUČEC:</speaker>
               <p>Hvala lepa spoštovana predsednica. Spoštovane članice in člani odbora.</p>
               <p>Kot ste že uvodoma omenila, Državni svet je na svoji 25. redni seji, 12. 7., sprejel zahtevo, da Državni zbor Republike Slovenije ponovno odloča o Zakonu o spremembah in dopolnitvah Zakona o nalezljivih boleznih. Zahtevo z mnenjem ste prejeli, zato ga ne bi bral, bi pa nekaj poudarkov samo iz tega, in sicer: Vlada Republike Slovenije je na podlagi odločbe Ustavnega sodišča pripravila besedilo Predloga Zakona o spremembah in dopolnitvah Zakona o nalezljivih boleznih ter ga Državnemu zboru poslala skupaj s predlogom, da se ga obravnava po nujnem postopku. V obrazložitvi je navedla, da je predlog zakona treba sprejeti po nujnem postopku, zaradi težko popravljivih posledic za zdravstveni sistem in zdravje prebivalcev Republike Slovenije. Poleg tega je Ustavno sodišče v svoji odločbi</p>
               <p>Poleg tega je Ustavno sodišče v svoji odločbi Državnemu zboru naložilo, da mora odpraviti neustavnost določb Zakona o nalezljivih boleznih v roku dveh mesecev od objave odločbe Ustavnega sodišča. Hkrati z besedilom predloga Zakona o nalezljivih boleznih je Vlada pripravila tudi predlog Sklepa o nedopustnosti razpisa zakonodajnega referenduma o Zakonu o nalezljivih boleznih, z obrazložitvijo, da gre za zakon, ki se ga uvršča v prvo alinejo drugega odstavka 90. člena Ustave RS, ki določa, da referenduma ni dopustno razpisati o zakonih o nujnih ukrepih za zagotovitev obrambe države, varnosti ali odprave posledic naravnih nesreč. Zakonodajno-pravna služba Državnega zbora je pripravila mnenje o predlogu Zakona o nalezljivih boleznih dne 28. 6. in o predlogu Sklepa o nedopustnosti razpisa referenduma in opozorila na določene pravne zadržke in dileme. Zakonsko pooblastilo mora po njenem mnenju namreč biti dovolj določno oziroma jasno in nedvoumno, da izvršilni oblasti ne omogoča samovoljnega urejanja ter nesorazmernih omejitev človekovih pravic in temeljnih svoboščin in to toliko bolj restriktivno, kolikor večji je poseg ali učinek zakona na posamezne pravice in svoboščine. Državni svetniki so se zaradi teh posledično dvomov, ki jih je predvsem, ki jih je Zakonodajno-pravna služba Državnega zbora omenila odločili, da Državni zbor ponovno odloča o zakonu, kar smo pa že uvodoma povedali in sprejel je zahtevo za veto. Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Hvala lepa tudi vam. Z nami je predstavnica Zakonodajno-pravne službe, gospa Špela Maček Guštin, izvolite.</p>
            </sp>
            <sp who="MačekGuštinŠpela">
               <speaker>ŠPELA MAČEK GUŠTIN:</speaker>
               <p>Hvala lepa za besedo. Državni svet v obrazložitvi zahteve za ponovno odločanje o noveli Zakona o nalezljivih boleznih izpostavlja predvsem 3. člen te novele, glede katerega navaja v bistvenem enake očitke, kot smo jih izpostavili v mnenju naše službe k predlogu te zakonske novele že v zakonodajnem postopku. Ti očitki so pa po našem mnenju še aktualni, ker v zakonodajnem postopku zlasti z amandmaji, pa tudi z dodatnimi pojasnili niso bili v celoti odpravljeni. Državni svet v svoji zahtevi izpostavlja tudi nekatere druge razloge, glede katerih pa se Zakonodajno-pravna služba glede na svoje naloge ne opredeljuje. Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Hvala lepa. Sedaj pa odpiram razpravo članic in članov. Še preden pa začnemo, naj povem, da je z nami Marko Bandelli, ki ga lepo pozdravljam in nadomešča oziroma je namesto našega člana Vojka Starovića. Sedaj pa dajem besedo Janiju Möderndorferju. Izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS LMŠ):</speaker>
               <p>Hvala lepa predsednica. Imamo v resnici zelo resen problem. Pred nami je Zakon o nalezljivih boleznih, ki je razburkal samo zakonodajno pot v sami razpravi dodobra do sklepnega glasovanja. Zadnje je razburkal tudi slovensko javnost in vsi poslanci in poslanke lahko že več kot dva dni doživljamo verižna pisma, na stotine jih prihaja, povprečno na minuto, po tri, pet do deset, kar pomeni, da že dva dni pravzaprav sploh več ne morem slediti svoji elektronski pošti, ker v resnici berem samo te maile in nič drugega in tisto, kar bi moral brati sploh več ne vidim in ne najdem, kar več kot jasno govori, da zelo veliko ljudi ni zadovoljnih s takšnim sprejemanjem zakona, pa to bi še nekako razumel, da vedno nekdo ni zadovoljen, ampak ker ne gre za to, smo slišali zdaj predstavnico Zakonodajno-pravne službe, ki je povedala zelo kratko, jasno in mi je bilo všeč, da ni bilo nobenega dolgovezenja, zadeva še danes ni usklajena. Kar pomeni, da zakon seveda ni zrel, da se ga sprejme. Vsi smo pa dobili tudi mnenje, se pravi samega Državnega sveta za veto in moram reči, da po dolgem času od Državnega sveta berem zelo kratko obrazložitev, ki pa je zelo jasna in zelo preprosta. Tisti, ki tega dopisa ni razumel ali pa sprejel, potem ima tukaj seveda koalicija zelo resen in velik problem. Res je, Državni svet se sklicuje na Zakonodajno-pravno službo z dne 28. 6., ki je seveda pripravila tudi mnenje in na podlagi tega tudi opravila razpravo in se odločila in več ali manj povedala tisto, kar nas vse boli. Ta Vlada si je v resnici v Zakonu o nalezljivih boleznih na podlagi ustavne odločbe preprosto prepisala določene odloke in jih zapisala v zakon misleč, da samo zato, ker bo zdaj nekaj, kar je prej pisalo v odloku zapisano v zakonu, da bo pa zdaj zakonito in seveda temu primerno tudi pravna podlaga, da bo Vlada počela pravzaprav kar bo hotela. Da pa bo res lahko počela, kar bo hotela, pa seveda je zelo pomemben prav ta 3. člen Zakona o nalezljivih boleznih, ki je tako v vsaki alineji tako široko odprt, tako široko odprt, da si v resnici lahko celo izmišljuje tudi za stvari, ki jih sploh danes še ni v Sloveniji, kar je najbolj grozljivo. Jaz mislim, da smo danes doživeli tudi svojevrsten presedan, tudi neko novo prakso. Mene zanima, ko se bodo stvari obrnile v Državnem zboru z novimi volitvami ali pa drugače, kako bo to izgledalo, ko bo SDS v opoziciji in ne bo ministrov, ne bo državnega sekretarja, bo pa prišlo sporočilce, da so svoje pač povedali in da oni enostavno ne pridejo. S tem je ta Vlada povedala, kaj si misli o Državnem zboru in o zakonodajnem postopku, ki ga imamo. Pišmevuh, delajte vi, kar hočete, mi imamo svoje glasove, svoje ovčice, ki bodo pritiskale na gumb in to je to. To je res, jaz si to sploh ne znam predstavljati, v kakšnih prejšnjih mandatih bi tukaj že bil minister na odgovornosti. Da si ne predstavljam niti v času, ko je bila SDS v opoziciji, to bi mi imeli danes grmenje bi bilo tukaj. Grmenje. Ampak danes vse je tiho, malo sicer eni čudno zavijajo z očmi, malo pogledajo gor, si mislijo svoje, stvar teče dalje. Ta 3. člen, ki ureja 39. člen pa seveda ni omenila samo Državni svet, ampak kot ste videli se je odzval tudi Varuh za človekove pravice, ki v svojem tekstu zelo jasno zapiše pripombe k temu zakonu in se zelo jasno tudi opredeli, kaj si misli on. Seveda v enem delu govori o pooblastilih inšpektorjev, po drugem pa seveda zelo jasno se opredeljuje glede 3. člena Zakona o nalezljivih boleznih, kjer ugotavlja, da je utemeljenih pomislekov Ustavnega sodišča ta določba preprosto ne odpravlja. In to so dejstva. Jaz ne vem ali bi mogli začeti v kitajščini ali v angleščini pisati, da bi eni začeli prevajalce najemati, da bi potem mogoče res prebrali, kaj je njihova Vlada zapisala, ampak nekdo, ki predstavlja tudi neka določena strokovna stališča in mnenja, preprosto prezirate enega za drugim. Enega za drugim prezirate. Kam bo to pripeljalo, zagotovo v Državnem zboru, vsaj pri meni osebno, danes ko glasujemo na Odboru za zdravje več kot jasno, da seveda je to zrelo, da gre na smetišče in na popravi izpit. Vsi očitki, ki jih poslušam, češ, da morajo biti v dveh mesecih odpravljeni, ker drugače se bo pa zgodila neka katastrofa. Nobene katastrofe ne bo, zakon je veljaven, obstoječi in Ustavno sodišče ga ni razveljavilo, prav v izogib, zaradi tega, ker ima zelo slabe izkušnje z Državnim zborom, ker Državni zbor se praviloma ne drži rokov, ki jih določa Ustavno sodišče za popravo ali odpravo posledic. Tu in tam nekaj jim uspe, nam uspe, ostalo pa ne. Imamo še kar nekaj odločb, ki so odprte. Tako, da kakšna prav velika groza ne bo. Je pa res, s tem se pa strinjam, Vlada bo imela čez poletje, če seveda ta veto uspe, bo imela nekaj dela, pač ne boste šli na dopust. In se bodo mogli nekateri resno usesti in pripraviti resen in užiten predlog za katerega bo potem seveda tako rekoč na izrednih sejah Državni zbor zopet moral obravnavati te popravke Zakona o nalezljivih boleznih in to je to. In to še pred četrtim valom, zato da bodo vsi inštrumenti res v rokah zato, da bo lahko Vlada sprejemala pozor zakonite ukrepe, ker to ni zakonito, kar vi hočete narediti. Veste to, da vi izsiljujete na vsak način, da se nekaj sprejme zato, da boste lahko nekaj nezakonito počeli misleč, da imate pravno podlago, potem pa bo Ustavno sodišče ponovno ugotovilo, da celo mora razveljaviti to določbo in potem boste samo preprosto rekli, ups, pač bomo zdaj to sprejeli in bomo zdaj pa to popravili. To tako ne gre. Veste, če to naredi navadni državljan, mu je oproščeno, ker je pravno neuk, ampak tukaj v Državnem zboru z vso stroko, ki jo imamo na razpolago se temu ne moremo preprosto izogniti in govoriti, da pač ne vemo ali pa še boljše, glejte, Ustavno sodišče je tisto, ki presoja ali je to ustavno sporno ali ne, ne mi. Mi lahko sprejemamo zakone, to tako preprosto ne gre. In ta, bojim se, da ta svetovna preproščina, ki se je naselila v Državnem zboru v tej koaliciji, je presegla že vse razumne meje. Ta preproščina ubija vse. To, da se pa lastni zakonodajni službi posmehujemo na način, češ to je posvetovalni organ, ni nujno, da je to sprejeto, kot sem že slišal nekajkrat na razpravah, kadarkoli smo se sklicevali na zakonodajno pravno službo, bodite potem toliko pogumni, če zdaj že NPU ukinjate, pridite s predlogom v Državni zbor, bomo spremenili določbe in bomo pač rekli, da Državni zbor ne potrebuje Zakonodajno-pravne službe. Tam se ubijajo, nemogoči roki, poskušajo narediti najboljše, kar se da, ker je to nam v prid, ampak potem se mi enostavno preprosto požvižgamo na to, kar pripravijo Zakonodajno-pravne službe in jih potem nekateri celo zmerjajo in jih kličejo na odgovornost. In da bodo ne vem kaj naredili z njimi in kaj jaz vem kaj še vse. Lepo vas prosim. Dajte razumeti, da je Zakonodajno-pravna služba so naši sodelavci in nam hočejo samo dobro. In ne samo nam, predvsem vsem državljanom, za katere bo veljal ta zakon. In če kje, je tam stroka. Stroka vsaj, kar se tiče zakonodaje in Državni svet je seveda svoje povedal. Mi smo dolžni po zakonu oziroma tudi po Poslovniku o tem odločati. Ta Zakon o nalezljivih boleznih je grozljiv. Zdaj pa še ena malenkost. Jaz moram reči, da sem zelo pozorno spremljal sejo Državnega sveta, celotno razpravo državnih svetnikov in pa seveda tudi Vlade – še dobro, da sem jo – ker nismo vredni, da pride Vlada sem in to tukaj nam razloži. Zato sem si naročil še izpis državne sekretarke Alenke Forte, ki je imela tam razpravo in je branila zakon pred državnimi svetniki pred tem, preden so se odločili, da sprejmejo veto oziroma ko so odločali o vetu. In en stavek je res neverjeten, ona celo trdi, na glas pove, brezkompromisno, da citiram, nadalje zakon uvršča COVID-19 na seznam nalezljivih bolezni in več ne predstavlja nove boleni. Prav tako s predlogom novega tretjega odstavka 8. člena določi vezanost ločitve Vlade Republike Slovenije na NIJZ, da se pojava, se opravičujem, da se pojavu nevarnostim drugih bolezni, ki bi ogrozile zdravje prebivalcev smiselno uporabijo ukrep določeni s tem zakonom. In potem naprej nadaljuje, da so s tem v bistvu omogočili točno to, kar je v resnici želelo Ustavno sodišče. Oprostite to ni res. Ustavno sodišče je govorilo nekaj drugega. Ali gospa Alenka Forte, državna sekretarka ne ve, kaj je govorila, v kar močno dvomim, ker je nimam za neumno ali je verjela svojim strokovnim službam, ki so jim to pripravljale zato, da bo to povedala na Državnem svetu, kar zopet dvomim, ker mislim, da se je pripravila, ker ve, da stvar ni enostavna. Kar je pa najbolj grozno, minister se ne pojavlja v tej zgodbi. Ne pojavlja se, on ne pove niti ene besede o tej zadevi, kakšno ima mnenje o Zakonu o nalezljivih boleznih, nima poguma, da pride v Državni zbor in pošilja nesrečno državno sekretarko, ki je že vsega sita in zdaj pa samo sklepam, ker ne vem, se je utrudila od vsega in enostavno rekla in mislila, da je to ena taka domačijska gostilniška tema, ki pač se enostavno opravičiš in rečeš, vse sem že povedal, kar sem imel za povedati, ne bom več prišla. Tam imate pa berite tekst. Tisti, ki so dolgo časa v Državnem zboru ne pomnijo, ne pomnijo tovrstnega načina obnašanja in ta brišedružnost, negativen odnos do organa, najvišjega organa v Republiki Sloveniji, ki bo nenazadnje odločal o zakonu, ki je njihov, oni so predlagatelji. In ko bo zakon sprejet, veste, kaj bodo rekli, dragi kolegi in kolegice, to je sprejel Državni zbor. Ne bodo rekli, da je to Vlada sprejela. In vsakič, ko bo kaj narobe bodo rekli, to je sprejel Državni zbor. Oprostite, pod tak zmazek mojega imena ne bo, ne bo, še posebej, ne samo zato, ker je nezakonito, ampak ker je tudi neustaven. In jaz vem, da je to težko poslušati, ampak nekdo vam mora povedati, ker v svojih sobanah izgleda se prepričujete drug drugega koliko ste uspeli in kako je to dobro. To ni dobro. Ni dobro ne za prihodnost, ne za parlamentarno prakso, predvsem pa ne za ljudi.</p>
               <p>Zdaj pa še ena malenkost. Jaz moram reči, da sem zelo pozorno spremljal sejo Državnega sveta, celotno razpravo državnih svetnikov in pa seveda tudi Vlade – še dobro, da sem jo – ker nismo vredni, da pride Vlada sem in to tukaj nam razloži. Zato sem si naročil še izpis državne sekretarke Alenke Forte, ki je imela tam razpravo in je branila zakon pred državnimi svetniki pred tem, preden so se odločili, da sprejmejo veto oziroma ko so odločali o vetu. In en stavek je res neverjeten, ona celo trdi, na glas pove, brezkompromisno, da citiram, nadalje zakon uvršča COVID-19 na seznam nalezljivih bolezni in več ne predstavlja nove boleni. Prav tako s predlogom novega tretjega odstavka 8. člena določi vezanost ločitve Vlade Republike Slovenije na NIJZ, da se pojava, se opravičujem, da se pojavu nevarnostim drugih bolezni, ki bi ogrozile zdravje prebivalcev smiselno uporabijo ukrep določeni s tem zakonom. In potem naprej nadaljuje, da so s tem v bistvu omogočili točno to, kar je v resnici želelo Ustavno sodišče. Oprostite to ni res. Ustavno sodišče je govorilo nekaj drugega. Ali gospa Alenka Forte, državna sekretarka ne ve, kaj je govorila, v kar močno dvomim, ker je nimam za neumno ali je verjela svojim strokovnim službam, ki so jim to pripravljale zato, da bo to povedala na Državnem svetu, kar zopet dvomim, ker mislim, da se je pripravila, ker ve, da stvar ni enostavna. Kar je pa najbolj grozno, minister se ne pojavlja v tej zgodbi. Ne pojavlja se, on ne pove niti ene besede o tej zadevi, kakšno ima mnenje o Zakonu o nalezljivih boleznih, nima poguma, da pride v Državni zbor in pošilja nesrečno državno sekretarko, ki je že vsega sita in zdaj pa samo sklepam, ker ne vem, se je utrudila od vsega in enostavno rekla in mislila, da je to ena taka domačijska gostilniška tema, ki pač se enostavno opravičiš in rečeš, vse sem že povedal, kar sem imel za povedati, ne bom več prišla. Tam imate pa berite tekst. Tisti, ki so dolgo časa v Državnem zboru ne pomnijo, ne pomnijo tovrstnega načina obnašanja in ta brišedružnost, negativen odnos do organa, najvišjega organa v Republiki Sloveniji, ki bo nenazadnje odločal o zakonu, ki je njihov, oni so predlagatelji. In ko bo zakon sprejet, veste, kaj bodo rekli, dragi kolegi in kolegice, to je sprejel Državni zbor. Ne bodo rekli, da je to Vlada sprejela. In vsakič, ko bo kaj narobe bodo rekli, to je sprejel Državni zbor. Oprostite, pod tak zmazek mojega imena ne bo, ne bo, še posebej, ne samo zato, ker je nezakonito, ampak ker je tudi neustaven. In jaz vem, da je to težko poslušati, ampak nekdo vam mora povedati, ker v svojih sobanah izgleda se prepričujete drug drugega koliko ste uspeli in kako je to dobro. To ni dobro. Ni dobro ne za prihodnost, ne za parlamentarno prakso, predvsem pa ne za ljudi.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Nadalje je želel besedo kolega Dejan Židan, izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala gospa predsednica. Lep pozdrav spoštovane poslanke, poslanci, gospod svetnik tudi vam lep pozdrav in hvala, ker ste zelo jasno pa tudi na nek način kratko obrazložili, zakaj se Državni svet ne strinja s takšnim zakonom. Jaz vem, da boste neradi slišali stavek, ki ga govorim sedaj že kar nekaj časa in to je, da nobena Vlada ne sme imeti pristojnost, da na podlagi v resnici nejasnih kriterijev lahko za nedoločen čas razglasi izredne ukrepe in s tem izredne razmere, pa to velja za vse Vlade ali sedanjo, ki se ji mandat počasi izteka ali naslednje, nobena Vlada ne sme imeti takšne pristojnosti in že zaradi tega je prav, da je Državni svet dal na ta zakon veto in jaz res upam, da bo obtičal ta zakon v četrtek, ko bomo o njem glasovali tukaj v parlamentu in da bo imela Vlada možnost, da pripravi nekaj, kar je zahtevalo tudi Ustavno sodišče. Takoj želim povedati, da ta zakon temelji na odločbi, ki jo imam v roki, to je odločba s 40-imi stranmi obrazložitve, pa še s prilogami. In zakaj sem sedaj to pokazal? Zato, ker sem dobil v tem času nekaj vprašanj, kaj pa se bo zgodilo, če zakona ne bo ali bomo prišli v stanje, da pa država ne bo mogla ukrepati. Odgovor je povsem jasen, Ustavno sodišče je v svoji modrosti odločilo podobno, kakor takrat, ko je ugotovilo, da so nekateri volilni okraji v resnici neustavni, dalo je napotilo in časovni rok, vendar jih ni, pravilen izraz je odpravilo, torej država ni bila brez materiala za volitve, kakor je tudi naredilo, če berete odločbo v tretjem odstavku, do odprave ugotovljenega neskladja iz prve točke izreka se uporabljata druga in tretja točka prvega odstavka 39. člena Zakona o nalezljivih boleznih. Torej ni odpravljeno. Potrebno pa je spremeniti in idealno bi bilo v roku kakršnega je dalo Ustavno sodišče, vendar po tem roku ta trenutna zakonodaja ni odpravljena. Saj smo danes že ves čas v parlamentu različne pomembne teme, sem ponovno prebral odločbo Ustavnega sodišča in moram povedati, da ugotovitve po mojem mnenju sicer, o katerih je govorilo Ustavno sodišče ob trenutnem Zakonu o nalezljivih boleznih v celoti veljajo tudi za zakon, ki je pred nami in na katerega je dal Državni svet veto. Ustavno sodišče govori o presplošnosti, preohlapnosti, nedoločenih merilih. In potem nekajkrat v odločbi zapiše, da načelo demokratičnosti zahteva, da najpomembnejše odločitve, to pa je omejevanje drugih ustavnih človekovih pravic lahko v resnici odredi samo Državni zbor. V neki točki celo to podkrepijo takole, da ureditev po kateri omejevanje človekovih pravic in temeljnih svoboščin s predpisom odloča zakonodajalec je ustavodajalec predvidel celo za čas razglašenega vojnega ali izrednega stanja. Zelo jasno povedo, vendar v odločbi naprej pa tudi ugotavljajo, da lahko pride do trenutkov, ko država lahko hitro odreagira samo preko Vlade. Zelo jasno pa dajo časovno zamejitev in mi je zelo žal, da je Vlada, ko je pripravljala ta zakon to v celoti spregledala. Vendar vam želim to prebrati, tudi zato, ker je opozicija prišla z rešitvijo, kako v bistvu to verjetno neustavnost odpraviti. Ustavno sodišče je tako napisalo, vendar natančnejša zakonska ureditev, ki bi bila prilagojena že znanim boleznim ne bi nujno ovirala ustreznega odziva na novo nalezljivo bolezen. Če bi do tega vendarle prišlo pa bi moral Državni zbor v najkrajšem možnem času sprejeti dovolj natančno zakonsko podlago, ki bi bila prilagojena značilnostim te nove bolezni. Torej tudi Ustavno sodišče se je zavedalo, da lahko pride do situacije, ko je potrebno hitro odreagirati, ampak tudi zelo jasno zapisalo, da ne pristaja, da se pristojnost Državnemu zboru odvzame in se da ta pristojnost Vladi. Tisto, kar seveda izjemno moti je, ob tem da ustavna odločba zelo jasno govori o zelo veliki določnosti, se v bistvu o ukrepih, ki govorijo o omejevanju človekovih svoboščin od nekod prikrade beseda zlasti. Že ta vrinek, mene silno zanima, kdo je bil takšen veleum, ko gre za omejevanje človekovih svoboščin iz Ustave, si upa vriniti besedo zlasti, jaz upam, da bo to Vlada nekoč tega človeka tudi razkrila, že zaradi te besede morate vsi razumeti, da je zakon popolnoma neprimeren. Ampak, da bom skrajšal, ker smo o tej temi se pogovarjali že milijonkrat, zakon je nevaren, ki je pred nami, pravilno je, da konča svojo pot v Državnem zboru danes na odboru, jutri na plenarki. Vlada kljub vsemu ima še zakon, ki ni odpravljen, vendar mora v najkrajšem času še nekajkrat prebrati odločbo in temu prilagoditi slovensko zakonodajo. Hvala za vašo pozornost.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Hvala lepa. Gospod Marko Bandelli, izvolite.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Hvala predsednica za besedo. Mi tukaj povsod, kamor se obračamo slišimo en in isti stavek, ki ga imamo že praktično v glavi notri, da zakon Vladi podeljuje pooblastilo, da po lastni presoji brez kakršnihkoli zakonskih omejitev in meril izvirno odloča o omejevanju pravic posameznika. To je osnova, za kaj smo danes tukaj. To je osnova, zakaj je tudi Državni svet dal veto in to je tudi razlog spora tega zakona z vsemi, z vsemi. Ker če je sporen zakon za narod in ljudi pomeni, da je sporen za vse in to je osnova tega. Bodimo pošteni in povejmo reči tako, kakor so resnične. Ta zakon je dobesedno škodljiv, je ena klofuta narodu bi jaz rekel tukaj, je žalitev Vlade do vseh državljanov. Dobesedno. Nekdo je napisal, da pravniki bi ga morali raztrgati, raztrgati mislim, da bi ga morali vsi, predvsem tudi poslanci v koaliciji in v opoziciji in ne samo kimati to, kar oni vam predlagajo, ampak tudi predvsem vi poslanci v koaliciji</p>
               <p> razumeti, da je ta zakon dobesedno ena velika klofuta narodu. To je premalo še, bi lahko bil še bolj krut glede tega. Poslanci kot taki, ki boste odločali, mi bomo odločali, tudi jaz bom odločal glede tega, ampak moje stališče je jasno katero je, mi smo absolutno proti tukaj. Ampak zaradi gledalcev, ki nas gledajo tukaj, ki spremlja, ampak gledalci morajo razumeti, če je ta zakon tudi na tem odboru, bo šel naprej, bo šel zaradi preglasovanja, zaradi, ker imate veliko število na vaši strani. Nas je komaj 8, vas je 10, plus še eden in se opravičujem, kolega Simonovič, ki nikoli ne vem, kam spadate, če ste v opoziciji, koaliciji, ampak tako je, ampak zadnje čase glasujete vse, kar se tega tiče za koalicijo in verjetno boste tudi danes glasoval tako, ampak to je vaša stvar, vaša vest. Predvsem pravijo tukaj, da zdravniki bi morali biti kritični, ampak kritični, zakaj niso kritični. Določeni so. Jaz govorim o zdravnikih resne stroke, ne zdravnikih, ki so, bom rekel, te Vlade, vladni strokovni skupini, ki so bili tako nastavljeni praktično tam. Zame zakon grobo in agresivno posega v človekove pravice<gap n="..."/>
               </p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Gospod Bandelli, vi niste bili še nikoli na tem odboru, ki ga jaz vodim, ampak jaz res ne pustim besed, kot besede, da se zdravnikom reče zdravniki resne stroke. Glejte, zdravnik je zdravnik z licenco in ne bomo pač poniževali tukaj nobenega poklica. Pač zdravniki, če imajo licenco so zdravnik in ne morejo biti resna ali pa neresna stroka, me razumete.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Predsednica vi mene morate<gap n="..."/>
               </p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT: </speaker>
               <p>in ne smemo pač zdaj njim<gap n="..."/>
               </p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>
                  <gap n="..."/> pustiti, da jaz govorim<gap n="..."/>
               </p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT: </speaker>
               <p>delati<gap n="..."/>
               </p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>
                  <gap n="..."/> če ne vi prijavite se na razpravo in boste potem meni odgovarjali na to<gap n="..."/>
               </p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Poglejte, ne, ne bom vam dovolila take besedne<gap n="..."/>
               </p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Saj sem vedel, da bo že kažin tukaj z vami, saj sem vedel<gap n="..."/>
               </p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>
                  <gap n="..."/> besede izrekate in tudi prej vas nisem opomnila, ko ste pač grdo obračunali s poslanskim kolegom, ki sploh<gap n="..."/>
               </p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Nisem nič <stage>/ nerazumljivo/</stage>, jaz sem povedal resnico, kam spada<gap n="..."/>
               </p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT: </speaker>
               <p>tako, da dajte se držati<gap n="..."/>
               </p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>
                  <gap n="..."/> sem ga vprašal<gap n="..."/>
               </p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT: </speaker>
               <p>dajte se držati in ne o resni in neresni stroki, lepo prosim.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Jaz sem rekel o zdravnikih, sem govoril o zdravnikih, resne stroke. Stroke, veste zakaj, v kakšnem smislu resna stroka? Vam bom tudi povedal zakaj. Ker res so epidemiologi, drugi pa so popolnoma drugače zdravniki, ki v to skupino, kar smo slišali na zadnje na zaslišanju so bili določeni zdravniki, ki niso bili od stroke, zato so v tej skupini, in to nismo mi rekli, ampak tu smo poslušali dr. Beović in dr. Fafangla, ki je točno to povedal, si lahko pogledate, saj je bilo javno na televiziji. Zato sem rekel resne stroke. Seveda so vsi resni, ampak niso za tisto pozicijo, v kateri bi morali biti notri, se pravi, jaz bom rekel tej vladni strokovni skupini, v vladni strokovni skupini. To se pravi tista, ki je bila zbrana s strani Vlade.</p>
               <p>Če mi dovolite, da grem naprej z mojo razpravo, ker mislim, da tukaj je kar nekaj zadev, ki je treba razjasniti. Tako opozarja tudi varuh, tukaj vidimo poročilo Varuha človekovih pravic, ki je prišlo, jaz sem tudi praktično prebral to, kar on osporava, zdaj tukaj je par točk, so bolj zanimivih, to opozarja, kjer navaja nekatere sporne člene v zvezi z okuženem in ogroženem območju. To je ena reč, kar je, to vemo, da tukaj nekaj ni v redu, v smislu, da je to člen, ta 39. člen, ki ga obravnavamo tukaj, da je toliko ohlapen, da daje Vladi neke neomejene diskrecijske, neko neomejeno diskrecijo glede omejitve gibanja. Zdaj oni lahko odločajo na tak ali drugačen način, to je tudi nekaj, kar je absurdno. On tudi pravi, tako kot tudi drugi, da ta zakon v bistvu ne odpravlja pomanjkljivosti, ki jih je ugotovilo Ustavno sodišče. Zdaj arbitrarno lahko izbira med geografsko upravno ali statistično območje, piše notri. Skratka, Vlada lahko naredi, kar hoče in to je zelo žalostno. Se pravi, sama odloča kar hoče, ker ni jasno določenih omejitev ali pa točno<gap reason="inaudible">
                     <desc>(?)</desc>
                  </gap> določenih nalog, kateri lahko, v zakonu je <stage>/ nerazumljivo/</stage>, to smo slišali tudi Zakonodajno-pravno službo, ki je to povedala, v njihovem poročilu. Zdaj jaz ne bom omenil neurejeno razmerje, ki je jasno med Vlado in NIJZ, to tudi vidimo. Je zelo kontradiktorno v mnenjih in predvsem v ukrepih, skratka</p>
               <p>
                  <stage>/ nerazumljivo/</stage> NIJZ minira<gap reason="inaudible">
                     <desc>(?)</desc>
                  </gap>, vladna stroka, oprostite predsednica, če bom rekel SDS-ova vladna stroka. In na koncu pride na vrsto še praktično vaš šesti predsednik s pomočnikom, ki vemo, kdo je in itak naredi vse po svoje. Zdaj, ko smo imeli javno zaslišanje takrat dr. Beović in dr. Maria Fafangla je bilo več kot očitno, da razmerja popolnoma so neurejena, v strokovni skupini so zgrešeni kadri, to so oni tudi povedali, to je tudi on povedal. Ne ona, da je zgrešen kader, ampak kot skupina kot taka je zgrešeno po kadrih. In da se ne posluša epidemiologov v NIJZ in tukaj je meni zelo dalo misliti, se pravi, če ne poslušaš ti stroke v NIJZ in potem samovoljno delaš to, kar hočeš, se pravi, normalno, da pride ven en zakon, ki ni v skladu s tistim, kar je resnica. In potem moramo priti do te točke, da imamo spet ponovno seje in obravnave takšne ali drugačne. Na koncu mi je še odgovorila, da nima izkaznice, tako da dobro<gap n="..."/>
               </p>
               <p>Zelo sporno je tudi še samoodločanje Vlade o 39. členu, nikjer ni zaslediti nekega aktivnega vključevanja Državnega zbora v odločitve. Jaz tukaj res se mi ne zdi pošteno in se mi ne zdi prav. Ker eno so odloki, ampak zakone seveda sprejme Državni zbor, ampak mi bi morali biti bolj vključeni pri katerikoli odločitvi Vlade. V bistvu Vlada lahko samovoljno odloča o neki omejitvi in prepovedi gibanja. To smo videli točno, to piše notri v zakonu in se opira potem na neka dejstva, da je potrebno hitro neko ukrepanje, ampak to zelo jasno posega v legitimno delitev oblasti in to je jasno napisano notri. Jaz mislim, da so odloki v takem primeru popolnoma nesprejemljivi in o omejitvah bi moral odločati Državni zbor in ne Vlada, tako da tukaj je absolutno moje mnenje. To je tudi opozoril dr. Fafangel, če se dobro spomnim je prav to povedal. Predvsem, da omejitve na občine oziroma tiste na regije je bil nek pretiran ukrep in popolnoma brezvezen. To če ti reče en epidemiolog takega nivoja, pa mislim, da je tudi nekaj resnice, zelo dosti resnice v tem. Se sprašujemo tudi zakaj tako krut in opravičen protest državljanov - dejstvo je, da so res bili jezni, državljani so jezni in imajo pravico biti jezni, ker imajo tudi razloge, zakaj biti jezni. Tukaj enostavno v tem zakonu ste dodali še in enačimo praktično to bolezen COVID-19, ki ima eno stopnjo umrljivosti dobesedno, podatki kažejo od 0,14 do 0,20, daste v isto skupino eno nalezljivih bolezni kot je ebola na primer. Mislim, zakaj? Zakaj? Sami vemo, da ima ebola umrljivost od 40 do 90 %, kar nima smisla in potem še druge bolezni, ki so zraven. In potem se vprašamo, zakaj, kaj misli narod, zakaj je narod jezen, če se daje to bolezen notri v skupino 1. Očitno, da imajo kakšni ukrepi in sam zakon verjetno popolnoma po mojem mnenju tudi drugi namen, kar je predvidenega, absolutno. Predvsem pa bi rekel tako v neki luči nesramno arbitrarnega samoodločanja. Skratka, če vidimo, kot ugotavlja tudi Zakonodajno-pravna služba in Varuh človekovih pravic tukaj ohranja popolnoma vse ustavno sporne vidike, tukaj nismo nič rešili, dosedanje zakonske ureditve ni nič rešenega. Vse, kar je izpostavilo Ustavno sodišče v tem zakonu nič, jaz mislim, da popolnoma nič ne odpravlja očitane te neustavnosti, to tudi sami so povedali, v tem 39. členu pa sploh ne. Imamo pa občutek, da se Vlada praktično dobesedno dela norca iz Ustavnega sodišča, to je moj občutek in to ni prvič, to vemo, da ni prvič. Če smo tukaj videli tudi vse to, kar sem navajal, je glavni, tukaj imam jaz dokument od Državnega sveta in kar sem navedel in kar je povedal prej gospod iz Državnega sveta, mi je žal, da je šel proč, zakaj je razlog tega veta, mislim, da je zelo jasno, le v razmislek tudi vam, ki ste v koaliciji, nekaj očitno ne štima. Nekaj očitno tukaj ni v redu. Saj ni treba biti tukaj doktor, filozof ali kaj. Dobite veto od Državnega sveta. Zakonodajno-pravna služba proti. Varuh človekovih pravic pove svoje. Se ne rešuje nič kar je bilo povedanega oziroma spornega glede Ustavnega sodišča in vi isto silite naprej v isti meri, z istim zakonom.</p>
               <p>Da bo narod ponorel. Seveda bo ponorel. Normalno da bo. Ne se potem spraševati zakaj so potem ljudje pred parlamentom, ki nas čakajo vse. Ljudje ne razumejo kdo je na eni strani, kdo je na drugi. Za njih smo vsi isti. Ker tako, kot je rekel moj kolega prej, kriv je Državni zbor, ki je to izglasoval ali kakor hočemo temu reči. Vsi smo krivi potem na koncu. Ne tudi tisti, ki se mi borimo, da bi vrgli dol to zadevo, ampak ni tako.</p>
               <p>Kar se tiče nedopustnosti razpisa za referendum. Tukaj je bila Zakonodajno-pravna služba zelo jasna in je izrazila vse zadržke in dileme glede predloga sklepa o nedopustnosti. Saj to točno piše notri. Ne tudi tu je treba.</p>
               <p>Mislim, da je to, kar sem povedal, glavnina vsega. Zakon je po mojem mnenju res dobesedno ohlapen. Ta pooblastila, ki jih ima Vlada v bistvu niso dovolj jasna in določena. Niso nedvoumna. To smo prebrali skozi. To se pravi, da je Vlada praktično samovoljno odloča. Samovoljno. Naredi kar hoče. Intrepetira ta zakon njej v prid. Seveda komu drugemu.</p>
               <p>In zakaj? Bom tako rekel. Za represijsko maltretiranje. Dobesedno. Točno za represijsko maltretiranje ljudi. Točno to. In dobesedno, če bom rekel, poniževanje z nekimi avtokratskimi oprijemi in določili.</p>
               <p>In kaj je najbolj žalostno. Zakon ni bil deležen nobene strokovne vsebinske razprave. Tak zakon, tako pomemben zakon, ki posega v človekove pravice, da nima nobenega, mislim, nismo niti sklicali nobene seje ali kaj takega, da bi lahko ljudje povedali svoje. To se mi zdi zelo za malo.</p>
               <p>Zaradi tega mislim, da ta zakon ni bil deležen nobene strokovne vsebinske razprave, mislim, da je prav tu, da v stranki SAB temu zakonu resnično ostro nasprotujemo in zato bomo tudi na plenarni seji enotni in vsi v poslanski skupini glasovali proti. Vsi. Vedite, da bomo vseh pet glasovali proti, tako da ne bo tukaj dvomov. Bomo glasovali proti temu zakonu, ker ni drugega kot neka sestavljenka, sedaj se vam opravičujem, predsednica, če boste spet jezna name, ampak tu so bili neki kretenski odloki, se opravičujem, ampak tako so bili, ki so bili potem dani vsi skupaj. Prišel je ven en zmazek ven in potem ta zakon, ki ste ga dali na mizo in dajte ga potrditi. Itak kimavci rečejo da ja in stisnejo gumb, da je in potem narod, ki nas gleda in Slovenija, ki nas gleda, si mislijo, da smo vsi krivi tukaj, da smo glasovali. Ampak jaz bom še enkrat ponovil. Stranka SAB in vse opozicijske stranke niso zato, da je bil ta zakon sprejet ne takrat in niti sedaj, da bo sprejeti. In drugega ni, da poslušam dobesedno marsikoga, ki je rekel, ampak, se opravičujem, tu je zakon, ki bi moral biti raztrgan. Raztrgati je treba zakon pred vsemi, da vidijo, da je zakon neprimeren za Slovenijo in za vse ljudi.</p>
               <p>Hvala, predsednica.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Hvala lepa. Sedaj imam besedo sama, potem pa je na vrsti kolegica Bojana Muršič. Vam bom potem tudi takoj dala besedo, da ne boste mislili, da sem se mimo vrste prijavila.</p>
               <p>Poglejte. Lahko imamo pač različna mnenja o tem zakonu, menim pa, da res nismo tukaj namesto Ustavnega sodišča. Upam, da nismo že v teh vlogah in da lahko kar naprej govorimo, da je pač nek predlagan zakon, ki naj bi odpravil ustavno spornosti pa neustaven. To pač mislim, da je zelo nekorektno, da na takšen način razpravljamo. Tudi nekorektno se mi zdi, da ob tem govorimo kako ignorantski odnos imamo do Zakonodajno-pravne službe. Kolikokrat se pri pripravi zakonov ni upoštevalo mnenje Zakonodajno-pravne službe? Mislim, da pač velikokrat. Dejstvo je, da Zakonodajno-pravna služba je vsem nam v pomoč. In pač jaz njihova mnenja redno prebiram, imam pa verjetno lahko kot tista, ki končno pritisnem na gumb tudi svoje mnenje. To pa verjetno na koncu bom, tako kot ste rekli vi, pod nek zakon ali pa nezakon podpisana jaz. In za tem potem tudi želim stati.</p>
               <p>Kar se tiče tega zakona se mi zdi pomembno povedati, da je Vlada pač želela z njim in želi z njim odpraviti neskladje, ki je bilo ugotovljeno po Ustavi. Ampak je treba tukaj še nekaj povedati. Dejstvo je, da je Ustavno sodišče o tem zakonu, kar veliko razpravljalo. Če ste pogledali, veliko so pač ponavljali te razprave in ni bila zadeva tako enoznačna in preprosta, ko si pač nekdo kar predstavlja, da je bilo vse skupaj strgano. O teh zadevah so tudi zelo zanimiva ločena mnenja, ki tudi govorijo o tem kakšna je bila ta razprava.</p>
               <p>Ampak da grem še nekoliko od začetka. Mislim, da je tukaj tudi Ustavno sodišče nekoliko pa spregledalo, da smo tudi v Sloveniji zavezani nekim mednarodnim pogodbam. In to nekako marsikdo pri tem pozablja. Na področju mednarodnega pogodbenega prava prvo formulacijo pravice do zdravja, kot najvišjo pravico, določa takoimenovana Ustava Svetovne zdravstvene organizacije z leta 1946. Ta v svoji preambuli določa, da je najvišja mogoča stopnja zdravja ena od temeljnih pravic vsakega človeka ne glede potem na raso, vero, politično pripadnost itd.. Pojem zdravja opredeljuje kot stanje popolne fizične, duševne in socialne blaginje in ne samo kot odsotnost bolezni ali poškodbe, kot v svoj glavni cilj pa postavlja najvišjo možno raven zdravja vseh ljudi. To je pa 1. člen. Zdravje vseh ljudi kot 1. člen. In to je pač mednarodna pogodba in tudi njej smo zavezani.</p>
               <p>Od takrat se je ta pogodba večkrat spreminjala, dopolnjevala. Nazadnje je bilo to leta 2005. Zelo pomembna je tudi za samo stanje v slovenskem prostoru, sedaj ko nekako govorimo o tem Zakonu o nalezljivih boleznih, ki kot rečeno je iz leta 1995, kajti ostal je takšen kot je bil, zato ker nas je pač zadeva covid19 kot huda oblika nalezljive bolezni prizadela iznenada. In dejstvo je, da se s tem zakonom očitno nihče ni v preteklosti ukvarjal.</p>
               <p>Sedaj, da mislim nekoliko drugače kot je govoril predhodnik, je zame zelo pomemben tudi mnenje sodnika dr. Rajka Kneza, ki v svojem odklonilnem ločenem mnenju med drugim v opombi 27 ugotavlja, da je izbruh epidemije eden od največjih izzivov človeštva po drugi svetovni vojni. V nadaljevanju sodnik Knez ugotavlja, da so bili ukrepi nujno potrebni. Zasledovali so izredno pomemben cilj. To je varstvo življenja in zdravja ljudi, delovanje zdravstvenega sistema. In ko je bilo prej rečeno, pa nekaj umrlih in tako naprej. On tukaj tudi dodaja konkretne številke, da je bilo skupno potrjenih do sedaj več kot 14 milijonov primerov, več kot 3 milijone smrti in zadelo je približno 223 držav.</p>
               <p>Dejstvo je, da so nekateri ukrepi nujni, ko gre za zavarovanje stanja. Mislim, da je nekorektno od vseh tistih, ki ste govorili o tem, da smo dobili mnoga mnoga pisma, ki govorijo o problematiki tega zakona. Ni res. Ta pisma govorijo o marsičem drugem. Kot prvo govorijo, da ni javne razprave. Javna razprava ni bila mogla biti zato, ker smo pač sledili odločbi Ustavnega sodišča, da se zadeva uredi v dveh mesecih. Če bi pa naredili javno razpravo, bi pa spet nekdo rekel, da ne sledimo odločbi Ustavnega sodišča in da z odločitvami v bistvu odlašamo, zato ker je pač takšen zakon kot je sedaj v veljavi.</p>
               <p>Dejstvo je, da si moramo priznati, da Ustavno sodišče tudi ni razveljavilo ukrepov. Ukrepe je pustilo. <stage>(govorjenje s klopi.)</stage> Tako, da bo čisto pravilno. In dejstvo je, da so ti ukrepi še danes in da dokler pač ne bo sprejet nek nov zakon bodo ti tudi veljali.</p>
               <p>Prej je bilo poudarjeno še to. Zadeva zlasti. Tudi jaz sem se poigrala in me je zanimalo kako in kaj in sem dobila tudi eno zelo zanimivo in mislim, da tudi eno zelo zanimivo in zelo pomembno argumentacijo pri tem, ki me navdaja k temu, da dejansko zakon sledi odločbi Ustavnega sodišča.</p>
               <p>Pa še nekaj. Tudi v tem predlogu zakona Vlada ne more kar tako sama o vsem odločati. Dejstvo je, da se odločitve sprejemajo na podlagi strokovnih ocen. Imate notri natančno navedeno katere strokovne skupine ali pa kdo bo v teh strokovnih skupinah na podlagi NIJZ-ja itd.. Tako da ne gre za neko samovoljno odločitev in da je to pač v eni osebi.</p>
               <p>Pri tej zadevi mi je mogoče potrebno zaradi ljudi povedati naslednje, da ta beseda zlasti sledi 99. točki obrazložitve odločbe Ustavnega sodišča 79/20. V njej je Ustavno sodišče presodilo, da bi lahko Zakon o nalezljivih boleznih v primeru, če bi natančnejša zakonska ureditev ovirala ustrezen odziv na novo nalezljivo bolezen in nova zakonska podlaga, ki bi bila prilagojena značilnostim te nove bolezni, ne bi mogla biti sprejeta dovolj hitro, tudi Zakon o nalezljivih boleznih lahko določil ureditev po kateri bi lahko Vlada v umestnem času, če bi ocenila, da v zakonu predvideni ukrepi niso primerni ali zadostni za odzivanje na to bolezen, izjemoma predpisala tudi drugačne ukrepe, vendar ob obveznem posvetovanju s stroko.</p>
               <p>Dejstvo je, da je tudi zanimivo, da je treba vse točke gledati in ta zadeva iz 99. točke obrazložitve dejansko govori o tem, da je pa zelo pomembno. Moramo vedeti, da Zakon o nalezljivih boleznih ne govori sedaj samo o kovidu. Ljudje imajo mogoče občutek, da danes sprejemamo nek zakon, ki je namenjen samo stanju v času kovida. Ni res. Jutri lahko izbruhne neka nova nalezljiva bolezen za katero danes še nič ne vemo in nismo prepričani katere ukrepe ali pa če so vsi ti ukrepi, ki so danes v Zakonu o nalezljivih boleznih pravilni ali zadostni ali pa je mogoče potreben kakšen drugačen ukrep. Za to gre. Včasih je potrebno tudi sprejeti nekatere odločitve, ko morda enostavno ni dovolj časa, da bi se zadeva uredila s spremembo zakona. In v tem tudi Ustavno sodišče tudi govori.</p>
               <p>Mislim, da ne smemo sedaj tako pač pavšalno govoriti. Sploh pa se mi zdi nekorektno do tega, kajti v pismih, ki sem jih jaz dobivala, je bilo našteto kot eno od dejstev, da ni bilo obsežne razprave. To sem povedala zakaj ne. In kot drugo so velikokrat pisali o tem, da gre za obvezno cepljenje, da gre za to, da bodo morali biti otroci cepljeni itd., kar tudi ni res iz tega zakona.</p>
               <p>Moramo biti korektni do vseh državljank in državljanov in seveda ja to je en način, da dobivamo pisma. Tudi pritisk na našo odločitev, ampak jaz mislim, da naša odločitev ne sme biti s tem pogojena, ampak mora biti pogojena s tem kaj je prav in kaj ni prav. In dejstvo je, da moramo državljane zavarovati pred nalezljivimi boleznimi. Nekateri lahko menijo, da ta zadeva ni zadostna ali pa da ni primerno rešena. Jaz pač osebno mislim, da prinaša rešitve, da je korak naprej. Kot pa rečeno pri tej besedi zlasti imamo mogoče različne poglede. Mene je pač ta zadeva prepričala.</p>
               <p>Toliko iz moje strani.</p>
               <p>Izvolite, replika.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospa predsednica. Počutim se izzvan, ker sem jaz govoril o 99. člen in jaz sem govoril o zlasti, tako da ste me neposredno naslovili.</p>
               <p>Ko prebiramo 99. člen, ga je treba prebrati v celoti. In o čem govori? Če bi do tega vendarle prišlo, torej Vlada mora imeti možnost, da odreagira tudi še za nedoločeno bolezen, če je nevarna in podobno. Tu pa je potem poanta. Če bi do tega vendarle prišlo, bi pa moral Državni zbor v najkrajšem možnem času sprejeti dovolj natančno zakonsko podlago. O čem govori? Ta odločba ves čas namreč govori o tem, da omejevanje ustavnih pravic in človekovih pravic v izjemnih primerih lahko odredi zakonodajalec. In da ta niti pravice nima dati od sebe komu drugemu.</p>
               <p>In ko govorimo o izvršilni oblasti in vseh podskupinah itd.. Ja, ja, to so strokovne podlage, ampak v resnici ima pravico posegati v te pravice celo v izrednih razmerah, ki so posledica stanja blizu vojne ali vojnega stanja zakonodajalec. In o tem mi ves čas govorimo. Preprečiti bi bilo potrebno pa ni, da ima Vlada možnost, da za nedoločen čas izvaja izredne ukrepe – beri izredne razmere. In o tem ravno 99. člen Ustavno sodišče decidno govori. Državni zbor mora v najkrajšem času. In to je tisto, kar je manjkalo in to je tisto, kar je najbolj zanimivo, s tem pa tudi končam, gospa predsednica, je opozicija prišla z rešitvijo, z časovno omejitvijo, ampak je bila odbita. Pa smo želeli pomagati. Ampak kakor vedno, bili smo odbiti samo zato, ker smo opozicija.</p>
               <p>Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>To ni bila čisto replika, ker jaz sem sama govorila o tem členu, ne na podlagi vaše razprave, ampak na podlagi mnenja Zakonodajno-pravne službe, ampak sem vam to možnost pustila, da ste repliko izkoristil.</p>
               <p>Sedaj pa ima besedo kolegica mag. Bojana Muršič.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa, predsednica, za besedo. Spoštovane kolegice, spoštovani kolegi, en lep dober večer.</p>
               <p>Moram reči, da sem vesela, da je končno tudi v Državnem svetu prevladal zdrav razum in je bil izglasovan veto na Zakon o nalezljivih boleznih.</p>
               <p>Državni svet je podal zelo kratko obrazložitev, ki pa se seveda nanaša na našo Zakonodajno-pravno službo, ki je pa varuh naših zakonov. Zato osebno menim, da je prav, da bi se in prisluhnilo, da se jih upošteva, saj se moramo zavedati, da takrat ko zakon pride na Ustavno sodišče mora Zakonodajno-pravna služba Državnega zbora ga zagovarjati. In jaz se res sprašujem, v kolikor ta zakon gre naprej kako ga bo potem Zakonodajno-pravna služba zagovarjala pred Ustavnim sodiščem.</p>
               <p>Jaz bom popravila mojega kolega mag. Dejana Židana, ki je rekel, da ta zakon sledi odločbi Ustavnega sodišča. Ta zakon bi moral slediti odločbi Ustavnega sodišča, ampak ta zakon ne sledi odločbi Ustavnega sodišča.</p>
               <p>Ustavno sodišče je svojo odločitev napisalo na 40 straneh. Pa še enkrat toliko je ločenih mnenj in kolegica Bahova je lepo povedala, da je mnenje Ustavnega sodišča zelo poglobljeno. In ja, če je zelo poglobljeno, bi tudi morala razprava v Državnem zboru biti zelo poglobljena in širša. Ne vzdržijo, to kar boste rekli, da je pač Ustavno sodišče odločilo, da je potrebno v dveh mesecih odpraviti ta sporni 39. člen. Časa je bilo dovolj. Danes je že več kot 16 mesecev od prve razglasitve epidemije. Lahko rečem, da na začetku so še bili nekako odpustki v prvih treh mesecih, kajti vsi smo bili prepadeni, začudeni kaj se dogaja, ampak po prvem valu več odpustkov ni.</p>
               <p>Ko je v nadaljevanju bilo govora tudi to, da se pač ta Vlada upošteva pogodbo WHO o zdravju vseh ljudi. Ja žal, moram reči, da stanje v času epidemije se državljank in državljanov izjemno poslabšalo. Podaljšale so se čakalne dobe. Druga stvar je pa še hujša. Psihično stanje državljank in državljanov se je bistveno poslabšalo in to nas lahko pošteno skrbi.</p>
               <p>In če se še dotaknem tega, da je pač Ustavno sodišče v odločbi odločilo, da je 39. člen Zakona o nalezljivih boleznih, se pravi, v neskladju z Ustavo, ker seveda ni dovolj določen in ni dovolj predvidljiv in ni dovolj vsebinsko opredeljen, bi Vlada morala pripraviti ustrezno zakonodajo, ki bi to neskladje tudi z Ustavo odpravila. Seveda pa bi morala biti ta razprava predmet široke razprave, kot sem tudi že povedala, kjer bi se vključila celotna zainteresirana javnost, ki bi podala svoje pripombe, saj gre neskončno na konec koncev tudi za zdravje ljudi, za javno zdravje in tudi nenazadnje za načela pravne države in zakonitosti.</p>
               <p>In ko Državni svet izglasuje veto, ko dobimo mnenje Varuha človekovih pravic na 4 straneh in ko Varuh tudi zapiše: Ob upoštevanju teh štirih strani k vsakemu členu pač podaja tudi pripombe, predlaga, da mnenje Varuha upoštevamo ob ponovnem glasovanju o noveli Zakona o nalezljivih boleznih, je potrebno to upoštevati. Pa tudi civilna iniciativa se želi vključiti v ta proces.</p>
               <p>In ta zakon bi res moral iti na smetišče zgodovine. Ampak kljub temu mi dovolite, da se dotaknem tudi našega ministra za zdravje, ki kot sem že tudi v eni svojih razprav omenila, je na začetku vzbujal velik optimizem. Pričakovala sem korenite spremembe v zdravstvu, da bo upošteval tudi hipokratovo prisego, seveda pa upošteval načelo etike in morale. Ob tem predlogu, ki ga je v bistvu tudi predložil Državnemu zboru, zasledimo ravno nasprotno. Žalosti pa me dejstvo, da tega ne pove, da se ne sooči z nami poslanci. Še posebej zato, ker sem bila deležna tudi tega, da s sprejemom zakona pa naj bo, pa ga nisem podprla, izvajamo genocid nad prebivalstvom. To me pa res skrbi. Ljudje to govorijo. In bila sem deležna tega in vsi smo isti. Pa nisem podprla tega zakona. Temu zakonu ostro nasprotujem. In to so težke besede in zato bi danes moral minister tukaj odgovarjati na ta težka vprašanja.</p>
               <p>Gospod mag. Židan je tudi povedal, da smo dobili na stotine sporočil. Moram reči, da sem jih kar nekaj tudi prebrala. Nekatera so bila, bom rekla, tudi malce neokusna in res me, še enkrat, žalosti dejstvo, da civilna iniciativa meče vse v en koš. Ampak tako kot je tudi že gospod Möderndorfer povedal kdorkoli bo, Državni zbor je sprejel zakon in mi bomo tisti kakorkoli levi, desni, smo podprli ali nismo, vsi bomo enaki.</p>
               <p>K zavrnitvi tega zakona nas pozivajo tudi pravniki. Zakaj pravniki, ki so branitelji temeljnih človekovih pravic in svoboščin. In zakaj? Ker ta zakon je invaziven poseg v človekove pravice in temeljne svoboščine, ruši pa temelje pravne in demokratične države.</p>
               <p>In še nekaj. Ta zakon, in nesporno dejstvo je, da daje izvršilni veji oblasti preveč pooblastil, dokončno razgradnjo najvišjih ustavnih načel, človekovih pravic in svoboščin, očitno zanikanje osnovnega dostojanstva vsakega posameznika in celotne družbe in odsotnost temeljnih vrednot kot so etičnost in morala. Zato ta zakon absolutno sodi na smetišče zgodovine.</p>
               <p>Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Hvala lepa.</p>
               <p>Jaz se bom odzvala kot replika. Mislim, da so pretežke besede, da nekdo uporablja, da se tukaj izvaja genocid. Ne vem, nekateri imamo pač zgodovinsko gledano hude izkušnje s temi stvarmi, osebne, tudi jaz in pač besede kot so genocid in da nekdo tukaj izvaja genocid, so res prehude. Mislim, da jih sploh ni vredno ponavljati, kajti če bomo začeli s takim načinom, potem ni čudno kar se dogaja pred Državnim zborom in še kje drugje.</p>
               <p>Ko pa se govori o neki demokratičnosti oziroma upoštevanju Ustave in tako naprej. Ne smemo pa pozabiti tudi na samo hierarhijo, lestvico varovanih ustavnih vrednot in pravic in najvišja na tej lestvici je nedotakljivost človeškega življenja in tukaj sodi tudi zdravstvo. To nisem povedala jaz, to je povedal nekdo, ki je pisal Ustavo oziroma sodeloval pri njenem nastanku in tudi komentarju Ustave.</p>
               <p>Da ne bi izgledalo, da sem jaz <stage>(nerazumljivo)</stage>, ampak dejstvo je, da pač tudi naša Ustava pozna hierarhijo teh brezpogojno varovanih ustavnih vrednot. Ni čisto tako kot si nekdo zamisli, da so vse enake. Je pač hierarhija.</p>
               <p>To je pač odgovor na to.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Lahko prosim za repliko na repliko.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Ja, izvolite.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa. Ni običajna praksa replika na repliko, ampak jaz mislim, da me niste povsem dobro razumela, predsednica. To kar sem povedala o genocidu, to niso bile moje besede. To sem jih dobila s strani civilne iniciative, ki me je dejansko tudi verbalno in še kako drugače tudi napadla.</p>
               <p>Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Mislim, da tudi vi niste mene razumela, ko sem povedala, da nima smisla, da poudarjamo neke besede, ki smo jih v pismih in tako ali na drug način dobivali, ker sicer bomo kmalu enaki kot tisti, ki pač svoje delujejo na zunaj pred Državnim zborom. O tem sem govorila in da so to prehude besede, ki bi bile sploh vredne, da jih sploh tukaj omenjamo.</p>
               <p>Naprej ima besedo kolega Simonovič, podpredsednik Državnega zbora. Izvolite</p>
            </sp>
            <sp who="SimonovičBranko">
               <speaker>BRANKO SIMONOVIČ (PS DeSUS):</speaker>
               <p>Hvala lepa za besedo, predsednica. Pa lep pozdrav vsem prisotnim.</p>
               <p>Upam, predsednica, preden bom prišel na vsebino, da mi dovolite par besed in bi želel nekaterim kolegom povedati, da stranka DeSUS je državnotvorna stranka s 30 letno tradicijo in po sklepih Sveta stranke smo konstruktivna opozicija in tako tudi poslanci glasujejo. Slednje pomeni, da nismo podružnica SAB-a, gospod Bandelli. Postavite si ogledalo in demantirajte zadeve, ki pišejo enem tedniku, da imate tovarno na vodovarstvenem območju. Lepo vas prosim, nehajte se sprenevedati in zavajati javnost. Tudi mi, poslanci DeSUS-a, znamo biti nestrpni in nesramni. Pa to nismo.</p>
               <p>Nadalje, če se vrnem na vsebino samega zakona, naj povem, da poslanci DeSUS-a smo podprli nekatere amandmaje opozicije, ki bi mogoče to osnovno dilemo odpravili, ki je prisotna in o kateri govori tako Državni svet, pa tudi Zakonodajno-pravna služba. Še več. Povabili smo v našo poslansko skupino Varuha človekovih pravic, pa sam nisem glasoval za zakon, in naj nam on poda svoje mnenje na dilemo, ki se nam postavlja in odpira. In ta dilema je tako pri meni kot pri mojih kolegih prisotna še danes.</p>
               <p>Na eni strani moramo pač izvršni veji oblasti omogočiti, da ko pride do nekega nepredvidenega dogodka, kot je epidemija ali karkoli, da ima možnosti nujno in hitro ukrepati. Pa vendar na drugi strani, če gremo gledati v gradivo, da vse ukrepe, ki jih Vlada pripravlja, pridobi strokovno oceno. Tukaj se nam pa postavlja osnovno vprašanje in te dileme nimam ne jaz ne moji kolegi razčiščene.</p>
               <p>Poglejte. Strokovno oceno pripravi Inštitut za varovanje zdravja Republike Slovenije. V njej zajema epidemiološke, medicinske, družbene ukrepe. Pa vendar, ko pa se pogovarjamo o tem 2. členu, ki govori o tem, da se je potrebno odločati, omeji ali prepove gibanje, zlasti tako, da celotnemu ali na posameznih skupinam prebivalstva itd., da bi moralo biti še neko telo ali organ ali pa tako kot je kolega Židan govoril, tudi morda Državni zbor, ki bi moral imeti neko časovno omejitev v kolikem času se mora do tega opredeliti. Nekdo bi moral biti še zraven, ki pripravi to strokovno mnenje glede varstva človekovih pravic. Težko bo delovna skupina Inštituta za varovanje zdravja govorila o neki prepovedi zbiranja. To so človekove pravice in mislim, da bi morali imeti poleg te skupine, ki govori za epidemiološko zadevo tudi še neko varovalo kako se vsemu temu zoperstaviti.</p>
               <p>Zato mislim, da bi kazalo se potruditi in poiskati tudi, če so počitnice, še to možnost, da zavarujemo tudi te človekove pravice. Jaz ne morem o tem presojati, ampak tukaj pa res bi moralo biti neko telo, ki bi ga mogoče tudi Državni zbor pooblastil, da v teh primerih pa on to in to zaradi možnosti hitrega ukrepanja to potrdi in pripravi.</p>
               <p>Hvala lepa.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Hvala lepa. Repliko je želel kolega Bandelli. Izvolite.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Hvala, predsednica. Se moram oglasiti, ker je kolega Simonovič res presegel dobre okuse in je očitno, da ne bere mnenj in opravičil, ampak da bere določene novice, ki so lažne, zavajajoče, ker je omenil, da so naše tovarne na vodnih virih, kar ni res. To sem jasno demantiral. Ampak to pride v uho takoj, če eden reče nekaj, ko je moje ime notri, si mislijo vsi, da je resnica. Da pa bi prišli do mene in me vprašali kaj je, bi razumeli, da je moja tovarna en kilometer in pol proč od Vipave. En kilometer in pol.</p>
               <p>Naj pa on pove kje ima črno gradnjo na kmetijskem zemljišču. To naj pove. Tu naj se opravičuje ljudem, ker vemo vsi za kaj se gre. Tako da sedaj mu to vrnem. To je tisto, kar je on govoril. V glavnem meni nima kaj reči, ker jaz imam vse papirje v redu in nič ni na vodnem viru. Popolnoma nič. Niti laž, ki so rekli, da črpamo vodo zastonj. Vse plačujemo in vse imamo točno regularno in vse z okoljevarstvenimi dovoljenji in vse kar je treba. Ampak to je pač naloga demantirati človeka, ki nekaj pomeni tukaj v Državnem zboru in ki se bori za pravice, za druge. To je to.</p>
               <p>Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Poglejte, jaz ne bi s takšnimi obmetavanji. Jaz pač vsakemu, ki mu je storjena krivica obžalujem. Tako je v politiki, da se nam to tudi zgodi, ampak za to imamo tudi druge poti, kjer lahko to pravico poiščemo.</p>
               <p>Sedaj pa, gospod Simonovič, želeli ste eksplicitno repliko na repliko.</p>
            </sp>
            <sp who="SimonovičBranko">
               <speaker>BRANKO SIMONOVIČ (PS DeSUS):</speaker>
               <p>Hvala lepa.</p>
               <p>Jaz mu verjamem tako kot je sedaj povedal. Ravno tako so, gospod Marko, cenjeni gospod Marko Bandelli, meni dali etiketo glede črne gradnje. Pa ne samo to. Tudi glede diplome. Pa še o marsičem bi lahko govoril.</p>
               <p>Hvala lepa.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Hvala lepa. Prav je, da gremo naprej.</p>
               <p>Sedaj pa ima besedo Tina Heferle.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala lepa, gospa predsednica. Lep pozdrav vsem.</p>
               <p>Saj danes v resnici ne bi bilo potrebne neke velike filozofije. Veto je bil izglasovan. Kot smo danes že slišali kar nekaj mnenj tako od civilne družbe, kot pravnih strokovnjakov, kot nenazadnje tudi mnenj naših državljank in državljanov smo lahko prebrali. In vsi v en glas govorijo, da zakona takšen kot je, ne bi smeli ponovno potrditi v Državnem zboru.</p>
               <p>Sedaj če se najprej dotaknem tega dejstva, da danes zopet nimamo nobenega predstavnika Vlade oziroma Ministrstva za zdravje, s katerim bi lahko konstruktivno razpravljali, tudi mene žalosti to, da nenazadnje je zakon, o katerem danes govorimo izjemnega pomena. Vsi v en glas govorite kako je treba poslušati in stroko in kako je ministrstvo ali pa Vlada konec koncev tista, ki je odgovorna zato, da bo na podlagi tega zakona sprejemala takšne ali drugačne ukrepe, hkrati pa ta ista Vlada, ti isti predstavniki Ministrstva za zdravje ne premorejo toliko, ne vem, ali poguma ali pa spoštovanja, da bi prišli sem, povedali morda dodatne argumente ali pa razloge zakaj pa vendarle bi bilo potrebno ta zakon sprejeti s potrebno večino, večjo večino, ker je bil izglasovan veto.</p>
               <p>V resnici jih razumem, ker teh dodatnih argumentov, ki bi opravičevali sprejem tega zakona, enostavno nimajo. Popolnoma razumem to njihovo stisko in se je lažje izogniti temu, tako da pač nobenega ni na naš odbor in da enostavno se sklicujejo na neka pisna mnenja, ki so jih bojda dali do danes glede tega zakona.</p>
               <p>Kot sem že povedala; vsi poslanci verjetno smo prejeli na stotine, če ne v tisočih, lahko govorimo o številki, elektronskih sporočil, v katerih nas naši državljani in državljanke pozivajo, da naj tega zakona ne sprejmemo. Mislim, da tako številčnega mnenja vendarle ne bi smeli spregledati. Nenazadnje ta zakon sprejemamo zaradi ljudi. Nenazadnje sedimo tukaj zaradi ljudi. Kot so že kolegi pred mano omenili, ne bi smeli spregledati, če že ne daste nič na mnenje državljank in državljanov, ki verjetno niso vsi strokovno podkovani, ampak če ne daste že na njihovo mnenje, bi morali dati na mnenje Varuha človekovih pravic, ki nam je podal ponovno mnenje, kjer piše, da ima ta zakon, o katerem danes ponovno razpravljamo, velik vpliv – seveda negativen vpliv – na varstvo človekovih pravic in temeljnih svoboščin in da je ta vpliv, sega tudi na pravno varnost Republike Slovenije. To je zapisal v svojem mnenju. Ali pa, če želite mnenje, pa ne bom zdaj brala, da ne izgubljamo časa, ampak Civilna iniciativa slovenskih pravnikov je zelo jasno povedala, da ta zakon ne zasleduje odločbe Ustavnega sodišča, ali pa Pravna mreža za varstvo demokracije. Skratka kar nekaj tovrstnih mnenj je, ki pač vsi v en glas svarijo pred tem zakonom, tako kot pač svarimo v opoziciji.</p>
               <p>Zdaj, jaz se strinjam s predsednico odbora, ko pravi, da nihče ni tukaj namesto Ustavnega sodišča. Seveda ne, bog ne daj, da bi bili. Ampak vendarle pa nekateri znamo brati odločbe Ustavnega sodišča in znamo tudi brati zakon, zakonsko besedilo. In če kaj, potem je ta odločba, ki sicer je zelo obširna, ampak je zelo jasna odločba ustavnega sodišča. Ustavno sodišče jasno zavzame stališče, da vlada ne sme biti tista, ki bi izvirno, se pravi, drug izraz za to bi bil, ki bi nekako samostojno urejala ali pa odločala o poseganju v človekove pravice. Zdaj, vi ste to v vladni koaliciji ali pa v vladi, ki je pripravila zakon, vi ste to razumeli tako, da enostavno ste besedila iz odlokov, kot je že povedal kolega Jani, prekopirali v zakonsko besedilo in ste dvignili roke češ, zdaj je pa vse okej, pravno podlago imamo in stvar je rešena – pa ni tako, ni tako preprosto. Ker če bi bilo tako preprosto, potem, ne vem, bi verjetno Ustavno sodišče že samo to naredilo ali pa konec koncev bi to že zdavnaj vi lahko naredili, saj ste vendarle trikrat, če se ne motim, imeli, po domače rečeno, odprt Zakon o nalezljivih boleznih. Bi to lahko naredili, ampak ne, ni tako preprosto. Treba je zakonsko besedilo pripraviti na tak način, tako kvalitetno, da bo seveda zagotovljeno hkrati učinkovito varstvo zdravja in življenja ljudi, pa hkrati tudi učinkovito varstvo človekovih pravic. In se ob teh omejitvah, ki jih zakon seveda mora predvideti, se vzdržati tega, da se vladi daje neka bianco pooblastila oziroma ji prepušča neko arbitrarno presojo, kdaj bo kakšne ukrepe sprejela, kakšni bodo ti ukrepi, koliko časa bodo veljali, skratka tega bi se bilo treba ogniti, ker ravno na to opozarja Ustavno sodišče. In me zelo žalosti, da niste prisluhnili v koaliciji temu.</p>
               <p>Niste niti prisluhnili našim opozorilom iz opozicije in sledili našim amandmajem. Ker kaj želim poudariti? Saj mi v opoziciji ne govorimo, da nobenih omejevalnih ukrepov ne sme biti v času epidemije, noben ni tega rekel. Mi ves čas trdimo to, da je potrebno vsak omejevalni ukrep, ki se sprejme za to, da s tem, ko se potem posega v neko določeno človekovo pravico, ko se ljudi omejuje, vsak tak ukrep bi bilo treba posebej tehtati, vnaprej predvideti pogoje, ki morajo biti izpolnjeni za to, da se potem nekaj lahko odloči in ljudi omejuje pri njihovih najosnovnejših temeljnih ustavnih pravicah. In seveda, kot sem že povedala, časovno bi bilo treba zamejiti oziroma vlado pri tem omejiti. In vi pravite, saj vlada je omejena, ko ima določen tisti 15-dnevni rok. Ni res. Vlada po tem vašem predlogu lahko neomejeno podaljšuje kateregakoli izmed omejevalnih ukrepov v nedogled. Seveda na 15 dni, ampak v nedogled, in tukaj tiči problem. Nimate predpostavljenih nobenih vsebinskih pogojev, kdaj lahko vlada odloča. Ker ste zapisali v člen, da lahko vlada po preučitvi mnenja NIJZ-ja oceni, da sprejme nekatere ukrepe. Niste zapisali ne, da je vlada vezana na mnenje NIJZ-ja ali pa na epidemiološko stroko, ne, vlada preuči. Vemo, vladi ne sedijo strokovnjaki za epidemiologijo, ali kako? Tako, da to je vse preveč preširoko, in na to smo vas opozarjali in to v resnici ustavna odločba od nas zahteva, da to odpravimo. Vi pa v bistvu ste naredili še slabše, ne? Ker ste dali neko pravno podlago nečemu, kar ni legitimno oziroma kar ni ustavno. Jaz si to upam trditi čeprav nisem ustavna sodnica, ampak vendarle moje mnenje je, da vsi, ki tukaj sedimo, bi morali zasledovati ustavno dopustne cilje. In jaz tukaj trdim, da to, da se uporabljajo pri naštevanju, če želite, teh ukrepov omejevalnih, ki jih vlada lahko sprejme, besedo »zlasti«, kar, še enkrat bom poudarila, pomeni ukrepe, ki so našteti, lahko vlada sprejme »zlasti« - ali pa še kakšne druge, ki jih v tem zakonu niste predvideli, pa jih boste morda v trenutku slabosti pa predvideli, ne? Pa državljani niti ne vedo, kateri bodo te ukrepi, danes se ne ve, koliko časa bodo trajali, za koga bo veljalo to. Ne opredeljujete nič, ne časovne komponente ne geografske komponente, nič. Skratka v ničemer ne sledite ustavni odločbi, in tukaj je problem. In jaz zelo pozdravljam in izrekam tukaj vso spoštovanje kolegu Simonoviču, ki je danes za moje pojme zelo vrhunsko razpravljal, in se strinjam z njim. Skupina epidemiologov ne more presojati o tem ali je dopustno posegati v kakšne človekove pravice, na kakšen način, v kakšnem sorazmerju, kdaj, kje. Ne more. O tem lahko presojajo pravni strokovnjaki, gre za pravno področje. In zakon, ki ga zdaj obravnavamo ni samo zakon iz sfere zdravstva, ta zakon omejuje temeljne človekove pravice in svoboščine. Zato bi bilo potrebno poslušati vsa opozorila, ki so jih do danes izrekli pravni strokovnjaki.</p>
               <p>Zdaj, če se vrnem še za hip na to besedo »zlasti« in na tale odstavek iz ustavne odločbe, ki sta ga omenjala kolega Židan in kolegica Anja Bah Žibert. Zdaj, ustavna odločba govori, pa bom v bistvu prebrala, o tem, ja, da se človekove pravice in temeljne svoboščine lahko omejujejo, vendar pa morajo biti omejitve izjemne in karseda določno urejene. To sem jaz že s svojimi besedami povedala. IN pri tem ustavno sodišče še zapiše, pa če sem zelo natančna, v 88. Točki, da uporaba nedoločnih oziroma pomensko odprtih pravnih pojmov oziroma nedoločnost pravnega pojma ne sme biti tolikšna, da bi izvršilni oblasti omogočala izvirno urejanje zakonske materije. Se pravi, to preprosto pomeni to, da vlada, izvršilna oblast, ne sme prosto urejati materije, tj. omejevanje ali pa poseganje v človekove pravice. Človekove pravice se lahko omejujejo samo z zakonom, to je fakt. In zakonodajalec vemo, kdo je v tej državi – Državni zbor. Se pravi, Državni zbor je tisti, ki lahko v izjemnih primerih, po tehtanju in po upoštevanju načela sorazmernosti omejuje človekove pravice. In kar se tiče te 99. točke, ki sta jo kolega omenjala, jaz se močno strinjam z razlago, ki jo je podal kolega Židan. Seveda, še enkrat, Državni zbor je tisti, ki na koncu mora biti tisti, ki odloča o omejitvah ali pa poseganju v človekove pravice. In treba je res pogledati točko v celoti, ker Ustavno sodišče tudi zapiše, poleg tega, kar je gospod Židan že opozoril, da mora Državni zbor v najkrajšem možnem času potem sprejeti natančno zakonsko podlago, ki bi bila prilagojena tem nekim novim boleznim, ampak hkrati pa Ustavno sodišče tudi zapiše, da morajo biti ob tem upoštevani strogi, upoštevan kriterij stroge časovne omejitve, kar pa v tem zakonu vi ne upoštevate, stroge časovne omejitve. Ker, kot sem že razložila, vlada lahko v nedogled podaljšuje katerega izmed sprejeti omejevalnih ukrepov. In tukaj je problem in tukaj se vidi ta diskrecijska pravica – neupravičena seveda – vlade, izvršilne veje oblasti. In tukaj tiči problem.</p>
               <p>Zdaj, kar se tiče tega, da ste v bistvu novelo pripravili v dobri veri in da po vašem mnenju sledi ustavni odločbi. Zdaj, če bi imeli res iskrene namene, bi, ne vem, ta nujni postopek, kjer, vemo, je razprava omejena, zamenjali z rednim postopkom, ker bi tudi na tak način lahko ujeli rok, ki nam ga je dalo ustavno sodišče. Zagotovo, ker se stvari v tej hiši, če se želi, če je volja, lahko izvedejo zelo hitro. To smo danes videli, ne? Veto je bil izglasovan včeraj, danes imamo odbor, jutri bomo ponovno odločali - dva dni. Redni zakonodajni postopek kakšen dan več, ampak bi se dalo in bi se lahko na odbor, ko bi se zakon obravnaval, povabilo še marsikoga drugega, ki bi povedal še marsikatero drugo mnenje. In morda bi na tak način pa lahko dobili tisto boljšo rešitev. Tako, da toliko o teh dobrih in iskrenih namerah te vlade.</p>
               <p>Kar se pa tiče, to me zelo vedno zmoti, ko koalicijski poslanci govorite o hierarhiji človekovih pravic. Z vsem dolžnim spoštovanjem, hierarhija človekovih pravic praktično ne obstaja. Vse človekove pravice so enako pomembne, prav vse. Če vam plastično predstavim: ljudje so umirali za to, da imamo danes v naši državi demokracijo. Katera vrednota je tu višja? Za vse človekove pravice bi si morali enako zavzeto boriti in vse človekove pravice bi morali enako zavzeto spoštovati. In vse, kar jaz trdim, je, da tudi v času epidemije - ali pa predvsem v času epidemije – na račun epidemije ni dovoljeno prav vse, kar se izvršilni veji oblasti oziroma vladi zahoče. In ne boste me prepričali, da kaznovanje, ne vem, mariborskih dijakov, ob strogem spoštovanju vseh epidemioloških napotkov, zunaj, s transparenti v roki pomeni varstvo življenja in je to prevladalo nad kaznovanjem mariborskih dijakov. Ne boste me prepričali v to, da je to nek sorazmeren ukrep, da je to neko sorazmerno poseganje ali pa upravičljivo poseganje v njihovo pravico do svobode združevanje. Ali pa če želite primer rogljička ali bureka sredi Ljubljane. Skratka to je nek populizem, ki si ga pač</p>
               <p> koalicijski poslanci privoščijo na račun pravice ljudi do zdravja in življenja. Da me ne boste narobe razumeli, tudi jaz zagovarjam to človekovo pravico, seveda, ampak hkrati bom pa vedno znova povedala, da na račun epidemije ni dopustno prekomerno, nesorazmerno, neopravičljivo teptati vseh ostalih človekovih pravic, pa naj gre za svobodo gibanja, svobodo izražanja, svobodo združevanja. Vse te človekove pravice so nam z ustavo zagotovljene in bi morale biti karseda v največji meri spoštovane. Tako, da danes v resnici, ali pa jutri, ko bomo odločali, nebi smeli imeti prevelikega dela ali pa prevelike dileme. Ker v resnici, ja, še to lahko poudarim, v resnici Ustavno sodišče ni razveljavilo teh določb, za katere je ugotovilo neustavnost, ker je pač ocenilo, da bi na tak način nastala nedopustna pravna praznina in vlada v resnici nebi imela pravne podlage za sprejem kateregakoli omejevalnega ukrepa - tudi tiste, ki so bili dobri. Nekateri so bili dobri, so bili potrebni. Tako, da tukaj je pač Ustavno sodišče delovalo zelo preudarno in odgovorno. In bom še enkrat citirala tale stavek iz ustavne odločbe: »ugotovljena protiustavnost bi narekovala razveljavitev izpodbijane zakonske ureditve, ampak <gap n="..."/>«, in potem razložijo. Zato je ta člen ostal v veljavi, dokler se ne sprejme neka nova rešitev, ki bo odpravljala neustavni položaj. Ta, ki je danes pred nami, ga ne.</p>
               <p>In jaz ne vem, če lahko apeliram, ampak si bom dovolila apelirati na kolege poslance, da vendarle tudi mi premoremo toliko odgovornosti in ta zakon, ki je nevaren, jaz ne bom rekla, da je škodljiv, ampak je nevaren, ker pušča preveliko polje nedoločnosti in arbitrarnosti. In glede na pretekle izkušnje izpred enega leta vidimo, da tendence te vlade so nekoliko bolj, če se milo izrazim, v discipliniranje družbe, v kaznovalno družbo nas ta vlada vodi, tako da jaz apeliram, da zberemo toliko poguma in moči, da ta zakon zavrnemo, in hkrati začne vlada pripravljati, pa če bo sprejela tudi našo pomoč seveda iz opozicijske strani, z nami skupaj boljši zakon oziroma boljšo spremembo, ki ne bo dvignila toliko prahu, ki ji ne bo nasprotovala vsa pravna srenja, ki ji ne bodo nasprotovali naši državljani in državljanke v takšnem velikem številu, ki ne bo privabljala množice pred parlament zato, da napadajo poslance. Skratka da se, če se hoče. In edina pravilna pot bi bila, da se jutri zakon seveda ne potrdi z zadostno večino, zakonodajni postopek glede te novele se konča in se takoj prične nov zakonodajni postopek z bolj kvalitetnim besedilom, ki bo sledil ustavni odločbi.</p>
               <p>In še enkrat, ker vidim, da se je kolega Simonovič nam pridružil nazaj, res vso spoštovanje za današnjo razpravo. Jaz se z vsem, kar je povedal, strinjam. In upam, da bomo jutri zmogli toliko poguma, da tole zavrnemo.</p>
               <p>Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Naslednji je dr. Trček, samo da povem, potem je kolega Cigler in potem še kolega Pavšič. Tako, da veste, kako je bilo z prijavami.</p>
               <p>Izvolite.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Hvala lepa.</p>
               <p>Moram reči, da sem danes v bajti že od pol osmih, pa se marsikaj že se naposlušal danes. Moj kolega, eden najboljših igralcev Maribora kadarkoli, bi rekel »ova noč nije bila moj dan«. Naposlušal sem se marsikaj pametnega, pa marsikaj tudi ne tako pametnega.</p>
               <p>Zdaj, mi tukaj pogosto uporabljamo izraz »mnenje«. Tudi uradno se reče mnenje Zakonodajno-pravne službe, mnenje tega in drugega, pravnikov in tako naprej. Ampak to ne gre za mnenja, a veste, na rangu okusov. Enemu so primorske krvavice, ta sladke, po mnenju všeč, drugemu so nekaj nagravžnega. V politiki govorimo o mnenjih in o stališčih na ravni neke argumentacije.</p>
               <p>Zdaj, mi imamo ustavno parlamentarno demokracijo zaradi tega, da nebi imeli zakon ulice. Zakon ulice prej privede do zakona linča kot do česa drugega. Pa da tudi nebi imeli neke avtokratske režime, ker nekomu stopi v glavo, pa imamo prej nerazsvetljene absolute kot kaj drugega, kar smo seveda imeli pred tem, kot je to Tina plastično povedala, preden smo prišli v to stanje ustavnih parlamentarnih demokracij. Zdaj, seveda, živemu se marsikaj lahko zgodi in obstajajo tudi hujša stanja - na koncu jezika sem imel neko bolj grdo besedo - kot je ta epidemija, ki nam je po veliki zaslugi zaradi ne ravno ustreznih ukrepov te vlade zbezljala v pandemijo. Imamo vojna stanja, imamo hujše naravne nesreče in tako naprej. In zdaj, ko sem vas poslušal, a veste, sem se spomnil, par filmov je posnetih o Churchillu, enega od teh zadnjih filmov. Vojna, groza, nekdo bombardira London. Churchill tam šeta, pije, ne ve, kako bi odregiral – in parlament zaseda. In parlament zaseda. To je zgodovinsko dejstvo, veste. In vse približno resne ustavne parlamentarne demokracijo imajo seveda tudi ustrezne protokole, kako v tako izrednih stanjih, včasih tudi tajne lokacije, da dušman ne sazna, kako zbrati parlamentarce in kako zasedati. Zdaj, jaz, če malo šaljivo, šegavo rečem, bi človek lahko postavil hipotezo, da je trenutna koalicija parlamentark in parlamentarcev v bistvu taka lenobna koalicija, ki se jim ne da kaj dosti delati. Pa če bi si pogledali ustavno v stripu, kaj so naše primarne naloge. Kolegica Bojana je rekla, z vsem dolžnim spoštovanjem, pa upam, da mi ne zameriš, nekako, da je Zakonodajno-pravna služba varuh zakonitosti. V neki meri je to res, ampak primarni varuh zakonitosti in ustavnosti je zakonodajno telo – nas 90. Nas 90, ki nas večina ni končala prava kot Tina ali kot Meira. Pa tudi, če imamo magisterije in doktorate iz nekih drugih disciplin, se moramo naučiti brati in odločbe ustavnega sodišča in pravno materijo in mnenje Zakonodajne-pravne službe. Naš šiht je pa tudi, ja, če nas kdo v mailu kam pošlje, tudi to nekako moramo brati. Jaz sem danes v šali rekel, da bi najraje Janšo privlekel v Državni zbor, pa da briše moje maile, ki je to zakuhal, namesto, da visi na Twitterju. A veste, predsednika vlade ne plačujemo za to, da v bistvu dela biznis za neko ameriško korporacijo. In del šihta tudi katerekoli vlade je seveda, da pride tudi ob 9., 10. Zvečer, še zlasti, če ni vojno ali izredno stanje, trenutno še epidemija ni na način razglašenosti, v Državni zbor, ki ga navsezadnje tudi omogoči. Saj mi tega ministra nismo videli, pa smo ga vsi nekako malo hvalili, da se je požegnal v Državnem zboru. Verjetno ga nismo videli zato, ker bo mogoče potem padla popularnost, pa bi bil Borči spet prvi in on drugi ali tretji. Če bi bila tukaj kakšna druga vlada, bi pa gotovo imeli izredno sejo, ki bi jo sklical SDS,</p>
               <p>Zdaj, seveda, živemu se marsikaj lahko zgodi in obstajajo tudi hujša stanja - na koncu jezika sem imel neko bolj grdo besedo - kot je ta epidemija, ki nam je po veliki zaslugi zaradi ne ravno ustreznih ukrepov te vlade zbezljala v pandemijo. Imamo vojna stanja, imamo hujše naravne nesreče in tako naprej. In zdaj, ko sem vas poslušal, a veste, sem se spomnil, par filmov je posnetih o Churchillu, enega od teh zadnjih filmov. Vojna, groza, nekdo bombardira London. Churchill tam šeta, pije, ne ve, kako bi odregiral – in parlament zaseda. In parlament zaseda. To je zgodovinsko dejstvo, veste. In vse približno resne ustavne parlamentarne demokracijo imajo seveda tudi ustrezne protokole, kako v tako izrednih stanjih, včasih tudi tajne lokacije, da dušman ne sazna, kako zbrati parlamentarce in kako zasedati. Zdaj, jaz, če malo šaljivo, šegavo rečem, bi človek lahko postavil hipotezo, da je trenutna koalicija parlamentark in parlamentarcev v bistvu taka lenobna koalicija, ki se jim ne da kaj dosti delati. Pa če bi si pogledali ustavno v stripu, kaj so naše primarne naloge. Kolegica Bojana je rekla, z vsem dolžnim spoštovanjem, pa upam, da mi ne zameriš, nekako, da je Zakonodajno-pravna služba varuh zakonitosti. V neki meri je to res, ampak primarni varuh zakonitosti in ustavnosti je zakonodajno telo – nas 90. Nas 90, ki nas večina ni končala prava kot Tina ali kot Meira. Pa tudi, če imamo magisterije in doktorate iz nekih drugih disciplin, se moramo naučiti brati in odločbe ustavnega sodišča in pravno materijo in mnenje Zakonodajne-pravne službe. Naš šiht je pa tudi, ja, če nas kdo v mailu kam pošlje, tudi to nekako moramo brati. Jaz sem danes v šali rekel, da bi najraje Janšo privlekel v Državni zbor, pa da briše moje maile, ki je to zakuhal, namesto, da visi na Twitterju. A veste, predsednika vlade ne plačujemo za to, da v bistvu dela biznis za neko ameriško korporacijo. In del šihta tudi katerekoli vlade je seveda, da pride tudi ob 9., 10. Zvečer, še zlasti, če ni vojno ali izredno stanje, trenutno še epidemija ni na način razglašenosti, v Državni zbor, ki ga navsezadnje tudi omogoči. Saj mi tega ministra nismo videli, pa smo ga vsi nekako malo hvalili, da se je požegnal v Državnem zboru. Verjetno ga nismo videli zato, ker bo mogoče potem padla popularnost, pa bi bil Borči spet prvi in on drugi ali tretji. Če bi bila tukaj kakšna druga vlada, bi pa gotovo imeli izredno sejo, ki bi jo sklical SDS,</p>
               <p> v katerem bi - verjetno delno tudi upravičeno - ga dajali na pranger, zakaj je taka izguba v UKC Ljubljana, ki je nastala za časa njegovega direktovanja. Ampak seveda, so različni vatli. Kar mi gre najbolj na jetra. Mogoče sem preveč načelen. A veš, ti, predsedujoča, tukaj praviš, ja, saj mi nismo Ustavno sodišče, potem pa sočasno greš brati nek mednarodni dokument iz leta 1946 in soliš pamet Ustavnemu sodišču. Mislim, ne vem, avtorefleksija bi bila tudi ena lepa reč, da jo imamo v Državnem zboru. Pa ne bom repliciral in repliciral na repliciral, govorim samo o dejstvih. Mislim, tukaj sploh ne vem, zakaj zdaj to vlečemo zdaj do desetih, saj tukaj zelo jasno piše. V zahtevi za ponovno <stage>/ nerazumljivo/</stage> Državni svet posebej izpostavlja 3. člen dotičnega zakona, ki mu očita, da predstavlja ustavno nedopustno in škodljivo ter preohlapno zakonsko podlago izvršilne veje oblasti, na podlagi katere bo lahko veljavno sprejela vse dosedanje nezakonite in protiustavne ukrepe za zamejitev širjenja nalezljivih bolezni. Jaz se opravičujem, ampak zadnja triada osnovne šole to razume. A poslanke in poslanci to ne razumemo? Pa ne gre za vaši-naši. Zakon se ne piše, ne vem, vedno povem tisti znani primer: predsednik republike, ker se je vedelo, da bo Milan Kučan, se je pač pisal zakon, da se bo malo Milan Kučan omejil, ker je bila takrat, kaj že, DeSUS-ovska pomlad na oblasti. Zakon se ne piše za Janeza Janšo. Pokojni Peter Božič, ljubkovalno imenovan Voščenka, je rekel »v Sloveniji je dno nekoliko globlje«. Lahko pride še kakšna huda vlada na oblast, pa bo s takim zakonom, ne vem kaj, bomo imeli par in ne-par dneve, en daš boš šel lahko na balkon, drugi dan ne boš smel iti.</p>
               <p>Zdaj, zelo radi izpostavljate cel niz zavajanj, da ne rečem laži, v trenutni koaliciji. Hierarhija človekovih pravic - vam je Tina, ki ji je to osnovna profesija, dosti bolj, to ne bom jaz razlagal. Neka druga zgodba, »nihče ni vedel« - ne drži, opozarja se že vsaj desetletje. Verjetno tozadevne globalne epidemije, ki se lahko zgodi na neki bolj teoretski ravni je to overilo pisal že konec 80-ih let. Jaz sem študentom to predaval sredi 90-ih o t.i. univerzalni akcidentalnosti, kot se to strokovno reče, ki je tudi posledica globalizacije navsezadnje. Potem neka zgodba spet, »ja, nismo imeli časa«, ker je ustavec rekel tako in tako – a v petek bomo pa imeli časa ob osmih hearing delati z nekim mladeničem za ministra, ne vem, ob dveh ga pa žegnati za ministra? A, ob dvanajstih zdaj po ta novem, ne? Pa smo že naprošeni, naj bomo na hearingu kratki, ker se nekaterim mudi na dopust. Tudi to <stage>/ nerazumljivo/</stage> magnetogram. A to bomo pa imeli čas? Tako, da ne se dejansko norca delat iz tega, kar naj bi Državni zbor bil. Potem se seveda navede, naš kolega ni tukaj prisoten, Oda radosti, Černigoj, ja, ta in ta in ta in ta država je menjala te zakone. Seveda je, večina primerljivih držav je imela zakon o nalezljivih boleznih relativno ohlapno napisan in ga je bilo potrebno napisati bolj določno, zelo jasno izhajajoč iz tega, kaj je naloga zakonodajne veje oblasti, kaj je naloga izvršilne veje oblasti - kar je vlada, to mi preradi pozabimo. Pa zelo lepa slovenska beseda, izvršilna. Izvršuje. Ne pa tam poslanec, kaj je že, Reberšak, »mi dajemo, mi dajemo«. Mislim, kaj ste? Mislim, osnove osnov, ki jih očitno preštevilni pozabite ali jih pa nikoli tudi kot poslanci in poslanke niste ponotranjili. In vse te zakone, jaz sem vrgel nos v kak zakon, ki so ga spreminjalo kar nekaj držav EU, je bilo, seveda kot pravilno reče in Zakonodajno-pravna služba in nekaj gremijev združenje pravnikov, ker mi se tukaj v bistvu pogovarjamo bolj o problematiki, kdaj in kako omejevati človekove pravice in temeljne svoboščine, mi se ne pogovarjamo v tem zakonu</p>
               <p> o epidemiologiji ali pač če nam bodo, kaj, s cepivom čipe vgradili kot govori del ulice, in kdaj kdo drži roko nad tem. Seveda, včasih potrebujemo, kot bi rekli to na področju <gap n="..."/>
                  <stage>/ zvonjenje telefona/</stage>
               </p>
               <p>Sori, nekdo mi teži. Evo, žena gre s šihta. Rešuje življenja dobesedno. <stage>/ smeh v dvorani/</stage>
               </p>
               <p>Na področju informatike on time, takrat je to vlada. In vedno je to časovno omejeno. Zdaj, ko sem vas poslušal, sem se spomnil, smo imeli tisti zakon o tujcih, ki je vedno zakon o nas, ne zakon o tujcih. Tam napišeš, kakšen odnos imaš ti do tujcev, pa tudi do hierarhije človekovih pravic, kot bi rekla desnica. Takrat se je Brglez skril in sem bil jaz edini proti Janezu Janši. Takrat je Janša govoril, ja, kaj bi pa bilo, če bi bil pa Trček na oblasti, pa ta Levica, pa nič nebi vprašala Državni zbor, pa radikalni, pa revolucija, pa ne vem kaj, pa še Milan Kučan bi verjetno na koncu bil kriv. Hopla cefizelj, zdaj je pa Janez Janša na oblasti, pa si piše zakon, kakršnega nebi Trček in Milan Kučan, pardon, pa Miha Kordiš spisala tudi, če bi nore gobe jedla. Zakaj ne? Ker je ustavno nedopusten. Pika. Kot je jasno bilo povedno in s strani Zakonodajno-pravne službe, in s strani kar nekaj pravnic in pravnikov.</p>
               <p>Zdaj jaz priznam, danes sem izrazito si vzel čas, v tem dnevu nisem sodeloval v razpravah. Slovenija je relativno majhna. Če že nisi s kom hodil v šolo ali pa nekaj časa z njegovo ta malo sestrično se od kje drugje poznaš. Mi imamo zdaj neko shizofreno situacijo. Saj, a veste, pri tem noveliranju Zakona o nalezljivih boleznih so določeni ljudje na vladni strani, na resornih ministrstvih, ki so odreagirali na pravi način, ki so dali prave in ustrezne pripombe, ampak v tej neki vladi, ki jo lahko imenujemo na način vladavine strahu, se niso tukaj napenjali čez mero. Imamo tudi v kabinetu predsednika vlade bivšo kolegico Zakonodajno-pravne službe, imamo neke vrste, malo drugače se imenuje, vladno zakonodajno-pravno službo. Ampak nekdo se je očitno požvižgal na to, ne? Se je pač v tem noveliranju sledilo tisti Hojsovi krilatici, nepreklicno neodstopljeni nadminister za vse, od perl do prašičereje, ah, bomo pa ruknili tisto, kar smo pa prej imeli na ravni odlokov. In to je zdaj notri tukaj. In potem nekako ste dobili klofuto Državnega sveta, čeprav, dajmo biti odkriti, Državni svet malo bolj proti vam visi kot ne, in zdaj ste vsi besni in mi smo grdi in nekaj se trga iz kontekstov in prebere samo tisto, kar vam paše. In ne moremo mi prejudicirati ustavnega sodišča, sočasno boste vi šolali ustavno sodišče. A veste, ta zakon mora pasti tudi zaradi tega, ker zakoni se ne pišejo na način, kaj meni paše ali kaj Janezu paše ali kaj, ne vem, Binku pobalinkotu paše, kot bi rekel kolega Han. V ustavni parlamentarni demokraciji zakoni izhajajo iz ustave, v ustavni parlamentarni demokraciji, kot je včasih govoril, kaj je bil, kolega Marko iz SMC-ja, ne žongliramo s človekovimi pravicami, hierarhija gor in dol. V ustavni parlamentarni demokraciji se zelo jasno ve, kdo drži roko nad omejevanjem človekovih pravic in temeljnih svoboščin in ni potrebe, kolega iz DeSUS-a, zdaj ga ni notri, da bi se delal še nek organ, ki bi se s tem ukvarjal. Navsezadnje imamo komisijo Državnega zbora, ki je vedno v rokah opozicije, praviloma, ko ste vi v opoziciji, ima to kolegica Eva Irgl roko nad tem. In se ve, kaj počne izvršilna veja oblasti. In cestnoprometne predpise, če rečem metaforično, izvršilni veji oblasti daje Državni zbor. In mi smo tisti, ki v bistvu sprejmemo ali zavrnemo takšno zakonodajo, in mi smo tisti, ki nas navsezadnje tudi lovijo in pljuvajo. Mi se ne moremo skriti kot se vedno lahko skrije vlada: imel sem najboljše namene, pa koalicijski partnerji, pa DeSUS je izsiljeval s tem, SD je z tistim, da ne bom vedno, tretji je s tretjim. Mi smo tukaj. Vlada lahko predlaga. Matična delovna telesa so tukaj zaradi tega, da te zadeve izboljšamo, ne? Jaz sem že večkrat rekel, zdaj bo kmalu sedem let kar sem poslanec, pod Cerarjevo vlado smo bili nek odvečni ornament, ki je šel Cerarju kdaj na jetra. Enkrat je celo na neki seji govoril, kako tokrat ne bo zahteval odstop Mihe Kordiša, pa dečko, ki si je zapisoval ustavo, ko so jo pisali, bi moral vedeti seveda, da to ni možno, ampak mu je dvignil dekl. Pri Šarčevi vladi je ta ornament šel na vaško veselico. Pri Janševi vladi smo pa mi nek mušikakec, ki očitno gre tej vladi na jetra. In da je temu tako, trenutno več kot 45 poslank in poslancev drži štango, in to je v bistvu tudi nek problem.</p>
               <p>Šel sem malo nekako v širino, ampak, a veste, dokler ne bomo mi premogli toliko državotvornosti, ne glede ali smo levi, desni, gor, dol, navsezadnje smo vsi enako odgovorni. To je tisto, ko je rekel Marko, ko nam ljudje rečejo, saj ste vsi isti, pa nas potem lovijo, če del dan nekateri pač pred parlamentom sedijo in kaj spijejo. Vsi smo v bistvu enako odgovorni in zakone sprejemamo vsi skupaj. In razen tiste neke delitve par komisij državnega zbora in sestave KNOVS-a zlasti, pa mora biti kakšna podpredsednica ali podpredsednik Državnega zbora iz strani opozicije, ni nikjer nobene uzance, po kateri se mi delimo na prvorazredne, drugorazredne, na tako koalicijo, na tako opozicijo. Nas 90 je odgovornih, da sprejemamo zakone, v katere ne bo sence dvoma kot je ta, na katero upravičeno dejansko daje veto in jo izpostavlja Državni svet. In to pa je jasno otrokom iz vrtca, da je to pač ta vlada namenoma naredila, ker se pač požvižga. Ker je to pač ideologija »država, to sem jaz« ali, če hočete bolj na način Mile Kitića, »niko nama ništa ne može«, noben ni jači od nas - kar seveda ni res. Jejhata, in potem trpite in čakate, kdaj se bo Janez odzval. Zadnje tri dni nekako niste toliko bevskali po smetišču-spletišču. Moja profi-deformacija, analiziram to. Referendum ti lahko pokaže, da nisi bog i batina, Ustavno sodišče ti lahko to pokaže in seveda zakonodajno telo ti mora pokazat to. Mi tukaj.</p>
               <p>Hvala za besedo.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Hvala lepa.</p>
               <p>Jaz upam, da se bomo naprej držali točke dnevnega reda. Se pa strinjam, da je samokritika še kako potrebna.</p>
               <p>Gospod Cigler, beseda je vaša.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Hvala lepa, spoštovani in spoštovane.</p>
               <p>Ne bom imel telefonskega klica, ker vem, da bi me tisti, ki me kliče, prosil, če sem lahko kratek. Ampak dobro je. Poglejte, rad bi samo tole rekel. Zakon, ki ga imamo danes pred nami in je dobil zelo jasne, argumentirane opomine, da ni skladen z odločbo Ustavnega sodišča, pa bodisi, da je to pravna stroka dala, Varuh človekovih pravic, naša Zakonodajno-pravna služba Državnega zbora, zelo jasno Državni svet ali pa tudi opozicija, da ne govorim o javnosti zunaj, nas opozarja, da je treba zakon potegniti nazaj in ga urediti skladno z odločbo. Zakaj to govorim? Dejstva govore zdajle, kaj se dogaja z novim širjenjem epidemije, da bomo skoraj zagotovo v kratkem deležni novega vala in potrebnih ukrepov za to, da se omeji širjenje bolezni in nekje zopet stopi ob stran v bran zdravstvenemu sistemu, da se mu zagotovi, da bo pariral epidemiji. Glejte, zato je zelo pomembno, kako je zlasti ta t.i. 3. Člen Zakona o nalezljivih boleznih urejen. Da ne bo dal bianco menico za tisto, kar v Levici govorimo, da se zopet ponovi, neučinkovito, diskriminatorno izvajanje ukrepov, predvsem pa neupravičeni represivni ukrepi in eno poseganje v ustavne pravice in svoboščine človeka pri nas, tega se ne sme ponovno doseči. In v kolikor se bo preprosto preglasovalo danes na odboru in jutri na Državnem zboru argumentirana mnenja, dejansko potem je za razumeti ljudi, ki pred parlamentom in drugače širše po Sloveniji izgubljajo zaupanje. In ne samo v to vlado, ampak tudi v ta parlament, ki očitno ni sposoben enega argumentiranega odločanja. Jaz upam in si želim, da bomo danes te opomine in opozorila, zlasti pa argumente, upoštevali, ko bomo glasovali. Glejte, mi ne moremo danes oziroma jutri vladi dati s svojim potrdilom v tej obliki Zakona o nalezljivih boleznih, kot je pripravljen, bianco menice ji dati, da praktično se zopet na neustrezen način jeseni odzove na probleme, ki bodo v tej državi. In jaz mislim, da smo vsi mi to razumeli.</p>
               <p>Poglejte, rad bi samo tole rekel. Zakon, ki ga imamo danes pred nami in je dobil zelo jasne, argumentirane opomine, da ni skladen z odločbo Ustavnega sodišča, pa bodisi, da je to pravna stroka dala, Varuh človekovih pravic, naša Zakonodajno-pravna služba Državnega zbora, zelo jasno Državni svet ali pa tudi opozicija, da ne govorim o javnosti zunaj, nas opozarja, da je treba zakon potegniti nazaj in ga urediti skladno z odločbo. Zakaj to govorim? Dejstva govore zdajle, kaj se dogaja z novim širjenjem epidemije, da bomo skoraj zagotovo v kratkem deležni novega vala in potrebnih ukrepov za to, da se omeji širjenje bolezni in nekje zopet stopi ob stran v bran zdravstvenemu sistemu, da se mu zagotovi, da bo pariral epidemiji. Glejte, zato je zelo pomembno, kako je zlasti ta t.i. 3. Člen Zakona o nalezljivih boleznih urejen. Da ne bo dal bianco menico za tisto, kar v Levici govorimo, da se zopet ponovi, neučinkovito, diskriminatorno izvajanje ukrepov, predvsem pa neupravičeni represivni ukrepi in eno poseganje v ustavne pravice in svoboščine človeka pri nas, tega se ne sme ponovno doseči. In v kolikor se bo preprosto preglasovalo danes na odboru in jutri na Državnem zboru argumentirana mnenja, dejansko potem je za razumeti ljudi, ki pred parlamentom in drugače širše po Sloveniji izgubljajo zaupanje. In ne samo v to vlado, ampak tudi v ta parlament, ki očitno ni sposoben enega argumentiranega odločanja. Jaz upam in si želim, da bomo danes te opomine in opozorila, zlasti pa argumente, upoštevali, ko bomo glasovali. Glejte, mi ne moremo danes oziroma jutri vladi dati s svojim potrdilom v tej obliki Zakona o nalezljivih boleznih, kot je pripravljen, bianco menice ji dati, da praktično se zopet na neustrezen način jeseni odzove na probleme, ki bodo v tej državi. In jaz mislim, da smo vsi mi to razumeli.</p>
               <p>In rekel bi samo še tole na koncu, glejte, ko veliko govorimo o ljudeh, ki nas pričakajo, ko izstopimo iz Državnega zbora. Rekel bom, kolegice in kolegi, to so naše volivke in volivci. Mi njih zastopamo in upravičeno nam postavljajo vprašanaj in zahteve. Ker poglejte, način, na katerega funkcionira proti-epidemijska politika, ki jo sprejema vlada s svojimi ukrepi, ta Državni zbor pa zraven, bom si dovolil to reči, samo statira, in upravičeno daje v usta besedo: kaj pa vi tam počnete, ali se zavedate svojih pristojnosti in to, kar počnete; kršite zakone in ustavne pravice človeka in človekove svoboščine nas, nas, z ukrepi, ki jih sprejemate oziroma da ne preprečujete nezakonitosti in protiustavnosti funkcioniranja te vlade. In jaz mislim, še enkrat pravim, da vsak pismen, ki si je prebral, če drugega ne, pustimo odločbo Ustavnega sodišča, ampak hkrati zraven mnenje naše Zakonodajno-pravne službe, ve, da zakon, kot je zdajle napisan, o nalezljivih boleznih ni za potrditi in ga moramo vladi dati nazaj, da ga popravi in naredi ustreznega za jesenski nov spoprijem s covidom.</p>
               <p>Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Hvala lepa tudi vam.</p>
               <p>Samo kratka replika. Ta država ni sprejemala nobenih drugih ukrepov, ki jih druge države nebi. Tako, da mislim, da je zelo nekorektno govoriti, da smo pač nek unikum. In da dejansko smo glede na dneve in vsega tega, kar je bilo, še v bistvu dobro odnesli. Spomnite se države, ki so pač res morale zapirate otroke v domove, pa otrokom je najtežje neko stvar razložiti. Tako, da mislim, da so bili kar ukrepi sorazmerni, no. Zato tudi mislim, vsaj moje mnenje je tako, da jih Ustavno sodišče tudi ni v bistvu s to odločbo prekinilo oziroma ni zahtevalo, ampak jih je pustilo naprej do spremembe zakona. To je pač moj odgovor.</p>
               <p>Gospod Pavšič, vi ste zadnji.</p>
               <p>
                  <stage>/ vmesno oglašanje: Škrinjarjeva še. Škrinjarjeva se je še prijavila. /</stage>
               </p>
               <p>Mojca, še ti? V redu. Potem pa imamo še dva, tako da malo veste, kako bo potekalo še. Se pravi, dva imamo še razpravljavca.</p>
               <p>Izvolite, gospod Pavšič.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala. Najprej dober večer vsem.</p>
               <p>No, danes je eno zelo zanimivo izhodišče pred nami. Ta veto Državnega sveta je upravičen. Pot do tega veta je bila pa dolga. Do zdaj so bili vsi veti v Državnem svetu politični ali pa so politično umanjkali, zdaj pa se mi, oziroma prepričan pa sem, da je v zadnjem času pa tudi Državni svet potisnil politiko malce bolj ob stran in začel resnično se posvečati tudi malo vsebino. Tako, malo pohvale.</p>
               <p>Ampak kako smo prišli do današnjega obravnavanja veta na Odboru za zdravje? Vsak korak, ki ga je naredila ta vlada, je vodil do današnjega trenutka. Obvladovanje, ali pa bolje rečeno neobvladovanje, epidemije in nenehni izgovori, krivda za totalni poraz pri obvladovanju pa se je vedno iskala nekje drugje. Najprej so bila kriva prazna skladišča, potem puška v koruzi. In vse to v trmasto vztrajanje v vašem prav je zdaj rezultiralo tudi na ulici. In ko se dviguje javnost, sem prav žalosten tukaj, ker se to ločevanje nadaljuje. Še s te strani sem slišal, ko je kolega Cigler razpravljal, ja, to so vaši volivci. Ne to, so volivci od vseh 90-ih tukaj notri. In to nenehno poniževanje ljudi, ki mislijo drugače – če imajo prav ali ne, je popolnoma irelevantno -, je ponižujoče. Ločevanje se nadaljuje. Kaj, zdaj bomo govorili to so pa anti-vaxxerji, teoretiki zarote. Namesto, da bi jim ta politika in ta vlada ponudila argumente, jim je ponudila samo svoj trmasti prav brez argumentov. In skepsa je ne samo razumljiva, je tudi upravičena. Da ne bo pomote, sam sem se cepil, sam uporabljam masko, čeprav sem imel zaradi maske velike težave, ampak sem spoštoval vse tisto, kar ste nam predpisali, ne samo nam v Državnem zboru, ampak celi Sloveniji. Vlada je svoje povedala, smo slišali na začetku. In to je to, vzemi ali pusti, ne bomo več mi nič razlagali. Takšna je danes praksa in takšen je tudi vladni odnos do zakonodajnega telesa, do telesa, ki je postavil to vlado. In lahko povlečem potem na koncu tudi zaključek, to je pravzaprav tudi odnos do ljudi.</p>
               <p>In ko govorite o ukrepih in predlogu Zakona o nalezljivih boleznih in o tem, kako zavajamo ljudi oziroma kako ljudje narobe razumejo, ne vem, obvezno cepljenje ste omenjali - ja, v tisti besedici »zlasti« je mogoče uvesti, če bo to sprejeto, tudi obvezno cepljenje. In ne govoriti, da to ni res. Tudi glede ostalih ukrepov, so bili sprejemani v skladu in s soglasjem stroke – tudi to ni res, je priznala sama vodja strokovne skupine pred celotno slovensko javnostjo in je na magnetogramu. Ukrepe je sprejemala vlada tudi mimo strokovne skupine, in to ukrepe, ki so najbolj posegali v področje človekovih pravic. Policijsko uro so sprejeli brez mnenja stroke, prehod občinskih meja so sprejeli mimo mnenja stroke. In prmejduš, da si bodo upali na koncu koncev sprejeti tudi mnenje oziroma tudi ukrep obveznega cepljenja – mimo stroke.</p>
               <p>Vam je to smešno, ja, meni pa daleč od tega, da bi bilo smešno. In jaz se ljudi, ki bodo stali jutri pred parlamentom, ne bojim. <stage>/ oglašanje iz dvorane/</stage> Za magnetogram bom povedal kar je kolegica zdaj rekla. Te ljudi smo mi naročili, to je rekla. In to je spet odnos do politike do ljudi, ki so tam zunaj. Ne, te ljudi ste si sami naročili. V 18-ih mesecih ste jih spravili do tega, da so na robu živčnega zloma. Da ne verjamejo, vam še manj, ampak na koncu ne verjamejo tudi več opoziciji, čeprav smo zelo glasni bili pri sprejemanju Zakona o nalezljivih boleznih. Medicina je bila ugrabljena v zadnjih 16-ih mesecih, ne 18-ih mesecih, podrejena in zlorabljena s strani politike. Pod pretvezo skrbi za javno zdravje, z nesorazmernimi ukrepi uničuje javno zdravstvo, javno šolstvo, malo in srednje gospodarstvo, kulturo, šport in odvzema temeljne človekove pravice. In o tem bomo mi jutri odločali. Jaz razumem, da ministra tukaj ni, res razumem. Ker niti enkrat ni bil na sprejemanju tega zakona, na televiziji ga je razlagal minister za notranje zadeve. Pa, saj vidimo po tem, kam cela zadeva pelje. Tisti, ki določa politiko enega izmed represivnih aparatov, bo govoril in razlagal Zakon o nalezljivih boleznih - mislim, kam smo mi resnično prišli? In zdajle tale novelacija. Že prejšnja novelacija ZNB-C je bila izredno škodljiva, pa je šla skozi, pri tejle D pa je pač prebila vse meje normalnosti. S to novelacijo, če bo zakon sprejet, dobi vlada – katerakoli vlada, s tem, da ta je še posebej nevarna – zakonsko podlago, s katero oblast lahko še naprej zlorablja za svoja pooblastila in si izmisli, karkoli hoče, pod pretvezo skrbi za javno zdravje. V karantene se bo lahko zapiralo ljudi, za katere bo nekdo samo posumil, da so okuženi. Samo sum bo dovolj, da se bo nekomu odvzela prostost. Mislim, pa res, kam smo mi prišli? Bianco menica, da lahko vlada dela z ljudmi in z nami – verjetno bom jaz prvi v karanteni, če bo ta zakon sprejet, pa Trček bo z mano, pa kolega Židan. Pa upam, da nam bodo uredili vsaj, da bomo lahko glasovali na daljavo, ampak bodo že našli kakšen ukrep, da tudi po, ne vem, tudi po Wi-fi-ju pa po optičnih kablih, pa po koaksialnih kablih se prenaša virus. Mislim, grozljive zgodbe postanejo.</p>
               <p>In to je spet odnos do politike do ljudi, ki so tam zunaj. Ne, te ljudi ste si sami naročili. V 18-ih mesecih ste jih spravili do tega, da so na robu živčnega zloma. Da ne verjamejo, vam še manj, ampak na koncu ne verjamejo tudi več opoziciji, čeprav smo zelo glasni bili pri sprejemanju Zakona o nalezljivih boleznih. Medicina je bila ugrabljena v zadnjih 16-ih mesecih, ne 18-ih mesecih, podrejena in zlorabljena s strani politike. Pod pretvezo skrbi za javno zdravje, z nesorazmernimi ukrepi uničuje javno zdravstvo, javno šolstvo, malo in srednje gospodarstvo, kulturo, šport in odvzema temeljne človekove pravice. In o tem bomo mi jutri odločali. Jaz razumem, da ministra tukaj ni, res razumem. Ker niti enkrat ni bil na sprejemanju tega zakona, na televiziji ga je razlagal minister za notranje zadeve. Pa, saj vidimo po tem, kam cela zadeva pelje. Tisti, ki določa politiko enega izmed represivnih aparatov, bo govoril in razlagal Zakon o nalezljivih boleznih - mislim, kam smo mi resnično prišli? In zdajle tale novelacija. Že prejšnja novelacija ZNB-C je bila izredno škodljiva, pa je šla skozi, pri tejle D pa je pač prebila vse meje normalnosti. S to novelacijo, če bo zakon sprejet, dobi vlada – katerakoli vlada, s tem, da ta je še posebej nevarna – zakonsko podlago, s katero oblast lahko še naprej zlorablja za svoja pooblastila in si izmisli, karkoli hoče, pod pretvezo skrbi za javno zdravje. V karantene se bo lahko zapiralo ljudi, za katere bo nekdo samo posumil, da so okuženi. Samo sum bo dovolj, da se bo nekomu odvzela prostost. Mislim, pa res, kam smo mi prišli? Bianco menica, da lahko vlada dela z ljudmi in z nami – verjetno bom jaz prvi v karanteni, če bo ta zakon sprejet, pa Trček bo z mano, pa kolega Židan. Pa upam, da nam bodo uredili vsaj, da bomo lahko glasovali na daljavo, ampak bodo že našli kakšen ukrep, da tudi po, ne vem, tudi po Wi-fi-ju pa po optičnih kablih, pa po koaksialnih kablih se prenaša virus. Mislim, grozljive zgodbe postanejo.</p>
               <p>In jutri, dajte se, prosim, vsaj vzdržati, če že ne morete biti proti zakonu. Vsaj vzdržite se in pripravite zadevo, ki bo pila vodo, ne samo v parlamentu, predvsem ki bo kredibilna do te mere, da ji bodo ljudje verjeli. Ker borba proti virusu se ne dogaja v parlamentu, ljudje jo morajo sprejeti. In če ljudje ne verjamejo, lahko vi naredite karkoli hočete, pa se ne bo nič premaknilo. Saj je, res je, predsednica, uporabljali smo ukrepe, ki jih je uporabljala celotna globalna struktura, ki se je ukvarjala z epidemijo. S tem, da je vodja strokovne skupine spet na zaslišanju. Sama rekla »drugod so učinkovali, pri nas pa ne«. In kje se je iskalo krivce? Spet pri ljudeh, ne pri sebi. Ne reci, oh, jaz sem pa mogoče malo zamočil, sem pa prepozno odreagiral ali pa sem napačne ukrepe v kombinaciji izbiral – ne, ljudje so bili krivi. Tisti, ki so jedli rogljičke so bili krivi, tisti, ki so jedli burek so bili krivi, na koncu so bili krivi kolesarji, jutri bo kriv pa nekdo drug, tisti, ki zanika virus, tisti, ki se noče cepiti in tako naprej. In ta diskriminacija ne pelje v neko dobro stvar. Nam se pravzaprav že dogaja ulica. In ne morem obtožiti teh ljudi, ne morem jih. Ker so upravičeno zaskrbljeni, ker vidijo, kaj se dogaja. Ker so videli, kaj se je dogajalo. Videlo se je kriminal pri zaščitni opremi, predihovalnikih, hitrih testih. Vse to se je dogajalo po politični liniji. In dejansko je šlo za kriminal,jaz upam samo, da se bo kdo zganil v tej državi in začel to preiskovati tako kot je treba, ne tako kot se to preiskuje na vaši preiskovalni komisiji. Ko rečem vaši, mislim na preiskovalni komisiji, ki jo vodi predsednica iz vaše stranke.</p>
               <p>Izvajala se je protizakonita praksa, tudi to je povedalo Ustavno sodišče. Pa nobenemu nič, ne? Protiustavno se je preprečevalo združevanje ljudi, to je protiustaven poseg. Protiustavna ja bila prepoved prehajanja občinskih meja. Protiustavna je bila prepoved gibanja ponoči, policijska ura. Protiustavna je bila prepoved šolanja otrok s posebnimi potrebami, pa še bi lahko naštevali. Vse to je že bilo protiustavno. In ustavno sodišče da vladi možnost, da te protiustavnosti odpravi in pride pred parlament s skropucalom takšnim, da gredo lasje - ne samo pravnikom, tudi tistim, ki v bistvu s pravom nimamo popolnoma nič – pokonci. In kaj se zgodi? Zakon je sprejet. Ta parlament je zakon sprejel. In mene je bilo dejansko sram, ker sem del tega parlamenta. In vse, kar sprejme parlament, tudi če sem proti, sem del tega sistema. Zdaj bi si pa radi, ne vem, nekako oprali roke nad vsem in vse te nezakonite ukrepe, protiustavne ukrepe samo prepisali sem noter. Razložil nam jih je minister za notranje zadeve in vse bo v redu. Ja, ne gre. Ne gre tako. In ne sme iti tako.</p>
               <p>In ko že govorimo o, ne vem, raznih konvencijah in ne vem kaj še vse. Obstajajo različne konvencije, različne človekove pravice. Recimo Helsinška, Ženevska deklaracija, Nüremberški kodeks – vse to so dokumenti, ki naj bi ščitili osnovne človekove pravice pred poseganjem v telo, pred eksperimentiranjem na ljudeh. Saj potem ni čudno, da se pojavi skepsa, vi jim rečete pač teoretiki zarot. Ja, argumentov z druge strani ni bilo, ker verjetno nihče ni čutil potrebe, da bi ljudem razložil ali pa rekel, recimo, še vedno smo v fazi testiranja cepiva. Klinično še ni testirano cepivo, bo šele čez par let, dolgoročnih posledic cepiva še ne poznamo, ampak je ta trenutek to edini korak, da lahko preprečimo četrti val. Cepljenje je edina možnost, da lahko preprečimo četrti val, čeprav tudi cepljeni ljudje obolevajo. Ampak ne, lažje je iti pred kamero in reči, če pa otroci ne bodo cepljeni, ne vem, pa ne bodo smeli v šolo. Ja, glede na ta zakon, če bo jutri potrjen, bo to tudi mogoče. Ampak po tem, ko bo strašen revolt, vam pa tudi ta zakon ne bo pomagal. In vse nas bodo ven odnesli – upravičeno, ker smo premalo naredili, da bi zavrnili ta zakon.</p>
               <p>Jaz bom jutri absolutno proti, tako kot sem bil že zadnjič. In če bo slučajno, ne vem po kakšni slučajni možnosti, zakon jutri potrjen, smo že napovedali: v LMŠ bomo vsa orodja, demokratična in pravna, uporabili za to, da ta zakon zrušimo. In verjamem, da ne bomo v tej zgodbi sami.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Ste zaključili? Samo v odgovor, ker to pa sem dolžna povedati. <stage>/ oglašanje iz dvorane/</stage> Majčkeno lepše se obnašajte no. Repliko imam in jo bom tudi podala.</p>
               <p>Ne bom si dovolila, da bo nekdo v mojem imenu govoril, da je bila medicina zlorabljena. Medicina ni bila zlorabljena, se je pa z ukrepi pomagalo, da je ta medicina zdržala. In žalostno je, da danes nekateri tukaj razlagajo o tem, kako pravilno je, da ta Državni zbor odnese ulica. Jaz mislim, da je to največja napaka in da smo se borili za sistem <gap n="..."/>
               </p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Postopkovno.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Ravno zato, da bomo menjali oblast na volitvah. Mene tudi ne moti, da so ljudje pred Državnim zborom, moti pa me, če so pri tem nasilni. In bom vedno proti nasilju in za pogovor. Nekateri pač v nasilju vidijo rešitve.</p>
               <p>Postopkovno vam pa ne dam, ker ni bil postopkovni nikjer kršen. <stage>/ smeh v dvorani/</stage> Ne, vam ne dam. <stage>/ oglašanje iz dvorane/</stage>
               </p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Postopkovno.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Želiš, Mojca, besedo? Izvoli.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Prosim, ja. Torej <gap n="..."/>
               </p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Potem se pa še enkrat prijavljam na razpravo.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Glejte, mene dretje kot sem ga zdajle bila deležna zadnje pol ure, me pravzaprav niti ne prestraši. Ne prestraši me niti dretje pred parlamentom niti dretje tukaj notri. In tole dretje je zdajle pripovedovalo, da ljudje niso krivi. Ne, res niso krivi. Vzgled je tukajle notri. Tole dretje in metanje mask ob tla lani z leve strani. Pa kolesarjenje med epidemijo. Pa dretje med proslavo. To je vse tisto, kar pravzaprav izvira iz tukaj notri. Tule notri se je začelo. <stage>/ oglašanje iz dvorane/</stage>
               </p>
               <p>Če dovolite, bom povedala potem boste pa vi repliko imeli. A lahko, prosim, povem do konca?</p>
               <p>Tu notri se je začelo grdo vedenje. Tu notri je bilo tudi danes grdo vedenje z očitanjem o nekih črnih gradnjah, o diplomah, neobstoječih diplomah, o tem, da se je kolega poslanca z imenom in priimkom imenovalo Oda radosti. O tem, da smo poslušali tukaj ne slovenščino, ampak srbizme, o tem, da se je tukaj norčevalo, poniževalo, žalilo kolege in tako dalje. In potem se ni treba prav nič čuditi, da je potem stanje zunaj takšno kot je.</p>
               <p>In drži, da so bili, torej so bili ukrepi v naši državi podobni kot ukrepi po celi Evropi. Policijska ura je trajala v Italiji do nedavnega, pri nas je bila, že konec aprila jo je bilo že konec.</p>
               <p>Šolstvo - smo poslušali laži dan na dan tule o tem, kako smo imeli najdlje zaprte šole, potem smo jim morali pokazati zemljevid, Unescov zemljevid, kjer je bilo natančno napisano in narisano, koliko časa so bile katere šole zaprte. Nismo imeli najdlje zaprtih šol, pa tudi ne najkrajše zaprtih šol, ampak nekje na sredini. Nemčija je imela manj zaprte šole, ampak so pa pošiljali vsakič otroke v karanteno in cele oddelke v karanteno. In če imate vi tri četrt otrok v karanteni in zraven razglasite, da imate odprte šole, imate pač odprte šole. Strokovna skupina, ki jo je vodila gospa Bojana Beović, je bila sestavljena pluralno, tudi z epidemiologov iz NIJZ. Ne more en epidemiolog iz NIJZ danes govoriti o vsem, ne more. Ljudje niso pravzaprav krivi, ljudje so samo živčni. Živčni so pa zaradi tega, ker seveda ta živčnost prihaja prav iz tega parlamenta. Pravijo: protiustavno je bilo vse po zakonu iz leta 1995. Kaj pa je delal gospod Marijan Šarec decembra, ko je izvedel, da gre za epidemijo? Lahko bi bil že takrat popravil ta zakon. Ne, ampak je zaprl šole prav po tem zakonu. Torej protiustavno je zaprl šole. Torej predsednik LMŠ-ja je zaprl šole v petek, v petek so bile zaprte šole, in šele potem je nastopila vlada Janeza Janše. Torej je bilo tudi to protiustavno. In danes pljuvajo po tem zakonu. Pač, bil je takšen zakon kot je bil. Torej ta zakon bi morali spremeniti že zdavnaj, že zdavnaj zdavnaj, ne pa zdaj kriviti tega, da bi bilo treba to zdajle narediti. In zdaj je Ustavno sodišče naložilo, da je potrebno v treh mesecih zakon spremeniti, vlada je naredila tisto, kar je mogla optimalno, in nam pripravila zakon kot ga imamo tukaj pred sabo. Da je bil veto na zakon – ni bil ne prvi veto, ne zadnji veto. Tule v tem Državnem zboru, v tem Državnem svetu pravzaprav, je bilo že nešteto vetov, in nešteto vetov je tudi Državni zbor zavrnil, kakšen je pa tudi uspel.</p>
               <p>Strokovna skupina, ki jo je vodila gospa Bojana Beović, je bila sestavljena pluralno, tudi z epidemiologov iz NIJZ. Ne more en epidemiolog iz NIJZ danes govoriti o vsem, ne more. Ljudje niso pravzaprav krivi, ljudje so samo živčni. Živčni so pa zaradi tega, ker seveda ta živčnost prihaja prav iz tega parlamenta. Pravijo: protiustavno je bilo vse po zakonu iz leta 1995. Kaj pa je delal gospod Marijan Šarec decembra, ko je izvedel, da gre za epidemijo? Lahko bi bil že takrat popravil ta zakon. Ne, ampak je zaprl šole prav po tem zakonu. Torej protiustavno je zaprl šole. Torej predsednik LMŠ-ja je zaprl šole v petek, v petek so bile zaprte šole, in šele potem je nastopila vlada Janeza Janše. Torej je bilo tudi to protiustavno. In danes pljuvajo po tem zakonu. Pač, bil je takšen zakon kot je bil. Torej ta zakon bi morali spremeniti že zdavnaj, že zdavnaj zdavnaj, ne pa zdaj kriviti tega, da bi bilo treba to zdajle narediti. In zdaj je Ustavno sodišče naložilo, da je potrebno v treh mesecih zakon spremeniti, vlada je naredila tisto, kar je mogla optimalno, in nam pripravila zakon kot ga imamo tukaj pred sabo. Da je bil veto na zakon – ni bil ne prvi veto, ne zadnji veto. Tule v tem Državnem zboru, v tem Državnem svetu pravzaprav, je bilo že nešteto vetov, in nešteto vetov je tudi Državni zbor zavrnil, kakšen je pa tudi uspel.</p>
               <p>Ni res, da je cepljenje, da bo cepljenje proti covidu obvezno. Sam predsednik vlade je povedal, da to ni pričakovati, da bi bilo cepljenje obvezno. Je pa slabo, da je 39 % medicinski sester na onkološkem inštitutu zgolj cepljeni. Kaj to pomeni za bodoče ob razmahu epidemije, si pa lahko vsi samo predstavljamo. Danes imamo vsi skupaj na mailih, ne vem, sto in dvesto in tristo mailov o tem, da naj cepljenje ne bo obveznosti. Vsi ti ljudje, anticepilci, so bili že dvakrat v parlamentu s svojimi zakoni, da sploh nikakršno cepljenje nebi bilo obvezno. V bistvu so to ti ljudje, ki pozivajo, da sploh nobenega cepljenja naj nebi bilo, ne samo tega proti covidu. In kaj naredimo s tistimi dvesto, tristo maili? Nekaterim odgovorimo, potem pa vidimo, da gre pravzaprav za spam, da se ponavlja eno in isto pismo, in to je čisto nadlegovanje. Če stroka pač pravi, da je cepljenje primerno, potem je treba stroki zaupati. Če ne, potem pa tudi ni treba, ko se ponesrečite ali pa ko zbolite, sploh hoditi k zdravniku, ker mu ne zaupate. In to, kar smo danes poslušali, med drugim, kako neki nestrokovni skupini, ki so bili v strokovni skupini, to je bila tudi žalitev, na katero ste pravilno odreagirali, predsednica. Jaz mislim, lahko vse delate. Lažete, obsojate, svoje grehe zvalite na druge, ampak glejte, mislim, da to ni prav. Temu se bomo pač uprli in tega nam ne boste navalili na glavo. Gre pravzaprav za to, da je pač potrebno zakon zdaj sprejet, ker je to Ustavno sodišče tako naložilo, in to v zelo, zelo kratkem času.</p>
               <p>Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Bom <gap n="..."/> Jani, ne bomo še končali. Začenjamo z replikami. Najprej je bil dr. Trček, potem je bila Tina Heferle, potem je bil <gap n="..."/>
               </p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>K razpravi.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>No, tako. Potem pa kar izvolite, dr. Trček.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, hvala.</p>
               <p>Prvič, spoštovana kolegica, čeprav sem rojen v šoli, nismo v šoli.Ker tam je prej vmes skakal v besedo kolega Jani.</p>
               <p>Drugo. Strinjam se z vami, ja, da slabo prihaja iz tega parlamenta in ljudi dela živčne. Zdaj, ko ste omenili dretje. Še preden je bil potrjen naš mandat 1. avgusta 2014, na poti v parlament, takrat kot član Združene levice, so se simpatizerji in člani vaše stranke drli za mano, da sem cigan, naj grem v Beograd, naj grem v Kumrovac, da mi je mama kurba in tako naprej. To so citati.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>To so laži.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>To so citati, je tudi medijsko preverljivo. Potem so mi pošiljali neke ljubezenske izjave tipa <gap n="..."/> Nebi te citate nadaljeval, čeprav verjetno otroci gredo zdaj že proti posteljam. In kot sem že večkrat rekel, 99 % slabega, kar sem se naučil v tem Državnem zboru, sem se naučil od SDS-a. To so neka dejstva. Zdaj, pri SDS-u ste pa neki anticepilci. Cepljeni ste proti avtorefleksiji. To je nek veliki vaš problem.</p>
               <p>Potem ste rekli, vlada je naredila, kar je mogla. Katerakoli vlada bi morala narediti, kar bi morala, kar je ustavec napisal. In o tem se mi danes pogovarjamo. Vi ste pa, evo, pa bom še en kroatizem, debelo zalutali v vaši razpravi.</p>
               <p>Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Tina Heferle ima repliko. Izvolite.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala lepa. Jaz sem v svoji razpravi govorila predvsem o pomenu človekovih pravic in o pomenu veta, ki je bil izglasovan na ta zakon. In me zelo žalosti, da se je gospa Škrinjar tako čustveno ali evforično odzvala. In očitno me ni razumela, ko je izjavila stavek, citiram, »nekateri so celo kolesarili med epidemijo«. Gospa kolegica Škrinjar, ravno ta stavek je dokaz temu, na kar sem jaz v svoji razpravi opozarjala. Človekove pravice, pa četudi gre za kolesarjenje med epidemijo, se ne smejo, ne morejo omejevati kar tako, ker se nekomu tako zahoče. Omejevanje človekovih pravic, katerihkoli, je zgolj in samo, če je to zares nujno potrebno, če izpolnjuje pogoj sorazmernosti in če ni na voljo kakršenkoli drugačen način, ki bi preprečil tisto, kar se z omejevanjem neke človekove pravice zasleduje.</p>
               <p>Jaz sem v svoji razpravi govorila predvsem o pomenu človekovih pravic in o pomenu veta, ki je bil izglasovan na ta zakon. In me zelo žalosti, da se je gospa Škrinjar tako čustveno ali evforično odzvala. In očitno me ni razumela, ko je izjavila stavek, citiram, »nekateri so celo kolesarili med epidemijo«. Gospa kolegica Škrinjar, ravno ta stavek je dokaz temu, na kar sem jaz v svoji razpravi opozarjala. Človekove pravice, pa četudi gre za kolesarjenje med epidemijo, se ne smejo, ne morejo omejevati kar tako, ker se nekomu tako zahoče. Omejevanje človekovih pravic, katerihkoli, je zgolj in samo, če je to zares nujno potrebno, če izpolnjuje pogoj sorazmernosti in če ni na voljo kakršenkoli drugačen način, ki bi preprečil tisto, kar se z omejevanjem neke človekove pravice zasleduje.</p>
               <p>In še glede tega, tudi to sem omenila, da smo dobivali na stotine mailov naših državljank in državljanov. Vi ste rekli, ljudje so samo živčni in da so ti maili v bistvu nadlegovanje. Niste me razumeli, ko sem razlagala, da tukaj sedimo zaradi njih, zaradi ljudi. In ta zakon oziroma novelo ZNB-ja sprejemamo zaradi ljudi. In morali bi jih upoštevati, če se v takšni meri odzovejo na nekaj, kar predlaga vlada.</p>
               <p>In še zadnji stavek. Ko sem govorila o človekovih pravicah in o tem, da ima vsak pravico do ustavno zagotovljenih možnosti, ki jih ima, med drugim tudi do svobodne izbire do tega ali se bo nekdo cepil ali ne in skrajno nekorektno in neprimerno je zdaj obtoževati ali pa obsojati, da določen procent medicinskih sester pa ni cepljen. Tudi, spoštovana kolegica Škrinjar, tudi, celo tudi medicinske sestre imajo pravico do svobodne izbire ali se bodo cepile ali ne.</p>
               <p>Tako, da dajmo biti realni. In to, ta razprava kolegice Škrinjar, je odraz tega, h čemu stremi ta vlada s tem zakonom, s to novelo – k temu, da se pretirano omejuje ljudi. Kar je pa nedopustno.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Prijavil se je ponovno kolega Pavšič, potem pa še kolega Židan.</p>
               <p>Izvolite.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala. Saj to bi lahko prej v dveh, treh minutah rešili, bo pa zdaj pač malo daljše, ker imam pravico do razprave.</p>
               <p>Ja, medicina je bila zlorabljena, ampak ne v tem kontekstu kot ste ga vi omenili. Medicina je bila zlorabljena, ker v imenu medicine in v imenu medicinskih ukrepov se je sprejemalo ukrepe, ki niso imeli z epidemijo prav popolnoma nič. Zato je bila medicina zlorabljena. Vi pa zdaj to, če hočete, razumite, če ne pa ne. V imenu medicine se je posegalo v človekove pravice, tudi neupravičeno, kar je konec koncev potrdilo tudi ustavno sodišče.</p>
               <p>Ko pa gremo že k zakonski podlagi, ja, vsi so krivi od Drnovška naprej. Če že gledamo, zakaj naša vlada tega ni popravila v prejšnjem mandatu, ne vem, zakaj ni Janševa vlada tega popravila v mandatu 2004/2008, pa potem 2012/2013. Je imela krepkih 6 let na razpolago, da bi to zadevo popravila.</p>
               <p>Pa še nekaj, kar nenehno pozabljamo. V prvem interventnem paketu zakonov, t.i. PKP-1, je ta vlada preko tega parlamenta posegla točno v ta člen, ki ga zdaj Ustavno sodišče najbolj izpostavlja. Tako, da jaz dvomim, da je šlo tukaj za slučajnost.</p>
               <p>In nehajte, prosim, govoriti o tem, kako je bila stroka v strokovni skupini. Od treh epidemiologov, ki smo jih imeli zaslišanih na preiskovalni komisiji, sta bila dva v tej skupini. Ena je izstopila takoj po enemu mesecu, ker je videla, kam pes taco moli, eden je pa izstopil celo dvakrat - zato, ker se je, ja, tako stroko poslušalo, stroki se je dalo veljavo. Epidemiolog, torej tisti, ki najbolj ve, kako se upravlja javno zdravje, da se to ne zdravi enega bolnika, za to so kliniki, ampak da se zdravi družbo, je dvakrat</p>
               <p> izstopil iz skupine zaradi strokovnih argumentov, ker ga nihče ni hotel poslušati. Za to gre. 39 % samo cepljenih medicinski sester, jaz sem slišal, da v nekaterih zavodih celo samo 20 %. Pa vas bom vprašal, kdo je postavljal strategijo cepljenja. Kdo je nabavljal cepiva? Zdaj so pa medicinske sestre na koncu krive, ker se nočejo cepiti? Pa dajte se malo poslušati sami sebe. Kdo je sestavljal v tej državi strategijo cepljenja? <stage>/ oglašanje iz dvorane/</stage>
               </p>
               <p>Seveda ima veze. Veze ima, kdo jo postavi, kdo jo promovira, kako se o njej govori, kakšni so argumenti za, kako se obnaša do ljudi. To se ve. Ampak če ti ljudi nenehno ponižuješ, na, na, na, na, uživajte, dokler lahko in gremo mi na Krk, pa bo potem, ko pridemo s Krka nazaj, točno tisti, ki postavlja to strategijo rečejo, ja, moram iti pa še bazen spucat. Ja, pa a mislite, da so ljudje slepi ali kaj? Saj dejansko to tam, če nebi bilo toliko presežnih smrti, bi bila to komedija. Pa ni komedija, je tragedija. Ker pač nočete slišati nekaterih zadev. Ker vi imate vedno vse prav, vsi ostali pa so, pa ni važno ali je to epidemiolog s 40-letnimi izkušnjami ali je to epidemiolog, ki ima 20 let izkušenj, ali pa nekdo, ki je šele prišel s fakultete. Saj je vseeno, kdorkoli vam kaj reče, vi imate prav, oni pa imajo narobe. Številke na koncu pa kažejo proti vam samim. Da je tako malo ljudi se odločilo za cepljenje, je kriva strategija, strategijo je pa delala vlada. Ker takrat, ko je bil čas, pač cepiv ni bilo. Zakaj jih ni bilo? Zato, ker jih nekdo ni naročil. Zakaj jih ni naročil? Saj vam lahko povem, pa vam odgovor ne bo všeč. Zato, ker se je špekuliralo glede cen. Tako, da zdaj tole podrejanje neki masovni psihozi in spet žaljenje ljudi, ki dvomijo v vaše sposobnosti, to je bilo zdaj v navednicah, to je samo še potrjevanje, vedno znova potrjevanje tega poniževanja do vseh drugače mislečih. Ali pa tistih, ki dvomijo.</p>
               <p>Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Izvolite. Replika, ja.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Glejte, zaradi mene lahko sedimo tule tudi do jutra, ampak bo pač potrebno povedati resnico.</p>
               <p>Ne vem, o čem ste to razumeli v moji razpravi, ampak ne vem, kaj ima Krk in cepljenje skupnega. Ne vem, kaj ima strategija cepljenja s tem ali se danes hočejo ljudje cepiti ali ne. Vem pa, da ima najbrž nekaj skupnega s tem, kar danes delajo pred parlamentom anti-cepilci in pošiljajo pisma. In ne vem, o kakšni špekulaciji glede cen govorite. Imamo dve preiskovalni komisiji in nobena še ni končala z delom, vi pa kar vnaprej obtožujete. In če koga res zanima, kako je izgledalo na preiskovalni komisiji, naj si pogleda posnetek in naj si ustvari mnenje o človeku, ki je dvakrat izstopil, vstopil in vstopil kot v avtobus, glede na eno, torej v strokovno skupino. In če hočete res pojasnjevati, kaj je bilo takrat, potem ni fer, ker je potrebno pogledati posnetek. In ko pogledate posnetke, ne vidite, zakaj je ena epidemiologinja sploh izstopila. In govorili ste o kriminalu, poprej ste govorili o nekem kriminalu, pa nikjer nobenega kriminala niste dokazali. Govorite o žaljenju, žalite pa sami ves čas in podtikate to drugim.</p>
               <p>Hvala</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Kot zadnji je želel besedo mag. Židan.</p>
               <p>Izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospa predsednica.</p>
               <p>V resnici se bom sedaj ugriznil v jezik stokrat, da ne bom povedal vsega, kar mislim. Zato ker smo lahko tukaj tudi do jutra, saj kondicijo imamo. In vi ste, kar ste, ravnali racionalno, pridobili tudi dovoljenje, da lahko delamo do zjutraj, ko se začne naslednja seja. Ob devetih bodo že nekatere stvari že tukaj, tako da vsi smo to pripravljeni. Za to smo, mimogrede, tudi plačani kot politiki.</p>
               <p>Ampak danes sem jaz razumel, da iščemo nek izhod. Saj v resnici, ali glasno priznamo ali ne, vladni Zakon o nalezljivih boleznih je zmazek, ki mora čim prej izginiti iz luči tega sveta. Tudi zato, da se lahko pripravi nekaj užitnega, kar bo v skladu s tem, o čemer je pisalo v odločbi Ustavno sodišče. Mi lahko danes govorimo, in to bom povedal samo enkrat, ker je povezano s tem zakonom, ko smo ga sprejemali, tisti, ki je notri v ta zakon napisal, da bo vprašal za mnenje medicinsko in epidemiološko stroko, da je čisto podobno kot so pred sto leti pisali v Ameriki, v to stavbo pa lahko vstopijo ljudje in črnci. A vi tega ne razumete? Zaradi zaničevanja, segregacije in ne vem, kateri pridevnik naj še uporabim, epidemiologov, ki jih nimamo mnogo, ste vse skupaj zavozili. Imeli ste točno dva tedna enega vrhunskega epidemiologa, ki je evropsko znan in je upoštevan, prof. dr. Eržen. Pa ste ugotovili, da potrebujete kimavce.</p>
               <p>In tudi to je razlog, da so ljudje tukaj pred državnim zborom. Ni bil potreben velik pogum, da ko so me en dan prosili ali si vzamem 5 minut, da z njimi spijem kavo, sem si ga vzel. A veste, zakaj? Kot prvo sem povedal, da če od mene pričakujejo, da bodo doživeli razumevanje, ker so pristaši proticepilnega gibanja, ga ne bodo. Jaz povsod povem, da je cepljenje v mojih očeh potrebno, da je najpomembnejši, verjetno, ukrep moderne medicine. Vendar imajo pravico do svojega stališča. Z njimi sem se usedel tisti dan, v ponedeljek, dvakrat, prvič tukaj pred Državnim zborom in potem še ko sem bil povabljen v Odmeve. Iz neznanega razloga ni bilo člana koalicije, bil sem povabljen kot opozicijski poslanec, Odmevi pa niso dobili tudi na drugo stran članico ali člana koalicije, da bi se lahko med seboj argumentirano pogovarjali. Ampak pred javno televizijo, mislim, da so že dva meseca tudi ljudje, ki pač ne verjamejo, da obstaja bolezen in ne verjamejo v vakcinacije. Pa sem se usedel še z njimi, da sem povedal, jaz pa verjamem, da obstaja epidemija, in zelo nevarna. Povzroča človeška življenja in zelo veliko stvari, ki si jih ne želimo ne v Sloveniji ne širše, vendar sem želel izvedeti v bistvu, kaj razmišljajo – ob tem, da imajo pravico do svojega mnenja. In tisto, kar pa res tudi zamerim, je pa naslednje, in o tem preko poslanskih vprašanj, preko tudi pobud na tem odboru ves čas razlagam pristojnim najvišjim funkcionarjem na vladi, če slučajno si vzamejo čas, da nas pridejo pogledati, da v bistvu tudi s temi ljudmi, ki imajo drugačno stališče, je potrebno voditi javno debato. In meni je zelo visoka predstavnica vlade, ko sem jo to skušal prepričati, rekli, ja, ne bom – zato, ker oni imajo tako in tako svoje prepričane in jim tega prepričanja ne morem spremeniti. Ampak je odgovor neverjetno napačen. Res imajo svoje prepričanje, ampak imajo pravico biti slišani. In tisto, kar pa ste zgrešili, da bolj ne morete, opazuje tiha večina. Tiha večina opazuje. In če ne dobijo pravih odgovorov v tej fazi diskusije, bo se ta tiha večina začela nagibati na stran anticepilcev. In tam smo sedaj. In tega nismo krivi poslanke in poslanci opozicije, naš domet je zelo omejen, pa še mi pozivamo k cepljenju. Lahko skupaj podpišemo milijon izjav, ampak nobena od teh izjav – mi smo politiki – ne bo delovala. Vi morate sprejeti dialog s temi, ki imajo drugačno razmišljanje. Na ta način boste lahko počasi ponovno začeli prepričevati tiho večino. Spoštovane poslanke in poslanci, moram pa tudi odreagirati na kolesarjenje. Pa vam povem, zakaj moram odreagirati. Od sredine lanskega leta je povsem znano, tudi Svetovna zdravstvena organizacija, pa na tem odboru smo to imeli, zelo jasno govori od takrat naprej, da bojte se zaprtih prostorov in, prosim, pojdite ven. Na tem odboru sem že govoril, da nemška študija iz decembra, pa Irska iz letos govorita približno enako. Na 7 tisoč okužb, to so ugotovili Nemci, pa so narod, ki vsaj šteti zna, je samo ena v zunanjih prostorih, vse ostalo je v zaprtih prostorih. Zakaj vam pa to govorim? Prosim, pišem, dajte, prosim lepo, v te vaše specialne skupine vključiti ljudi, ki se spoznajo na gibanje zraka. Osnova preventive, poleg cepljenja, v prihodnje bo obvladovanje gibanja zraka v zaprtih prostorih. Dajte vključiti inženirje. Ne, ne pa ne. Naše skupine so preširoke, se tako in tako več ne morejo nič dogovoriti, ne, pa ne, pa ne. Poglejte, gospa poslanka, prosim lepo, zadnji odgovor vašega ministra, kaj je napisal. In potem se čudite, zakaj je zaupanje ljudi, ki je pa največje, najpomembnejše za to, da epidemijo obvladamo, takšno, da ga v resnici ni.</p>
               <p>Spoštovane poslanke in poslanci, moram pa tudi odreagirati na kolesarjenje. Pa vam povem, zakaj moram odreagirati. Od sredine lanskega leta je povsem znano, tudi Svetovna zdravstvena organizacija, pa na tem odboru smo to imeli, zelo jasno govori od takrat naprej, da bojte se zaprtih prostorov in, prosim, pojdite ven. Na tem odboru sem že govoril, da nemška študija iz decembra, pa Irska iz letos govorita približno enako. Na 7 tisoč okužb, to so ugotovili Nemci, pa so narod, ki vsaj šteti zna, je samo ena v zunanjih prostorih, vse ostalo je v zaprtih prostorih. Zakaj vam pa to govorim? Prosim, pišem, dajte, prosim lepo, v te vaše specialne skupine vključiti ljudi, ki se spoznajo na gibanje zraka. Osnova preventive, poleg cepljenja, v prihodnje bo obvladovanje gibanja zraka v zaprtih prostorih. Dajte vključiti inženirje. Ne, ne pa ne. Naše skupine so preširoke, se tako in tako več ne morejo nič dogovoriti, ne, pa ne, pa ne. Poglejte, gospa poslanka, prosim lepo, zadnji odgovor vašega ministra, kaj je napisal. In potem se čudite, zakaj je zaupanje ljudi, ki je pa največje, najpomembnejše za to, da epidemijo obvladamo, takšno, da ga v resnici ni.</p>
               <p>In če res želimo narediti pomemben, hiter in učinkovit ukrep in korak, da obvladamo epidemijo, prosim lepo, takoj zavrnimo ta neuspešen zakon in pripravite takšnega, ki je v skladu z usmeritvijo Ustavnega sodišča. Še pomembneje pa bi bilo, da takoj odstopite in date možnost, da pride skupina ljudi, ki bo v očeh ljudi bolj verodostojna.</p>
               <p>Hvala.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>To je bila zdaj zadnja razprava.</p>
               <p>Jaz se bom samo na zaključek, saj je bilo že velikokrat rečeno, da vas ni nihče rušil, sami ste odšli. Tako, da zdaj pač pustite tisti, ki so, da delajo.</p>
               <p>Ker je bila zadnja razprava, si bom dovolila samo za zaključek povedati <gap n="..."/>
               </p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>
                  <stage>/ nerazumljivo/</stage> Prosim za možnost za repliko na repliko.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Jaz sem vam dala repliko.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Prosim za možnost za repliko na repliko. To možnost imate, da mi jo date.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Izvolite.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ampak vi delate napako, predsedujoča. Če hočete razpravljati, razpravljajte. Ne pa, da napol replicirate.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Jaz sem replicirala.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Prvič, jaz nisem čisto nikamor odšel. Še vedno sem tukaj v Državnem zboru, kakor sem bil tudi pred dvema ali tremi leti.</p>
               <p>Kot drugo pa, če mislite, da je argument, ker je bivši predsednik pač odšel, zadosten, da upraviči nesposobnost te vlade, se pa motite.</p>
               <p>Hvala.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Postopkovno.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Ni bilo nič v postopku narobe, tako da ne bomo. Bomo zaključili zdaj. <stage>/ govor v dvorani/</stage>
               </p>
               <p>Jaz bi samo se vam zahvalila vsem za razpravo. Preden glasujemo, bi pa samo želela podati eno informacijo, ker se mi zdi pomembna. Danes sem se kot članica oziroma predsednica Odbora za zdravstvo udeležila tudi pogovora s predsednikom Državnega zbora, in sicer s predstavnikom, regionalnim direktorjem Svetovne zdravstvene organizacije, ki je na obisku v Sloveniji. In med drugim smo se pogovarjali tudi o covidu-19 kot seveda najbolj pomembni temi. <stage>/ oglašanje iz dvorane/</stage>
               </p>
               <p>Ja, to je pod razno. Saj sem povedala, da bom pač zdaj izkoristila. Bomo glasovali.</p>
               <p>Skratka, in se mi zdi pomembno, ker je to tudi del tega, te diskusije danes. In smo se pogovarjali predvsem o tem, kako pomembno je cepljenje, kaj lahko naredimo. Tako, da absolutno ta trenutek izkoriščam za to, da še enkrat pozovemo ljudi, da se cepijo. Je pa dejansko tudi sam povedal. Ne bo dovolj cepljenje, pomembni bodo tudi drugih zaščitni ukrepi kot so maske, distanca in tako naprej. Skratka jaz upam, da bomo v Evropi vsi premagali skupaj ta virus tudi z večjo precepljenostjo.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Postopkovno. Če ste končali.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Izvolite postopkovno.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala lepa.</p>
               <p>Dva postopkovna predloga imam, gospa predsednica.</p>
               <p>Najprej, da nemudoma daste besedo kolegu Bandelliju, ki je že pred vašo uverturo zahteval besedo za postopkovni predlog. In obe veva, da po poslovniku morate dati vsakemu poslancu, ko zahteva besedo za postopkovni predlog, besedo takoj.</p>
               <p>Drugi postopkovni predlog pa je, da ne zlorabljate te nujne seje Odbora za zdravstvo, ker na dnevnem redu ni točke razno. In kljub temu, da je morda vaš namen bil zelo dobronameren ali kakorkoli, ta vaša uvertura in ne vem kaj je to sploh bilo, ne spada na to sejo odbora in v bistvu zlorabljate svoj položaj kot predsednica tega odbora. Tako, da prosim, da se v prihodnje vzdržite takih ravnanj.</p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Hvala lepa.</p>
               <p>Z veseljem sem to izkoristila, in če je bila to zloraba, potem zagotovo je zelo pomembna, kajti cepljenje je tisto, kar nas bo zaščitilo in je prav, da veste, kaj mislijo tudi in kaj delajo v pomembni svetovni organizaciji kot je zdravstvena organizacija.</p>
               <p>Gospod Bandelli, vi ste še želeli postopkovni?</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Ker, ker mi ga niste dali prej, tudi zdaj ga ne rabim. Držite si ga. <stage>/ smeh v dvorani/</stage>
               </p>
            </sp>
            <sp who="BahŽibertAnja">
               <speaker>PREDSEDNICA ANJA BAH ŽIBERT:</speaker>
               <p>Zelo resno. Hvala lepa. Ja, krasno. Skratka zdaj pač zaključujemo, in sicer dajem na glasovanje naslednji predlog mnenja:</p>
               <p>Skratka zdaj pač zaključujemo, in sicer dajem na glasovanje naslednji predlog mnenja:</p>
               <p>Zakon o spremembah in dopolnitvah Zakona o nalezljivih boleznih je ustrezen.</p>
               <p>O tem bomo sedaj glasovali. <stage>/ govor v dvorani/</stage>
               </p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(8 članov.)</stage>
               </p>
               <p>Ugotavljam, da je mnenje sprejeto.</p>
               <p>Poročevalec odbora bom jaz.</p>
               <p>S tem zaključujem to točko dnevnega reda in nujno sejo odbora in vam želim prijeten večer.</p>
               <stage type="time">Seja se je končala 14. julija 2021 ob 22.23.</stage>
            </sp>
         </div>
      </body>
   </text>
</TEI>
