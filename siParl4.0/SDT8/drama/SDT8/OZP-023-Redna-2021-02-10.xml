<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZP-023-Redna-2021-02-10">
   <teiHeader>
      <fileDesc>
         <titleStmt>
            <title>Odbor za pravosodje</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZP-023-Redna-2021-02-10.OZP" n="023">
               <name>Redna</name>
               <date when="2021-02-10"/>
            </setting>
         </settingDesc>
         <particDesc>
            <listOrg>
               <org xml:id="OZP-023-Redna-2021-02-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZP-023-Redna-2021-02-10.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA PRAVOSODJE</stage>
            <stage type="session">23. seja</stage>
            <stage type="date">(10. februar 2021)</stage>
            <stage type="chairman">Sejo je vodil Blaž Pavlin, predsednik Odbora za pravosodje.</stage>
            <stage type="time">Seja se je začela ob 9.02.</stage>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Vse članice in člane Odbora, vse vabljene ter ostale prisotne lepo pozdravljam.</p>
               <p>Pričenjam 23. sejo Odbora za pravosodje. Ob začetku seje vas naprošam, da tekom celotne seje vzdržujete in spoštujete predpisano medsebojno razdaljo ter nosite zaščitno masko. Prav tako članice in člane Odbora prosim, da preverite ali imate s seboj prenosne identifikacijske kartice za glasovanje. Opravičenih danes na seji ni. Na seji pa kot nadomestni poslanec s pooblastilom sodeluje Leon Merjasec, ki nadomešča poslanko Evo Irgl iz Poslanske skupine SDS. Ker k dnevnemu redu seje ni bilo predlogov za razširitev oziroma za umik katere od predlaganih točk je določen dnevni red seje kot je bil predlagan s sklicem.</p>
               <p>Prehajam na 1. točko dnevnega reda – to je obravnavo Zahteve Višjega sodišča v Ljubljani za oceno ustavnosti devetega odstavka v zvezi s 1. točko drugega odstavka 112. člena Zakona o finančnem poslovanju, postopkih zaradi insolventnosti in prisilnem prenehanju, ki jo bomo obravnavali na podlagi drugega odstavka 265. člena Poslovnika Državnega zbora. Na voljo imamo naslednje gradivo, zahtevo z dne 22. 10. 2020, mnenje Zakonodajno-pravne službe z dne 27. 1. 2021 in mnenje Vlade z dne 26. 11. 2020. K tej točki dnevnega reda so bili vabljeni Zakonodajno-pravna služba in Ministrstvo za pravosodje. Želi besedo predstavnica Zakonodajno-pravne službe? Želi. Besedo dajem gospe Katarini Kralj.</p>
            </sp>
            <sp who="KraljKatarina">
               <speaker>KATARINA KRALJ:</speaker>
               <p>Hvala za besedo. Zakonodajno-pravna služba je odgovor Državnega zbora kot nasprotnega udeleženca o sporu na zahtevo Višjega sodišča v Ljubljani za oceno ustavnosti devetega odstavka v zvezi s 1. točko drugega odstavka 112. člena Zakona o finančnem poslovanju, postopkih zaradi insolventnosti in prisilnem prenehanju. Ta določba ureja začasno ustavitev imenovanja za upravitelja v novih zadevah in posledični razrešitvi upraviteljev v zadevah, ki so v teku, če je zoper njega uveden kazenski postopek, zaradi suma storitve kaznivega dejanja iz tretjega odstavka 108. člena zakona. Vlagatelj, sodišče zatrjuje neskladje s številnimi členi Ustave, predvsem z načelom enakosti, pravico do sodnega varstva, pravico do pravnega sredstva in z vidika domneve nedolžnosti. V odgovoru najprej na kratko povzemamo navedbe Vlade iz predloga zakona, s katerimi je Vlada utemeljila namen in pomen izpodbijanja določbe ter stališče, da je izpodbijana določba primerna in potrebna glede na položaj, pristojnosti in zakonske obveznosti upravitelja. Nadalje na kratko povzemamo mnenje Zakonodajno-pravne službe, ki je k izpodbijani določbi podala določene ustavnopravne pomisleke. Državni zbor se je torej že v zakonodajnem postopku soočil z morebitnimi neskladji izpodbijane določbe iz Ustave in jih pretehtal ter na podlagi razlogov, ki jih je utemeljila Vlada, predvsem pa zato, ker gre za ukrep začasne narave, gre za začasen suspenz upravitelja pri opravljanju svoje funkcije, zaradi suma storitve kaznivega dejanja v ceni, da je izpodbijana ureditev ustavno skladna. Zato Državni zbor meni, da je zahteva za presojo ustavnosti izpodbijane določbe neutemeljena. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Želi predstavnik Vlade dodatno obrazložiti stališče Vlade? Želi. Besedo dajem državnemu sekretarju Zlatku Rateju. Izvolite.</p>
            </sp>
            <sp who="RatejZlatko">
               <speaker>ZLATKO RATEJ:</speaker>
               <p>Spoštovani gospod predsednik hvala za besedo. Spoštovane poslanke, spoštovani poslanci. Višje sodišče v Ljubljani je vložilo zahtevo za oceno ustavnosti, saj je ocenilo, da ureditev devetega odstavka v zvezi s prvo točko drugega odstavka 112. člena ZFPPIPP je v nasprotju z Ustavo Republike Slovenije. Izpodbijana določba ureja začasno ustavitev imenovanja za upravitelja v novih zadevah. To posledično pomeni razrešitev upravitelja s strani sodišča v vseh postopkih zaradi insolventnosti in likvidacije, v katerih je bil imenovan. Vlada je k zahtevi za oceno ustavnosti citiranega člena sprejela mnenje in ga dne 26. 11. lani posredovala v Državni zbor. Po mnenju Vlade določba 112. člena ni neskladna z ustavnopravnim načelom domneve nedolžnosti, ki ga določa 27. člen Ustave. Omejitev iz 112. člena je ukrep začasne narave. Z ukrepom se do pravnomočne odločitve upravitelju začasno omeji opravljati in izvrševati naloge v postopkih zaradi insolventnosti, zato ne pomeni dokončne odločitve o prenehanju funkcije upravitelja in s tem posledično odvzema dovoljenja. Vlada nadalje meni, da določba 112. člena tudi ni v nasprotju s 15. členom Ustave, ki določa način in neuresničevanja<gap reason="inaudible">
                     <desc>(?)</desc>
                  </gap> in omejevanja človekovih pravic in temeljnih svoboščin. Razlog za takšno stališče je, da ukrep začasen, ki je časovno jasno determiniran. Namreč preneha v primeru, če upravitelj v kazenskem postopku ni spoznan za krivega storitve očitanega kaznivega dejanja. Zato ne pomeni dokončne odločitve o prenehanju funkcije upravitelja in odvzema dovoljenja zgolj že zaradi uvedbe kazenskega postopka. Po mnenju Vlade je cilj, ki ga zasleduje izpodbijana določba sorazmeren, glede na posledice začasnega ukrepa. Ne samo v javnem interesu, ampak je tudi v interesu glavnih strank stečajnega postopka torej upnikov, da se upraviteljem, katerim se očita storitev kaznivega dejanja za čas trajanja kazenskega postopka ne imenuje za upravitelja o novih zadevah. V zadevah, ki pa so v teku pa se jih razreši. Po drugi strani pa se z določbo prekomerno ne posega v položaj upravitelja v smislu, da bi prenehalo njegovo dovoljenje. Za določen čas je le zadržano upravljanje njegovih nalog v postopkih zaradi insolventnosti. Po mnenju Vlade izpodbijanja določba tudi ni v nasprotju z načelom pravice do sodnega varstva, ki ga določa 23. člen Ustave. Prav tako tudi v nasprotju z načelom pravice do pravnega sredstva, ki ga določa 25. člen Ustave. Nadalje Vlade meni, da določba devetega odstavka v zvezi s 1. točko drugega odstavka 112. člena ni v neskladju s 14. členom Ustave, ki določa enakost pred zakonom. Ureditev začasnega prenehanja dodeljevanja novih zadev upravitelju ne pomeni neenakega obravnavanja v primerjavi z ureditvijo začasnega suspenza kot to velja za sodnike, državne tožilce, odvetnike, izvršitelje in notarje. Izpodbijanja določa tudi ni neskladna za 49. in 74. členom Ustave, ki določata svobodo dodela ter svobodno gospodarsko pobudo. Upravitelj namreč svojih storitev ne opravlja na trgu, opravlja z zakonom določene naloge oziroma javna pooblastila v sodnih postopkih, v katerih je imenovan, pri čemer je njegovo plačilo vnaprej določeno s tarifo. Zato je dolžnost in obveznost države, da v primeru nastopa zakonskih razlogov za začasno ustavitev imenovanja v novih zadevah upravitelja začasno ustavi pri opravljanju njegove funkcije. Namen je zaščita vseh udeležencev v sodnih postopkih, v katerih je upravitelj imenovan. Vsi pogoji in razlogi za omejitve zaradi varstva pravic drugih, predvsem zaradi varstva upnikov v stečajnem postopku so v obravnavanem primeru določeni na zakonski ravni. To pa nikakor ne more biti v nasprotju z določbo 74. člena Ustave. Glede na navedeno Vlada meni, da izpodbijana ureditev ni v neskladju z Ustavo. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Prejel sem še eno pooblastilo, in sicer poslanec Gregor Perič na današnji seji Odbora za pravosodje nadomešča mag. Dušana Verbiča. Želi kdo od članic in članov Odbora razpravljati o mnenju Zakonodajno-pravne službe o navedeni zahtevi? Ugotavljam, da ne. S tem zaključujem razpravo in prehajamo na odločanje. Na podlagi 265. člena Poslovnika Državnega zbora dajem na glasovanje naslednje mnenje: Odbor za pravosodje podpira mnenje Zakonodajno-pravne službe o zahtevi Višjega sodišča v Ljubljani za oceno ustavnosti devetega odstavka v zvezi s 1. točko drugega odstavka 112. člena Zakona o finančnem poslovanju, postopkih zaradi insolventnost in prisilnem prenehanju. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Odbor bo pripravil poročilo v katerega bo sprejeto mnenje vključeno in ga poslal Zakonodajno-pravni službi, ki v skladu z 266. členom Poslovnika Državnega zbora pripravi odgovor za Ustavno sodišče. S tem zaključujem to točko dnevnega reda. Prehajamo na <title>2. TOČKO DNEVNEGA REDA – TO JE NA OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O IZVRŠBI IN ZAVAROVANJU,</title> ki ga je Državnemu zboru predložila Vlada in je bil dne 23. 12. 2020 objavljen na spletnih straneh Državnega zbora. Kot gradivo objavljeno na spletnih straneh Državnega zbora imamo na voljo še mnenje Zakonodajno-pravne službe z dne 27. 1. 2021, mnenje Komisije Državnega sveta za državno ureditev z dne 9. 2. 2021, dopis Združenja bank Slovenije z dne 29. 1. 2021 in dopis Zbornice izvršiteljev Slovenije z dne 5. 2. 2021. K tej točki dnevnega reda so bili vabljeni Ministrstvo za pravosodje, Zakonodajno-pravna služba, Državni svet, Sodni svet je svojo prisotnost opravičil, Vrhovno sodišče, Zbornica izvršiteljev Slovenije in Skupnost centrov za socialno delo Slovenije. V poslovniškem roku so amandmaje vložile Poslanke skupine SDS, SMC in NSi. Pričenjam drugo obravnavo predloga zakona, o kateri bomo opravili razpravo in glasovanje o posameznih členih predloga zakona. Odboru predlagam, da se razprava o vseh členih in vloženih amandmajih združi v skladu s prvim odstavkom 128. člena Poslovnika Državnega zbora. Po opravljeni razpravi bomo opravili glasovanje o amandmajih ter nato glasovali o vseh členih skupaj. Ali kdo temu predlogu nasprotuje? Ugotavljam, da ne. Sedaj pa dajem besedo predstavnici predlagatelja zakona ministrici za pravosodje, mag. Lilijani Kozlovič za dodano obrazložitev predloga zakona. Izvolite.</p>
               <p>Prehajamo na <title>2. TOČKO DNEVNEGA REDA – TO JE NA OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O IZVRŠBI IN ZAVAROVANJU,</title> ki ga je Državnemu zboru predložila Vlada in je bil dne 23. 12. 2020 objavljen na spletnih straneh Državnega zbora. Kot gradivo objavljeno na spletnih straneh Državnega zbora imamo na voljo še mnenje Zakonodajno-pravne službe z dne 27. 1. 2021, mnenje Komisije Državnega sveta za državno ureditev z dne 9. 2. 2021, dopis Združenja bank Slovenije z dne 29. 1. 2021 in dopis Zbornice izvršiteljev Slovenije z dne 5. 2. 2021. K tej točki dnevnega reda so bili vabljeni Ministrstvo za pravosodje, Zakonodajno-pravna služba, Državni svet, Sodni svet je svojo prisotnost opravičil, Vrhovno sodišče, Zbornica izvršiteljev Slovenije in Skupnost centrov za socialno delo Slovenije. V poslovniškem roku so amandmaje vložile Poslanke skupine SDS, SMC in NSi. Pričenjam drugo obravnavo predloga zakona, o kateri bomo opravili razpravo in glasovanje o posameznih členih predloga zakona. Odboru predlagam, da se razprava o vseh členih in vloženih amandmajih združi v skladu s prvim odstavkom 128. člena Poslovnika Državnega zbora. Po opravljeni razpravi bomo opravili glasovanje o amandmajih ter nato glasovali o vseh členih skupaj. Ali kdo temu predlogu nasprotuje? Ugotavljam, da ne. Sedaj pa dajem besedo predstavnici predlagatelja zakona ministrici za pravosodje, mag. Lilijani Kozlovič za dodano obrazložitev predloga zakona. Izvolite.</p>
            </sp>
            <sp who="KozlovičLilijana">
               <speaker>MAG. LILIJANA KOZLOVIČ:</speaker>
               <p>Spoštovani predsedujoči hvala za besedo. Lepo pozdravljeni vsi poslanci, poslanke in tudi vsi ostali prisotni. Predlog novele zakona M prinaša spremembe na pomembnih področjih, med drugim tudi na področjih, ki se nanašajo na najranljivejše skupine posameznikov, kot so na primer potrošniki, posamezniki, ki se znajdejo v stiski in jim grozi izguba doma. Potrebno se je pa zavedati, da je izvršilni postopek primarno namenjen upniku, da doseže prisilno uveljavite svoje obveznosti, vendar tega cilja ni mogoče doseči za vsako ceno in na kakršenkoli način. Rešitve so v skladu in sledijo odločbam Ustavnega sodišča Republike Slovenije in tudi zelo pomembni, nedavni določbi sodišča Evropske unije, ko gre za dosedanje učinkovitega varstva potrošnika in implementacijo direktive o varstvu potrošnikov. Prav tako nove rešitve omogočajo tem ranljivim skupinam celostno pomoč in sicer, da sodišče posameznika v stiski seznani z njihovimi možnostmi oziroma, da se seznani pristojne institucije, da priskočijo na pomoč. Takšna celostna rešitev problema je praviloma tudi v interesu upnika, da pride na dogovorni način do poplačila svoje terjatve oziroma izvršitve sodne odločbe. Novela, ki je danes pred vami ureja tudi druga področja in sicer izvršbo v družinskih zadevah, širše možnosti za poenotenje in razvoj sodne prakse tudi na izvršilnih področjih z dopustnostjo revizije, hišne živali ne morejo biti predmet izvršbe, spremembe na področju delovanja izvršiteljev s ciljem preprečitve nedovoljene prakse. Dovolite, da na kratko predstavim najpomembnejše spremembe.</p>
               <p>Prva je jasna ureditev položaja dolžnikov v primeru deložacije nepremičnine, ki je dolžnikov dom. S predlogom zakona se uresničuje ustavna odločba Republike Slovenije iz lanskega leta in se spreminja ureditev odloga, kadar gre za primere izvršbe za izpraznitev in izročitev, torej deložacije stanovanjske nepremičnine, ki je dolžnikov dom. S tem se uresničuje argumentacija Ustavnega sodišča, da mora sodišče ob odločanju o odlogu iz posebno upravičenih razlogov ob tehtanju nasprotujoč si interesov in upoštevanju vseh okoliščin primera poiskati pravično ravnovesje med varstvom položaja upnika in dolžnika. Predlagana ureditev omogoča določitev odloga, kadar dolžnik izkaže, da si bivanjske problematike ni mogel urediti drugače in bi za nadaljevanje izvršbe v večji meri ogrozilo položaj in interese dolžnika, kot bi odlog izvršbe ogrozil položaj in interese upnika. Sodišča lahko določijo odlog za največ šest mesecev, s tem da se odlog lahko dovoli večkrat.</p>
               <p>Druga predlagana ureditev je ureditev položaja potrošnikov, ko gre za izvršbo na podlagi notarskega zapisa. Na področju varstva potrošnikov je v zadnjih letih prišlo do več pomembnih odločitev sodišča Evropske unije, na zadnje v zadevi Aleš in Jožef Kuhar proti Addiko Bank d.d., ki jo je sprožilo slovensko sodišče in se nanaša na direktivo o nedovoljenih pogojih v potrošniških pogodbah. Ključna ugotovitev sodišča Evropske unije je, da morajo države članice v primeru, ko se izvršba lahko začne<gap reason="inaudible">
                     <desc>(?)</desc>
                  </gap> na podlagi neposredno izvršljivega notarskega zapisa potrošnikom zagotoviti ustrezna in učinkovita sredstva za preprečevanje nadaljnje uporabe nedovoljenih pogojev v pogodbah, ki jih s potrošniki sklenejo prodajalci ali ponudniki. V primerih, ko potrošnik uveljavlja, da je notarski zapis neveljaven se izvršba do odločitve sodišča glede tega vprašanja, torej ali je notarski zapis veljaven ali ne, ne sme nadaljevati. S predlogom zakona se potrošnikom nad katerimi se vodi izvršba na podlagi neposredno izvršljivega notarskega zapisa, zato omogoča učinkovito varstvo njihovih pravic. Ključna rešitev je oblikovana v smeri, da sodišče zavaruje potrošnika, ki uveljavlja neveljavnost notarskih zapisov na načinov, da i izvršbo odloži vse dokler se vprašanje veljavnosti ali neveljavnosti izvršilnega naslova ne razreši. Predlagano ureditev vsebuje tudi varovalka za varstvo upnika in predvideva, da dolžnik, potrošnik tožbo mora zaradi pospešitve postopka vložiti v 30-ih dneh od kar ga je opozorilo izvršilno sodišče. Če iz trditve dolžnika in izvršilnega naslova očitno izhaja, da dolžnik nima izgledov za uspeh, izvršilno sodišče odloga ne dopusti. Prav tako zaradi pospešitve postopka je predlagano, da mora pravdno sodišče postopek v zvezi s tožbo izvesti kot prednostno zadevo brez odlašanja. Predlagana rešitev ohranja enega od bistvenih načel izvršilnega postopka, to je načelu stroge formalne legalitete, po katerem izvršilno sodišče ne sme presojati zakonitosti in pravilnosti izvršilnega naslova, na podlagi katerega je predlagana izvršba, temveč je ta naloga pravdnega sodišča, kar je tudi sistemska rešitev.</p>
               <p>Tretja sprememba se nanaša na revizijo. S predlogom zakonom se širi možnosti intervencije Vrhovnega sodišča tudi v izvršilnih zadevah z namenom oblikovanja enotne sodne prakse. Ocenjujemo, da se v fazi dovolitve izvršbe odpirajo pomembna in za izvršbo odločilna pravna vprašanja glede katerih bi moralo imeti Vrhovno sodišče Republike Slovenije kot najvišje sodišče splošne pristojnosti v državi, ki mu je zaupana skrb za enotno sodno prakso in je na razvoj možnost dopustiti revizijo tudi na predlog dolžnika. Z rešitvijo se sledi začrtanemu konceptu dostopa strank do Vrhovnega sodišča v noveli ZPPE in s pristopom postopih korakov nadaljuje pot začrtana s prejšnjo novelo Zakona o izvršbi in zavarovanju novele L, ki je prvič omogočila revizijo v izvršilnem postopku. Za preprečitev zlorabe in možnosti podaljšanja postopka izvršbe se hkrati izrecno ureja, da dolžnik lahko izposluje odlok izvršbe šele, ko vloži revizijo, ki jo je Vrhovno sodišče na njegov predlog že dopustilo.</p>
               <p>Četrta sprememba se nanaša na živali kot predmet izvršbe, torej živali v izvršbi in zaščita hišnih živali pred njeno izvršbo. Nedavna novela stvarnopravnega zakonika je živalim podelila poseben status in pravni položaj v slovenskem pravnem redu. Živali niso stvari, ampak čuteča živa bitja. S tem se je postavilo tudi vprašanje ustreznosti izvršbe na živali kot domače ljubljenčke. Nekatere živali imajo za lastnike posebno vrednost, saj med njimi in lastniki nastane posebna navezanost. Rubež oziroma izvršba bi posegla v dobrobit in bi povzročila trpljenja tako živali kot njenemu lastniku. 3. člen Zakona o zaščiti živali prepoveduje povzročanje trpljenja, bolezni ali smrti živali brez utemeljenega razloga. Pri iskanju odgovora na vprašanje, katere živali izvzete iz izvršbe smo se odločili za domače živali, kot izhaja iz Zakona o zaščiti živali. To pa so psi, domače mačke, sobne ptice, mali glodavci ter terarijske, akvarijske in druge živali, ki so namenjene za družbo, varstvo in pomoč človeku. Menimo, da je te živali potrebno obravnavati drugače kot druge predmete, ki so v izvršbi predmet rubeža in prisilne prodaje. Ker pa je po Zakonu o zaščiti živali definicija hišnih živali odprta bodo iz izvršbe lahko izvzeti tudi na primer konji in druge živali, kadar bodo namenjene za družbo, varstvo in pomoč človeku.</p>
               <p>Naslednja sprememba se nanaša na izvršbo v družinskih zadevah. Odvzem otroka pomeni hud in boleč poseg v otrokovo življenje, zato ga je treba izvesti humano in za največjo mero občutljivosti. Za primere, ko v postopku prisilne izvrše odločbe o varstvu in vzgoji obstajajo okoliščine zaradi katerih takojšnja izvršba z odvzemom otroka ne bi bila v skladu z varstvom koristi otroka, se v predlogu zakona določa možnost, da se tudi v tem postopku omogoči odložitev ali prekinitev tega postopka. Določajo se tudi druge izboljšave na tem področju, ki lahko na zakonski ravni prispevajo k temu, da je odvzem otroka izpeljan strokovno, odgovorno in z vso skrbnostjo ter ustreznim delovanjem vseh udeleženih, kar je skrbno načrtovan in so vloge sodelujočih natančno opredeljene. Na Vrhovnem sodišču Republike Slovenije se je glede odvzema otrok oblikovala multidisciplinarna strokovna skupina, sestavljena iz predstavnikov sodišč, Centrov za socialno delo, izvršiteljev in policije, ki je oblikovala priporočljiv protokol ravnanja v takšnih situacijah. Rešitve gredo v smeri večje fleksibilnosti izvršilnega postopka v teh primerih, predvsem da se omogoči čim boljšo pripravo, ki bo rezultirala v takšni izvedbi, ki bo hitra in za otroka čim manj stresna. Na področju začasnih odredbe o družinskih razmerjih predlog vsebuje rešitve za pospešitev navedenih postopkov na način, da se strankam ob zagotovitvi vseh ustavno pravnih jamstev omeji možnosti vložitve ugovora, če iste razloge lahko uveljavijo s pritožbo in je že v postopku na prvi stopnji zagotovljena kontradiktornost. Sodiščem se s predlogom zakona podajajo tudi večja pooblastila pri izbiri izvršitelja, mogoče bo določiti več izvršiteljev za primere, ko mora priti do sočasnega odvzema več otrok iz različnih institucij. Zaradi preprečitve o zastoju v postopku je določeno, da lahko sodišče namesto poimensko določene strokovno usposobljene osebe za sodelovanje v postopkih odvzema določi tudi institucijo. Naslednja in tudi zadnja predstavljena sprememba je delovanje izvršiteljev. Glede na nedavne spremembe Zakona o sodiščih glede delovanja sodišč v izrednih razmerah se temu prilagajajo tudi določbe ZIZ, ki urejajo delovanje izvršiteljev v teh razmerah. Z dopolnitvijo oziroma določitvijo disciplinskih kršitev glede dela izvršiteljev, pa se tudi zaostruje disciplinska odgovornost izvršiteljev z dodajanjem novih disciplinskih kršitev z namenom preprečitve in sankcioniranja nedopustnih praks. Glede teh praks smo bili seznanjeni in na ministrstvu načrtujemo tudi nadzore, ki bodo pokazali ali je potrebna sprememba trenutne normativne ureditve na tem področju. Zakonodajno-pravna služba Državnega zbora Republike Slovenije je k besedilu predloga novele podala mnenje, za katero se zahvaljujemo. Ocenjujemo, da amandmaji in njihova obširna pojasnila po našem mnenju ustrezno odgovarjajo na vse izpostavljene točke v mnenju Zakonodajno-pravne službe.</p>
               <p>Toliko torej uvodoma. V nadaljevanju v razpravi smo pripravljeni podati še vse dodatne obrazložitve. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Želi besedo predstavnica Zakonodajno-pravne službe? Dajem besedo gospe Katarini Kralj. Izvolite.</p>
            </sp>
            <sp who="KraljKatarina">
               <speaker>KATARINA KRALJ:</speaker>
               <p>Hvala za besedo. V Zakonodajno-pravni službi smo pripravili pisno mnenje k predlogu zakona z dne 27. januar 2021. Podali smo eno pripombo ustavnopravne narave, in sicer glede 4. člena, ki urejuje pogoje za odlog izvršbe v primeru izpraznitve in izročitve stanovanja, ki je dolžnikov dom. Opozorili smo, da predlagana določba po naši presoji v celoti ne sledi odločbi Ustavnega sodišča številka U-1 171/16, in sicer je zlasti sporna uporaba besede bistveno. Podali smo tudi pripombe k 5. členu, ki ureja trajne odloge izvršbe, in sicer smo opozorili zlasti na po naši presoji določena neskladja med predlaganim besedilom posameznih odstavkov in obrazložitvijo. Ostale pripombe se nanašajo na skladnost predlaganih določb z Zakonom o sodiščih, medsebojna skladnost ter nomotehnična priprava besedila predloga zakona. Kot je že uvodoma povedala gospa ministrica ugotavljamo, da je z amandmaji koalicijskih poslanskih skupin večina naših pripomb ustrezno upoštevanih. Glede ene pripombe, ki pa ni bila upoštevana, pa je Ministrstvo za pravosodje podalo pisno pojasnilo, ki je vsebovano v obrazložitvi amandmaja k 5. členu predloga zakona. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala. Sedaj pa dajem besedo predstavnici Državnega sveta državni svetnici Bojani Potočan za predstavitev mnenja Državnega sveta. Izvolite.</p>
            </sp>
            <sp who="PotočanBojana">
               <speaker>BOJANA POTOČAN:</speaker>
               <p>Hvala lepa predsedujoči za besedo. Tudi z moje strani lep pozdrav vsem navzočim. Komisija Državnega sveta za državno ureditev je opravila razpravo o predlogu zakona in je spremembe in dopolnitve soglasno podprla. Komisija je spomnila, da smo bili glede odloga izvršb v zadnjih letih priča zelo različnim ureditvam - od možnosti, da se po sporazumu med upnikom in dolžnikom izvršba lahko odloži tudi za dlje časa in za večkrat, pa do aktualne ureditve, ki je precej stroga in predvideva enkratni odlog za 3 mesece. Komisija podpira predlog sprememb na tem področju, da se nekoliko omilijo ta stroga določila, hkrati pa so člani komisije izrazili upanje, da bo tehtanje sorazmernosti oziroma upoštevanje interesov tako upnika kot dolžnika obveljalo in da ne bo nenehnih sprememb tega dela Zakona o izvršbi in zavarovanju. Komisija je opozorila, da ne smemo pozabiti, da v izvršilnih postopkih že v izhodišču, še posebej, ko gre za izvršbo na podlagi sodnih odločb, položaj upnika in dolžnika različen. Običajno ima upnik za seboj že dolgotrajen sodni postopek, v katerem je dokazal pravilnost svojih stališč in je izvršba samo zaključna faza tega postopka. Tako je, kot je bilo danes že povedano s strani predlagateljev izvršilni postopek namenjen predvsem upniku, seveda pa je prav, da se upoštevajo tudi socialne razmere na strani dolžnika oziroma da se opravi skrbno tehtanje obeh situacij.</p>
               <p>Komisija Državnega sveta za državno ureditev je opravila razpravo o predlogu zakona in je spremembe in dopolnitve soglasno podprla. Komisija je spomnila, da smo bili glede odloga izvršb v zadnjih letih priča zelo različnim ureditvam - od možnosti, da se po sporazumu med upnikom in dolžnikom izvršba lahko odloži tudi za dlje časa in za večkrat, pa do aktualne ureditve, ki je precej stroga in predvideva enkratni odlog za 3 mesece. Komisija podpira predlog sprememb na tem področju, da se nekoliko omilijo ta stroga določila, hkrati pa so člani komisije izrazili upanje, da bo tehtanje sorazmernosti oziroma upoštevanje interesov tako upnika kot dolžnika obveljalo in da ne bo nenehnih sprememb tega dela Zakona o izvršbi in zavarovanju. Komisija je opozorila, da ne smemo pozabiti, da v izvršilnih postopkih že v izhodišču, še posebej, ko gre za izvršbo na podlagi sodnih odločb, položaj upnika in dolžnika različen. Običajno ima upnik za seboj že dolgotrajen sodni postopek, v katerem je dokazal pravilnost svojih stališč in je izvršba samo zaključna faza tega postopka. Tako je, kot je bilo danes že povedano s strani predlagateljev izvršilni postopek namenjen predvsem upniku, seveda pa je prav, da se upoštevajo tudi socialne razmere na strani dolžnika oziroma da se opravi skrbno tehtanje obeh situacij.</p>
               <p>Komisija je izpostavila specifičnost izvršb v primeru, kadar gre za družinska razmerja, še posebej, ko gre za odvzem otrok oziroma za področje varstva in vzgoje otrok in osebnih stikov z otroki. Izrazila je zadovoljstvo, da je Vrhovno sodišče pripravilo in izdalo protokol glede postopka izvršbe v družinskih zadevah, predvsem v postopku izvršbe z odvzemom otrok. Čas bo pokazal, ali protokol zadostoval in sedaj predlagana ureditev ali pa bo potrebna še kakšna dodatna sprememba. V primerih, kadar gre za otroke je nujna velika občutljivost pri ravnanju vseh deležnikov in največja skrb mora biti namenjena varstvu otrok. Prav je, da se otrokom tudi v izvršilnih postopkih postavijo zastopniki in so njihovi interesi ustrezno zaščiteni, da se ne znajdejo sami v navzkrižju interesov staršev, ki se ne uspejo dogovoriti o ustreznih rešitvah. Komisija je poudarila, da morajo biti odvzemi otrok skrajni ukrep, če so pred tem vsa druga sredstva odpovedala. Predlagatelj se je strinjal, da gre v primeru družinskih razmerij v povezavi z otroki za izjemno občutljive postopke, kjer je treba skrbno paziti na vse korake. Odvzem otrok je skrajno sredstvo in celoten protokol je narejen tako, da do odvzema na podlagi začasnih odredb pride le v situacijah, ko je otrok ogrožen. Komisija prav tako podpira spremembe glede izvzetja domačih živali iz postopkov izvršb in sledenje spremembam, uveljavljenim z novim Stvarnopravnim zakonikom, saj se tudi tako izgrajujejo nove in bolj humane družbene norme. Nekatere druge pripombe oziroma debata, ki je bila, pa ne bom posebej omenjala, ker potem v nadaljnjem predlogu tudi ni bilo, so bile pripombe upoštevane s strani drugih deležnikov. Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Želi morda besedo predstavnica Vrhovnega sodišča? Želi. Besedo dajem gospe Tini Bricelj. Izvolite.</p>
            </sp>
            <sp who="BreceljTina">
               <speaker>TINA BRECELJ:</speaker>
               <p>Najlepša hvala za besedo gospod predsednik. Vsi prav lepo pozdravljeni.</p>
               <p>Vrhovno sodišče je bilo v pripravo novele ustrezno vključeno in dodatnih pripomb nimamo. Bi pa rada izpostavila nekaj z našega gledišča, posebej pomembnih sprememb, ki jih novela prinaša. Podpiramo rešitev, ki jo prinaša 1. člen novele in sicer možnost revizije, kot smo danes že slišali za obe stranki postopka, torej upnika in dolžnika, seveda pod pogoji, ki jih za revizijo določa Zakon o pravdnem postopku. Omenjena rešitev gre v smeri kot je bila vložena zahteva za presojo ustavnosti v zadevi II DoR 62/2020. Menimo, da je torej sprememba ustrezna in enakovredno rešuje položaj obeh strank v izvrši. Sicer pa bo kot omenjeno o tem presodilo tudi Ustavno sodišče. Na morebitni argument, da predlagana sprememba ni potrebna, ker že sedanja ureditev omogoča dolžniku dovolj pravnih sredstev, saj ima na primer možnost vložitve tožbe za nedopustnost izvršbe in tako v postopku vlagati izredna pravna sredstva, odgovarjamo, da te možnosti niso enakovredne reviziji, kot jo predvideva 1. člen novele. Pozdravljamo tudi rešitev, v kateri smo danes tudi že slišali, da se glede poslovanja izvršiteljev Zakon o izvršbi in zavarovanju prilagaja nedavnim spremembam Zakona o sodiščih povezanih z delovanjem sodišč v izrednih razmerah. Prav je, da reguliranje dela izvršiteljev še naprej ostaja v pristojnosti Ministrstva za pravosodje oziroma zakonodajalca. Sledilo se je naši pripombi o sistemski neustreznosti morebitnega prenašanja pristojnosti za omejevanje dela izvršiteljev v času epidemij ali podobnih večjih izrednih dogodkih na predsednika Vrhovnega sodišča. Torej podpiramo rešitev kot je zapisana sedaj.</p>
               <p>Posebej za konec izpostavljam še sklop sprememb, ki se nanašajo na izvršbo v družinskih zadevah. Rešitve so povsem v skladu s priporočili multidisciplinarne strokovne skupine oblikovane na Vrhovnem sodišču, ki je pripravila priporočljiv protokol ravnanja v situacijah odvzema otrok. Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Prehajamo na razpravo o posameznih členih ter vloženih amandmajih. Odpiram razpravo in dajem besedo članicam in članom odbora. Kdo želi razpravljati? Ni želje, vidim da je ena želja za razpravo. Besedo dajem mag. Dejanu Kalohu. Izvoli.</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Predsednik, hvala lepa. Pozdravljeni spoštovani kolegi, ministrica z ekipo, gospa Brecelj in predstavniki Državnega sveta. Pred nami je zdaj novela Zakona o izvršbi in zavarovanju pod naslednjo črko M. Zdaj ugotavljam uvodoma, da je zelo pohvalno, da je sodelovanje med Vrhovnim sodiščem in med samim Ministrstvom za pravosodje res na nekem takem solidnem nivoju, se pravi ta kohabitacija res pod vodstvom ministrice očitno res dobro teče. Se pravi deležniki iz Vrhovnega sodišča so pomembni tudi pri spremembah zakonodaje. Zdaj gospa Brecelj je rekla, da niso imeli nekih pripomb, zelo v redu se mi to zdi, da je to sodelovanje takšno kot je. Zdaj, kar se pa tiče samih rešitev, mislim, da so bile s strani ministrice res transparentno predstavljene. Jaz bi se rad osredotočil samo na tiste, ki se mi zdijo pomembne, da še enkrat jih nekako predstavimo tudi širši javnosti. Zdaj, kaj se tiče, vedno smo bili v preteklosti priča tem socialnim izvršbam, ki so včasih res doživeli v javnosti tudi kakšen negativen odmev, zlasti tam, kjer je bila ta davek, bi rekel manjše vrednosti, in so se potem ljudje deložirali, se pravi pri socialnih izvršbah je vseeno potrebno imeti neki, bi rekel tudi ta čisto človeški čut brez, ko je dolg nizek, s strani dolžnika pa to poplačilo v prihodnosti pričakovati, da bo realno izvedljivo, se mi zdi pomembno, ne da se zdaj končno vzpostavlja neko pravično razmerje med upnikom in dolžnikom. Res je, da izvršilni postopek prvenstveno namenjen upniku, pa vendarle zaščita dolžnika konkretno pri teh socialnih izvršbah je tukaj res na mestu. Prav tako se strinjam z revizijo, da je tukaj intervencija Vrhovnega sodišča Republike Slovenije pri izvršbah je v redu, da je sedaj možna, seveda na sam predlog dolžnika, predvsem zaradi tega, da se bo res tudi na tem področju zagotavljala enotna sodna praksa, tudi sam pri naslednji rešitvi, sem tudi osebno bil vedno zagovornik tega, da so živali, morajo se tretirati na poseben način, ko so predmet izvršbe, ko se pač to zgodi. Zdaj smo v SPZ smo uzakonili, da niso več stvari, so čuteča živa bitja, verjetno brez izjeme se strinjamo s tem. Glejte, jaz temu pravim afekcijska vrednost. Afekcijska vrednost s tistim dostavkom, da se čustveno na žival navežemo in jasno glejte, psi, mačke, ptice, celo mali glodavci prid do te čustvene navezanosti tudi recimo pri večjih živalih, kot so konji, ki imajo neke terapevtske namene je jasno, da se morajo te živali izvzeti iz izvršbe. Vseeno, ker smo tukaj še pri enih bi rekel zelo čutečih bitjih, če rečem naših mlajših otrok pri odvzemu otroka, jaz mislim, da novela dobro naslavlja, se pravi izboljšave na tem področju, da mora biti ta odvzem strokovno urejen z vso skrbnostjo in da ta protokol, ki je zdaj učinek tega multidisciplinarnega pristopa, ki so ga izvedli na Vrhovnem sodišču, da je zdaj to prava rešitev na tem področju odvzema otrok. Pozdravil bi še, ker to mislim, da so naši južni sosedi Hrvati že imajo nekaj časa spletne dražbe nepremičnin, da tudi se zdaj ureja končno ta zakonska podlaga pri nas, glede na to, da smo v e, elektronski dobi, da je zadnji čas bil, da se tudi to uvede, tako da mislim, da je ministrstvo res pripravilo, da rečem na tem področju izvršbe in zavarovanja odlične zakonske rešitve in seveda pri Slovenski demokratski stranki bomo to novelo seveda podprli. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala. Naslednja ima besedo mag. Meira Hot.</p>
            </sp>
            <sp who="HotMeira">
               <speaker>MAG. MEIRA HOT (PS SD):</speaker>
               <p>Hvala za besedo spoštovani gospod predsednik, spoštovana gospa ministrica, spoštovane kolegice in kolegi. Torej predlog novele Zakona o izvršbi in zavarovanju, ki ga danes obravnavamo menim, da odpravlja določene krivice, ki so bile zaznane v postopkih izvršbe v praksi in jih je bilo nujno pripraviti zaradi uravnovešenja položaja strank v postopkih ter tehtanja položaja posebno ranljivih skupin. In določbe, ki se v resnici nanašajo predvsem na pravno varstvo dolžnika v izvršilnem postopku so bile tako pripravljen na podlagi prakse sodišč Evropske unije, kakor tudi odločb Ustavnega sodišča in iz tega vidika posebej pozdravljam določbe, ki se nanašajo na varstvo dolžnika pri izvršbi na njegove nepremičnine, ki so njegov dom. Kajti nepravično in nečloveško je nekoga vreči iz njegova doma, ko je ta na primer hudo bolan in bi se mu zaradi deložacije lahko njegovo zdravstveno še poslabšalo. Tako po predlagani spremembi sodišče v navedenih primerih izvršbo lahko na predlog dolžnika ali pa celo po uradni dolžnosti odloži za šest mesecev pri čemer mora pretehtati ali bi nadaljevanje izvršbe v bistveno večji meri ogrozilo položaj in interese dolžnika kot bi odlog izvršbe ogrozil položaj in interes dolžnika. Dolžnik pa mora zaradi varstva upnika izkazati, da si bivanjske problematike ne bi mogel urediti drugače. Skratka, menim, da z implementacijo zadev v bistvu sodbe Ustavnega sodišča, da se odpravlja zelo stroga zakonska ureditev, ki se je v določenih primerih izkazala za nehumano in za togo in zato tudi Socialne demokrate veseli, da se sodna praksa razvija v smeri večje pravičnosti v izvršilnih postopkih in da se s spremembami podaljšuje trajne odloge izvršbe ter odpravlja možnost zgolj enkratnega podaljšanja. Kot izjemno pomembne pa prepoznavam nove določbe v zadevah varstva in vzgoje otrok ter osebnih stikov z otroki. V lanskem letu smo bili preko socialnih omrežjih priča nevzdržni tako imenovani izvršbi izvrševanja stikov oziroma celo odvzema otrok, ki je trajala več ur in vsaj po mojem mnenju nikakor ni bila v korist otrok in bi najmanj, kar je v dani situaciji morali tehtati vse okoliščine, ne zgolj črko na papirju in ne zgolj pravo. Dejstvo je, da gre pri izvršbi stikov za izjemno travmatične dogodke, ki puščajo velike posledice na otrocih in na njihov razvoj in da škodne posledice, ki nastanejo v takih postopkih, da jih je zelo težko oziroma morda celo nemogoče kasneje odpraviti na razvoj. In v teh postopkih bi edino merilo morala biti otrokova korist. Zatorej mislim, da bi tudi pristojni organi lahko kljub togi črki na papirju, torej togi pravni ureditvi lahko bi izkazali malo več razumevanja, pa malo bolj senzibilnosti, ko se določene zadeva tako opravljajo. Tako bi si tudi želela, da se zaradi varstva otrok in njihove zaščite razume, da bi bilo potrebno razviti bolj senzibilne postopke, da bi bilo potrebno razviti bolj posebej prilagojene postopke, da se ti postopki izvajajo morda v malo bolj prijaznih prostorih in da se za take postopke uporablja v resnici najbolj kompetentne in strokovno usposobljene ljudi, ki znajo otrokom pomagati, jih poslušati, razumeti in jim stati ob strani v izjemno težkih razmerah. In še enkrat je potrebno poudariti, da je največja otrokova korist edino merilo, ki ga bi bilo potrebno vselej upoštevati in izvesti v vsakem konkretnem primeru.</p>
               <p>Pozdravljamo sicer tudi protokol, ki vsebuje priporočila za vodenje postopkov prisilne izvršitve odločbe o odvzemu otroka z neposredno izvršitvijo in ki je tudi sama po sebi pokazala nekatere nepravilnosti. Ali bo ta protokol tudi v resnici dovolj bomo pa šele videli. Socialni demokrati smo seveda tudi izjemno zadovoljni, da je ministrstvo sledilo spremembi v Stvarnopravnem zakoniku, da so živali čuteča živa bitja in predlog v tej noveli z izvršbo izrecno izvzelo tudi hišne živali. Sama sem sicer večkrat v poslanskih vprašanjih in pobudah pozvala ministrstvo, da je potrebno zakon spremeniti in jasno zapisati, da predmet izvršba med drugim nikakor ne bi smeli biti hišni ljubljenčki. Gre še toliko bolj za posebno čustveno navezanost skrbnika živali in seveda tudi obratno, zato se z njimi ne bi smelo na ta način trgovati. Nekatere druge evropske države so temu že sledile, Avstrija, Nemčija, Švica so razvila prav posebna pravila v zvezi z izvršbo nad hišnimi ljubljenčki, na primer v Avstriji so vse hišne živali izvzete iz prisilnega rubeža, v Nemčiji so tiste živali, ki spadajo v območje hiše izvzete iz zastavne pravice. Posledica nezmožnosti ustanovitve na zastavne pravice pa vsekakor tudi nemožnost izvršbe na živalih. Razlog, da so se te države torej izvršba na hišne ljubljenčke je bil ravno v tem, ker imajo hišni ljubljenčki posebno vrednost za skrbnika, ki je ni mogoče ugotavljati zgolj po ekonomskih kategorijah in tukaj bi morda pozvala tudi k spremembi v zvezi s samo potencialno ustanovitvijo zastavne pravice na živalih. Mislim, da tudi ta ni več primerna glede na nov pravni status, ki je bil žival podeljen in bi bilo morda tukaj boljše se zgledovati po Nemčiji. Tako, da tukaj bi morda prosila za stališče ministrice, kot vprašanje na koncu koncev postavljam ali se vam to zdi smotrno in primerno, predvsem glede na nov pravni status iz Stvarnopravnega zakonika.</p>
               <p>Dotaknila pa bi se tudi vprašanja krajevne pristojnosti izvršitelja. Namreč v osnovnem osnutku zakona je Ministrstvo za pravosodje predlagalo, da bi se imenovanje izvršiteljev v posamezni zadevi izvršbe in zavarovanja, da bi bilo to vezano na območje posameznega višjega sodišča in sama prepoznavam to kot zelo dobro rešitev, vendar tudi zbornica izvršiteljev Slovenije tovrstno vsebino predlaga in sama sem tudi pripravila amandma. Vem, da je člen sicer zaprt, ampak amandma je pripravljen, jaz vam ga lahko tudi preberem in morda, če se predsednik tako odloči se ga da na glasovanje. Mislim, da bi se na način, da se določi, da se vseeno imenuje izvršitelja glede na območje posameznega višjega sodišča, da bi se s to spremembo zagotovilo bolj enakomerno razporeditev zadev med izvršitelje, lokalni izvršitelji bi v delo prejeli več zadev svojega območja, kar bi pomenilo večjo koncentracijo zadev v delu na manjšem geografskem območju, posledično pa večjo učinkovitost in hitrost reševanja zadev, ki bi bila seveda tudi posledica manjših potovanj iz časa med kraji, upnik bi pa seveda lahko še vedno ohranil določeno stopnjo izbire, saj bo imel še vedno na voljo možnost zamenjave izvršitelja, kolikor z delom posameznega izvršitelja ne bi bil zadovoljen. Vem, da ste dobili mnenje določenih interesnih skupin, da se temu ne sledi, ampak vseeno meni se zdi tovrstna sprememba legitimna in bi vas prosila spoštovana gospa ministrica za vaše stališče in seveda tudi odgovor predsednika ali je možno dati amandma na glasovanje. Hkrati bi pa vas še opozorila na nujnost, sicer ene zelo majhne spremembe redakcijske narave, ki pa je v bistvu pomembna, ker se je v praksi izkazala za to, da jo je potrebno pač urediti. To pa mislim, da bi se dalo skozi prehodne določbe rešiti, kljub temu, da ponovno gre za člen, ki ni odprt, če se ne da, bi pa vas opozorila zaradi nadaljnjih postopkov, ker se je izkazalo v praksi prihaja do velikih težav. Gre namreč za 75. člen, gre za redakcijsko napako, ker se drugi odstavek 75. člena napačno sklicuje na tretji odstavek 72. člena, moral bi se pa na 4. Vmes je bil namreč spremenjen, vrinjen je bil novi tretji odstavek, to se pa ni, v 72. členu, ni se pa to pripravilo<gap reason="inaudible">
                     <desc>(?)</desc>
                  </gap> v drugem odstavku 75. člena, ki se tako nazaj sklicuje na 72. Če se to ne popravi, je drugi stavek drugega odstavka 75. člena nesmiseln in brez pravnih učinkov. Dejansko se ga lahko tudi izbriše, ni pa nepomemben, kajti brez te določbe pristojnost odločitev o nadaljevanju izvršbe pred potekom obdobja, za katerega je odložena ni eksplicitno pridržana sodišču in o tem pa lahko odločajo izvršitelji sami, kar pa ni bil namen zakonodajalca in ima širše posledice glede oprave izvršbe na nepremičnine. Tako da, morda prosim za mnenje tudi Zakonodajno-pravno službo ali bi se lahko ta redakcijska sprememba vnesla skozi prehodne določbe. Sicer pa bom predlog novela absolutno podprla. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Naslednji ima, bi dal še najprej poslancu besedo, pa potem ministrici. Naslednji ima besedo poslanec Željko Cigler, izvolite.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Hvala lepa. Spoštovani in spoštovana gospa ministrica. Ostali prisotni. V Levici seveda pozdravljamo izboljšave Zakona o izvršbi in zavarovanju. Dejstvo je, da ključna točka tu so sigurno ogroženi ljudje, se pravi dolžniki, ki se jih nekje z deložacijo izseljuje iz njihovih prebivališč in deložacija. To je sigurno tudi ena najbolj krutih slik socialnih razmer v Sloveniji. Moram reči, da že celoten mandat se trudimo in izpostavljamo v Levici, da bi rešili ne le posledice te slike torej deložacije, ampak predvsem vzroke, ki do teh deložacij pripeljejo. Zakon je sicer res kratek in bi pa lahko vseboval še dodatne rešitve, ki bi nekje nudile zaščito socialno ogroženim dolžnikom, na primer zagotovitev ustrezno pravno pomoč vsem, ki se znajdejo v postopku izvršbe. Tako, da to nekje pogrešamo te dodatne spremembe v zakonu. Očitno pa se je po našem mnenju Vlada odločila urediti res samo nujne zadeve, v kar jo sili med drugim tudi odločba Ustavnega sodišča, ki je zakon v enem delu tudi razveljavila. Glejte, stopnja revščine v Sloveniji je visoka, socialne stiske so hude. Dejstvo je, da stanje, v katerem se sedaj nahajamo, to je efekt korone bo imel posledice, ki bo socialno sliko gotovo še poslabšal in nedvomno je, da se bo število socialno ogroženih brezposelnih in takšnih fizičnih in pravnih oseb, ki se bodo pred izvršbo znašle samo še povečalo. In glavni ukrepi za preprečitev izvršilnih postopkov morajo biti določeni v drugi zakonodaji in vladnih ukrepih, to bi želel povedati, ker Zakon o izvršbi in zavarovanju lahko le zagotovi, da dolžnik ne pristane v še hujšem socialnem položaju, v še revščini, zato mora biti tudi izvršba na edini dom skrajna in torej zadnja opcija, ki je možna izključno takrat, ko ne bo ogrozila eksistence dolžnika in njegove družine, torej o izselitvi govorim, tej bi rekel človek nasilni izselitvi. Večjo pravno varnost dolžnika zagotavlja tudi razširitev revizije zoper sklep o izvršbi izdan na drugi stopnji, s katerim se razširja dostop do Vrhovnega sodišča Republike Slovenije in s tem je pridobil tudi dolžnik bolj enakopraven oziroma enakopraven položaj napram upniku. Ključno pa je tudi tole za nas in s tem zaključujem. Res, da podpiramo, da se iz izvršbe izvzamejo hišne živali, ampak to glejte še bolj kaže na to, da bi bilo potrebno iz izvršbe izvzeti tudi dom dolžnika, če ta dobesedno nima več kje si zagotoviti eksistence in svojega prebivališča. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Besedo je želela ministrica za pravosodje. Izvolite.</p>
            </sp>
            <sp who="KozlovičLilijana">
               <speaker>MAG. LILIJANA KOZLOVIČ:</speaker>
               <p>Hvala za besedo predsedujoči. In tudi hvala vsem, ki ste razpravljali. Predvsem me veseli, da ste pozdravili te rešitve, ker mislim, da so res take, da varujejo najšibkejše in da tudi na drugi strani omogočajo še vedno dovolj vzvodov za učinkovito izvršbo, čemur je tudi namenjena in da se tudi ščiti interes upnika. Posebej bi rada, se pravi poslanka Meira Hot je predlagala, da, torej ali se živali lahko izvzamejo iz zastavne pravice. Tukaj se zahvaljujem za ta predlog, na Ministrstvu ga bomo proučili in če ocenimo seveda, da je tudi to primerno, bomo tudi v to spremembo šli v nadaljevanju.</p>
               <p>Glede redakcijskega popravka vidim, da se že usklajuje Zakonodajno-pravna služba z našim generalnim direktorjem, pa se bodo verjetno oni oglasili. Glede samih izvršiteljev in pa amandmaja, ki je predlagan res pravno formalno ni dopusten, pa naj povem, da smo te predloge dobili tudi na ministrstvo in smo imeli kar dolgo usklajevanja z Zbornico izvršiteljev. Dejstvo je namreč, da trenutno imamo 31 izvršiteljev v Republiki Sloveniji. Ugotovljeno je, da 5 izvršiteljev opravi preko 50 % vseh izvršb, kar pomeni, da je res nepravilno, da so nepravilno razporejene naloge. Seznanjeni smo tudi, da je teh 5 izvršiteljev, da so izredno učinkoviti. Neformalno, neuradno smo pa obveščeni bili, da naj bi se pri tem izvajale tudi nedopustne prakse. Glede na to, da posebnih dokazov glede tega nimamo in da je treba se zavedati, da je to javna služba, ki mora zagotavljati enakost vsem, tudi pri postopkih izvršbe, smo na Ministrstvu za pravosodje se odločili, da v tem trenutku ne gremo na vrat na nos na spremembo, čeprav smo prvenstveno razmišljali, da bi na območje višjih sodišč določili razporejanje. Bomo pa in smo že pripravili poseben načrt nadzorov, kar je tudi naša naloga in sem tudi na samem hearingu na začetku pri imenovanju za ministrico napovedala, da bomo opravljali nadzore nad vsemi temi pravosodnimi deležniki, kjer imamo pooblastila, izdelali načrt, kjer se bomo posvetili posebej tem nepravilnim praksam, za katere smo bili seznanjeni. Sestanek imamo 18. 2. tudi z Zbornico izvršiteljev, tudi oni imajo to pristojnost in jih bomo prosili, če lahko v sodelovanju to izpeljemo čim prej, če bomo ugotovili nepravilne prakse so predvidene sankcije v samem Zakonu o izvršbi in smo tudi jih dopolnili, kar pomeni, da bi lahko v zelo kratkem roku ugotovili dejansko stanje in po potrebi tudi ustrezne normativne ureditve predlagali, če je potrebno. Absolutno na Ministrstvu za pravosodje zagotavljamo poštene in enake pogoje za vse in smo tudi pristojni, da morebitne nepravilnosti in nezakonitosti odpravimo.</p>
               <p>Glede predloga poslanca Ciglerja in brezplačne pravne pomoči za dolžnike v izvršbi, za predlog se zahvaljujem, bomo tudi to preučili. Na področju BPP predvidevamo kar nekaj sprememb, tako da se res zahvaljujem za ta predlog. Se pa absolutno strinjam tudi s tem, da varstvo šibkejših mora biti zagotovljeno že v drugi zakonodaji, kajti izvršilni postopek je na koncu tisti, kjer je velikokrat prepozno ugotavljati, kakšno je dejansko stanje dolžnika, ker vemo, da imamo na drugi strani tudi upnika, tako da se absolutno strinjam, da je potrebno to urediti v drugih zakonodajah. Če želita državni sekretar ali pa generalni direktor še kaj dopolniti. Generalni direktor<gap n="..."/>
               </p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Izvolite, pa če se predstavite.</p>
            </sp>
            <sp who="VerčkoMiha">
               <speaker>MIHA VERČKO:</speaker>
               <p>Lep pozdrav tudi z moje strani. <stage>(Verčko Miha)</stage>. Morda samo sam komentar glede na izpostavljeno dilemo v povezavi z 72. in 75. členom Zakona o izvršbi in zavarovanju. Sam bi rad predstavil oziroma tudi izpostavil, da ta predlog novele je bil deležen široke in tudi kar dolgega strokovnega usklajevanja. Prizadevali smo si, res da bi se z vsemi deležniki, predvsem tudi z izvršilnimi sodišči tiste prakse, ki so se v tem času med izvajanjem ene in druge novele pokazale kot problematične ustrezno naslovili. Temu je bila namenjena in oblikovan tudi sklop teh členov, teh najbolj težavnih oziroma najbolj problematičnih določb. Moram priznati, da določba 75. in 73. člena ni bila izkazana za tako. In tudi po posvetu Zakonodajno-pravna služba glede na dejstvo, da ta dva člena, ki sta izpostavljena nista predmet te novele glede, pa bom prosil mogoče za dopolnitev glede na 132. člen Poslovnika, jih ne bi mogli spremeniti, določbi sta pa materialno pravne narave, tako da glede s prehodno določbo, ki bi jo lahko amandmirali do takšnih posegov ne bi, takšnemu posegu ne bi mogli zadostiti. Sam pa lahko rečem, da tudi v okviru strokovnega usklajevanja poleti je trajal v poletnem času je trajal več kot en mesec, potem pa tudi v jesenskem času, skorajda tri tedne usklajevanja tudi z izvršilnimi sodniki, da bi bila ta določba problematična z vidika izvajanja teh odlogov in nadaljevanja temu ni bilo tako. Morda samo še dodam, da lahko izvršitelj kadarkoli meni oziroma kadarkoli je v zagati, kako naj ravna vnaprej zaprosi za navodilo sodišče, ki je izdalo takšen sklep o izvršbi. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala. Želi morda predstavnica še Zakonodajno-pravne službe? Izvolite.</p>
            </sp>
            <sp who="KraljKatarina">
               <speaker>KATARINA KRALJ:</speaker>
               <p>Hvala za besedo gospod predsednik. Kot je že gospod Verčko Miha povedal, določba 75. člena, v katerem se v drugem odstavku nahaja ta napačen sklic na tretji odstavek 72. člena, pravilno bi bil četrti, očitno nastala z eno od prejšnjih novel. To neskladje zdaj v okviru te novele, v skladu s poslovnikom, ta dva člena nista odprta, tudi tega očitno napačnega sklica ni mogoče popraviti. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala. Postopkovno želi še Meira Hot, izvolite.</p>
            </sp>
            <sp who="HotMeira">
               <speaker>MAG. MEIRA HOT (PS SD):</speaker>
               <p>Hvala lepa. Hvala lepa za odgovore. V bistvu jaz bi se samo dotaknila te dopolnitve gospoda direktorja. Zdaj, če temu, tako mi je žal, da v treh mesecih niste opazili oziroma v samem izvajanju zakona niste opazili, da je do te napake prišlo. In vseeno bi bilo v interesu pravičnosti morda bolje spraviti to skozi prehodne določbe in še enkrat morda predlagam, da se preveri možnost, da se da skozi prehodne določbe kot redakcijsko popraviti, ker pravne učinke ima. Zdaj ste sami ugotovili, da ima celo materialno pravne učinke, torej več ne gre samo za formo in na Odboru za pravosodje smo ugotovili, da je v zakonu napačno zapisa sklic in mislim, da je v interesu prava tukaj zadevno spremembo izvesti, če ne pa najmanj, kar je bi se morali zdaj nam odgovoriti, kdaj mislite tovrstno spremembo pripraviti. Ker odgovor, da v treh mesecih, pa noben vas na to ni opozoril in povedal, da je to problematično, zame ni sprejemljiv. Opozorjeni ste, da je problematično, opozorjeni ste, da je neposredna napaka v zakonu. Torej najmanj, kar je, da bi moralo Ministrstvo za pravosodje povedati, da bo zadevno napako odpravilo, če že danes ne mislite skozi prehodne določbe odpraviti. Torej, vam je bolj sprejemljivo, da je napačno zapisano, kakor da se poskusi popraviti to, tako ravnanje je pa meni nesprejemljivo. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala. Besedo je želela še ministrica.</p>
            </sp>
            <sp who="KozlovičLilijana">
               <speaker>MAG. LILIJANA KOZLOVIČ:</speaker>
               <p>Najlepša hvala. Jaz se zahvaljujem tudi za to intervencijo, jo bomo proučili. Jaz mislim, da lahko tudi enako naredimo na plenarki, če bomo to ugotovili, čeprav je Zakonodajno-pravna služba rekla, da ni. Če pa res ugotovimo in če se ne bo dalo, bomo potem pa intervenirali in videli. Hvala za to, ne bomo ostali ravnodušni. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala. To zdaj sam predlagam, da mogoče še Zakonodajno-pravna služba še enkrat preveri, je pa res, tako kot je že ministrica omenila, da se da prehodne določbe tudi na plenarni seji Državnega zbora še amandmirati. Besedo je želel še poslanec Predrag Baković, izvolite.</p>
            </sp>
            <sp who="BakovićPredrag">
               <speaker>PREDRAG BAKOVIĆ (PS SD):</speaker>
               <p>Hvala lepa. Sej bom zelo kratek, spoštovani predsednik, spoštovana ministrica, kolegice, kolegi.</p>
               <p>Navezal bi se pravzaprav na prvo razpravo kolegice Meire in nenazadnje tudi na odgovore, ki jih je ministrica dala, ki se nanašajo na določitve izvršitelja in pa predloge, da sodišče določi izvršitelja po vrstnem redu vsakič drugega izmed tistih, ki delujejo na območju višjega sodišča. Glede na slišano jaz mislim, da je očitno nujno potrebno poseči v monopol nekaterih izvršiteljev, kajti tudi sama ministrica, pa ministrstvo opozarja na nesorazmernost, na nepravilne prakse nekaterih. Zlasti pa me je zaskrbelo, ko sem prebral dopis Zbornice izvršiteljev Slovenije in sicer se nanaša na dopis, ki ga je ministrstvo prejela pod katerega je bilo podpisano 11 izvršiteljev in je potem ta zbornica izvedla notranji postopek preveritve pristnosti podpisov in ugotovila, da najmanj sedem od podpisanih izvršiteljev z dopisom ni bilo seznanjenih, niti ga ni podpisalo. Torej gre za kaj? Za ponarejanje podpisov. In, če to počnejo izvršitelji, kateri imajo zaupanje sistema in države, da bodo delovali zakonito, ustrezno in da se zgodi, da se podpišejo oziroma da se ponaredijo podpisi pod nek uradni zahtevek ali pa dopis in se ga pošlje Ministrstvu za pravosodje, se mi zdi pa res zaskrbljujoče in pravzaprav šokantno, da se to sploh dogaja in da mi zaupamo takim ljudem, nekaterim, ne bom na vse, izvršbe in pa da posegajo v temeljne pravice ljudi pravzaprav in se sklicujejo na zakon, sami pa ga kršijo. Zato bi na tem mestu resnično apeliral na ministrstvo, da se poseže v monopol in da se dejansko stvari poskušajo urediti. Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Želi še kdo besedo od članic in članov odbora? Ugotavljam, da ne. Preden bi prešli na glasovanje o amandmajih, bi še izrazil mnenje glede tega predloga amandmaja k 17. členu predlagateljice mag. Meire Hot, podobno kot pri prejšnjih amandmajih ugotavljam, da člen, ki bi urejal to področje, ki je predlagano v amandmaju ni odprt, zato mislim, da je v skladu s 132. členom Poslovnika pri tokratni obravnavi nedopustno, da o njem glasujemo. Predlagam pa ministrstvo, tako kot je že ministrica rekla, da za prihodnje novele prouči tudi to možnost, da se omeji v skladu s tem, kot je bilo predlagano v amandmaju. Če ni dodatne želje po razpravi, zaključujem razpravo in prehajamo na glasovanje o vloženih amandmajih, ki jo bom vodil na podlagi dopisa Poslanskih skupin SDS, SMC in NSi z dne 4. 2. 2021.</p>
               <p>Na glasovanje dajem amandma omenjenih poslanskih skupin k 3. členu predloga zakona. Morda želi kdo obrazložiti svoj glas? Ugotavljam, da ne. Začenjam z glasovanjem. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma k 3. členu sprejet.</p>
               <p>Na glasovanje dajem amandma k 4. členu predloga zakona. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem amandma k 5. členu zakona. Želi kdo obrazložiti svoj glas? Ugotavljam, da ne. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(1 član.)</stage>
               </p>
               <p>Ugotavljam, da je amandma k 5. členu sprejet.</p>
               <p>Na glasovanje dajem amandma k 12. členu. Želi kdo obrazložiti svoj glas? Ugotavljam, da ne. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem amandma k 13. členu zakona. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem amandma k 14. členu zakona. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Na glasovanje dajem amandma k 18. členu zakona. Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet. Na glasovanje dajem amandma za novi 21.a člen zakona. Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je amandma sprejet.</p>
               <p>Sedaj pa prehajam na glasovanje o vseh členih zakona skupaj. Želi kdo obrazložiti svoj glas? Ugotavljam, da ne. Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da so členi zakona sprejeti.</p>
               <p>S tem zaključujem drugo obravnavo predloga zakona na matičnem delovnem telesu. Sprejeti amandmaji bodo vključeni v dopolnjen predlog zakona, ki bo sestavi del poročila odbora. Prosim, da v skladu z drugim odstavkom 42. člena Poslovnika Državnega zbora določimo še poročevalca na seji Državnega zbora. Če ni predlogov, bom kot predsednik odbora poročilo predstavil sam. S tem zaključujem to točko dnevnega reda.</p>
               <p>In prehajamo na zadnjo točko dnevnega reda – to je na <title>TOČKO RAZNO.</title>
               </p>
               <p>Želi morda kdo besedo? Ugotavljam, da ne. S tem zaključujem to točko dnevnega reda in današnjo sejo Odbora za pravosodje.</p>
               <stage type="time">Seja se je končala 10. februarja 2021 ob 10.11.</stage>
            </sp>
         </div>
      </body>
   </text>
</TEI>
