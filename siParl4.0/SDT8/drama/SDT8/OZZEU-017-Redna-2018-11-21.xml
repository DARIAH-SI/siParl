<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZEU-017-Redna-2018-11-21">
   <teiHeader>
      <fileDesc>
         <titleStmt>
            <title>Odbor za zadeve Evropske unije</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-017-Redna-2018-11-21.OZZEU" n="017">
               <name>Redna</name>
               <date when="2018-11-21"/>
            </setting>
         </settingDesc>
         <particDesc>
            <listOrg>
               <org xml:id="OZZEU-017-Redna-2018-11-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-017-Redna-2018-11-21.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZADEVE EVROPSKE UNIJE</stage>
            <stage type="session">17. seja</stage>
            <stage type="date">(21. november 2018)</stage>
            <stage type="chairman">Sejo je vodil predsednik dr. Darij Krajčič.</stage>
            <stage type="time">Seja se je pričela ob 8.04.</stage>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Spoštovane kolegice in kolegi, začenjam 17. sejo Odbora za zadeve Evropske unije.</p>
               <p>Obveščam vas, da so odsotni gospodje Blaž Pavlin, gospa Nataša Sukič in gospod dr. Franc Trček, ki pa ga nadomešča gospod Primož Siter.</p>
               <p>Obveščam vas, da so na sejo povabljeni poslanci Evropskega parlamenta iz Republike Slovenije ter predstavniki Vlade in Državnega sveta. Vse navzoče lepo pozdravljam.</p>
               <p>Prehajam na določitev dnevnega reda seje Odbora za zadeve Evropske unije. S sklicem seje ste prejeli dnevni red seje odbora in naknadno 16. novembra še obvestilo o umiku 1. točke z dnevnega reda, in sicer Predlog stališča Republike Slovenije do Sporočila Komisije - Sodoben proračun za Unijo, ki varuje, opolnomoča in ščiti Večletni finančni okvir za obdobje 2021–2027.</p>
               <p>Prejšnjo točko bomo pa obravnavali v petek, zato ker matično delovno telo še točke ni obravnavalo in jo obravnava, mislim da, danes.</p>
               <p>Prehajamo na <title>2. TOČKO DNEVNEGA REDA – PREDLOG STALIŠČA REPUBLIKE SLOVENIJE DO SPREMENJENEGA PREDLOGA UREDBE EVROPSKEGA PARLAMENTA IN SVETA O SPREMEMBI UREDBE O USTANOVITVI EVROPSKEGA NADZORNEGA ORGANA (EVROPSKI BANČNI ORGAN), UREDBE O USTANOVITVI EVROPSKEGA NADZORNEGA ORGANA (EVROPSKI ORGAN ZA ZAVAROVANJA IN POKLICNE POKOJNINE), UREDBE O USTANOVITVI EVROPSKEGA NADZORNEGA ORGANA (EVROPSKI ORGAN ZA VREDNOSTNE PAPIRJE IN TRGE), UREDBE O EVROPSKIH SKLADIH TVEGANEGA KAPITALA, UREDBE O EVROPSKIH SKLADIH ZA SOCIALNO PODJETNIŠTVO, UREDBE O TRGIH FINANČNIH INSTRUMENTOV, UREDBE O EVROPSKIH DOLGOROČNIH INVESTICIJSKIH SKLADIH, UREDBE O INDEKSIH, KI SE UPORABLJAJO KOT REFERENČNE VREDNOSTI V FINAČNIH INSTRUMENTIH IN FINANČNIH POGODBAH ALI ZA MERJENJE USPEŠNOSTI INVESTICIJSKIH SKLADOV, UREDBE O PROSPEKTU, KI SE OBJAVI OB PONUDBI VREDNOSTNIH PAPIRJEV JAVNOSTI ALI NJIHOVI UVRSTITVI V TRGOVANJE NA REGULIRANEM TRGU, IN DIREKTIVE O PREPREČEVANJU UPORABE FINANČNEGA SISTEMA ZA PRANJE DENARJA ALI FINANCIRANJE TERORIZMA.</title>
               </p>
               <p>Gradivo smo prejeli od vlade 9. novembra, na podlagi prvega odstavka 4. člena, Zakona o sodelovanju med Državnim zborom in vlado o zadevah Evropske unije. Skrajni rok za njegovo obravnavo v Državnem zboru je 23. november. Gradivo je bilo v skladu z določili Poslovnika Državnega zbora dodeljen v obravnavo Odboru za zadeve Evropske unije, kot pristojnemu odboru in Odboru za finance, kot matičnemu delovnemu telesu. Slednji ga obravnava na 3. nujni seji, 15. novembra in sprejel mnenje, ki smo ga prejeli.</p>
               <p>Prosim gospo Natalijo Kovač, državno sekretarko na Ministrstvu za finance, da nam predstavi spremenjen predlog uredbe in zlasti predlog stališča Republike Slovenije.</p>
               <p>Izvolite, gospa državna sekretarka.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Hvala lepa za besedo. Spoštovani predsednik, spoštovana poslanka, spoštovani poslanci.</p>
               <p>Evropska komisija je v septembru leta 2017 predlagala paket ukrepov za krepitev pristojnosti evropskih nadzornih organov, mikro bonitetnega nadzora ter spremembo makro bonitetnega nadzora z<gap reason="inaudible">
                     <desc>(?)</desc>
                  </gap> okrepitvijo Evropskega odbora za sistemska tveganja.</p>
               <p>Državni zbor je januarja 2018 oba navedena predloga že obravnaval in sprejel stališče, da Republika Slovenija predlagana predloga z namenom povečanja učinkovitosti nadzora podpira.</p>
               <p>Prvi predlog komisije glede okrepitve mikro bonitetnega nadzora sicer stremi k postavitvi usklajenega in učinkovitega finančnega nadzora, vendar pa sprva ni predvideval spremenjenih pooblastil organov o zadevah, povezanih s preprečevanjem pranja denarja in financiranja terorizma. Kljub nedavnim utrditvam zakonodajnega okvirja na tem področju, pa so novi primeri pranja denarja v finančnih inštitucijah pokazali nujno potrebo po hitrih in odločnih izboljšavah. Evropska komisija je zato predlagala dopolnitev predlaganih sprememb ter okrepitev evropskega bonitetnega nadzora tudi s področja preprečevanja pranja denarja in financiranja terorizma.</p>
               <p>Glavne predlagane spremembe tako prinašajo krepitev usklajevalne vloge Evropskega bančnega organa glede zadev v zvezi z bojem proti pranju denarja in financiranju terorizma za celoten finančni trgi, potem, poudarek na orodjih, ki so na voljo evropskemu bančnemu organu za preprečevanje primerov pranja denarja, ustanovitev novega odbora za preprečevanje pranja denarja, ki bo deloval v sklopu evropskega bančnega organa. Evropskemu bančnemu organu se daje pooblastilo, da v primerih znakov pomembnih hudih kršitev od pristojnih nacionalnih organov zahteva, da začne preiskave ter razmisli o sprejetih odločitvah in uvedbi sankcij za izvajalce v finančnem sektorju. Nadaljnjo, je še okrepitev pristojnosti Evropskega bančnega organa v primeru kršitev prava unije.</p>
               <p>Državnemu zboru se tako predlaga, da sprejme naslednje stališče, ki ga je Ministrstvo za finance že uskladilo z Ministrstvom za pravosodje, Ministrstvom za notranje zadeve, Uradom Republike Slovenije za preprečevanje pranja denarja ter nacionalnimi nadzorniki finančnega trga, to so, Banka Slovenije, Agencija trga vrednostih papirjev in Agencija za zavarovalni nadzor.</p>
               <p>Republika Slovenija podpira spremenjen predlog uredbe, povezan s preprečevanjem pranja denarja in financiranjem terorizma. Podpiramo cilje spremenjenega predloga uredbe v zvezi s konsistentnim, sistematičnim in učinkovitim delovanjem ter okrepitvijo centralizacije vloge Evropskega bančnega organa. Pri obravnavi zadevnega spremenjenega predloga uredbe bomo pozornost posvetili predvsem sorazmernosti, smotrnosti in ustreznosti prenosa pooblastil ter obsegu in vrsti pooblastil, ki jih bomo prenesli na evropske nadzorne organe. Republika Slovenija si bo prizadevala, da se poveča možnost in varstvo vlagateljev ter da se vzpostavi prožnejši in stabilnejši finančni sistem.</p>
               <p>Hvala lepa.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa, državna sekretarka.</p>
               <p>Na 19. seji, 13. novembra 2018, je gradivo obravnavala tudi Komisija Državnega sveta za mednarodne odnose in evropske zadeve ter sprejela mnenje, ki smo ga prejeli. Za predstavitev mnenja komisije Državnega sveta prosim gospoda Bogomila Vnučca.</p>
            </sp>
            <sp who="VnučecBogomir">
               <speaker>BOGOMIL VNUČEC:</speaker>
               <p>Predsedujoči, hvala za besedo.</p>
               <p>Kot ste povedali, ste prejeli naše pisno mnenje, iz katerega izhaja, da naša komisija podpira predlog stališča, kot ga je podala predstavnica Vlade.</p>
               <p>Hvala.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa.</p>
               <p>Odpiram razpravo o tej točki dnevnega reda. Prosim poslance, da se prijavijo. Ali se kdo javi k besedi? Prijavila sta se dva poslanca. Izvolite, gospod Zmago Jelinčič Plemeniti, podpredsednik odbora.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Hvala.</p>
               <p>Zanimivo je, kako Evropa ustanavlja nove in nove organe za nekakšne kontrole, kako poriva manjše države oziroma majhne in pravzaprav nepomembne, tako kot je Slovenija, da potrjujemo vse, kar se oni spomnijo. Jaz nisem tako zelo navdušen nad vsemi temi zadevami. Danes smo slišali, nekih devet posebnih komisij se bo ustanovilo v Evropi, spet bodo določeni birokrati imeli svoje lepe sedeže tam. Pri nas se pa dogaja to, da moraš, ko greš na pošto, če plačaš en račun nekomu drugemu, ki ni ravno kaj vem kdo, moraš dati osebno izkaznico, moraš povedati, kje si se rodil, vse podatke ti vzamejo, in to za kakšnih 25 evrov. Mislim, da smo šli v neko tako ekstremno družbo nekih kontrol, ki nikamor ne peljejo. Jaz bom glasoval proti temu.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa.</p>
               <p>No, drugi razpravljavec sem jaz.</p>
               <p>Zanima me, spoštovana državna sekretarka, kako ocenjujete to spremembo uredbe, kot dejansko instrument, ki bo potem učinkovitejši pri preprečevanju pranja denarja ali financiranja terorizma, ali spet capljamo za tistimi, ki izkoriščajo luknje in proste poti denarja po svetu za financiranje teh reči. Ali smo zadaj ali jih s tem dejansko preprečimo? Sicer iz vsakdanjega življenja in tudi po medijih, kolikor se sliši, so tile nepridipravi, če jim tako rečemo, vedno malce pred regulativami držav članic, pa tudi Evropske unije. Ali ocenjujete, da smo zdaj pred njimi, smo jih prehiteli, ali bodo spet našli nove poti za to, da bodo to svojo dejavnost lahko delali in financirali še naprej?</p>
               <p>Imamo še enega razpravljavca, ki se je javil. Gospod Primož Siter, izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Hvala lepa.</p>
               <p>Dobro jutro, gospa državna sekretarka, kolegice in kolegi!</p>
               <p>Jaz ne bi izpostavil vprašanja, zgolj eno misel ali pa skepso izrazil. O tej zadevi smo že govorili tudi na Odboru za finance pred nekaj dnevi, prejšnji teden, če se ne motim, in sem izrazil to isto skepso, pa bi izkoristil tudi ta forum za to. Seveda se strinjamo, da je treba zakonodajo vedno nadgrajevati, da smo, kot pravi predsednik, ne korak za nepridipravi, ampak da smo vsaj v koraku s časom in da se nekim novodobnim oblikam delovanja kriminalnih združb pristriže krila, no, če se tako izrazim. In do tu je vse lepo in prav. Se mi zdi pa precej paradoksalna situacija, da imamo na ravni Evropske unije na eni strani kopico nekih pravnih okvirov in takšnih in drugačnih podlag za pregon kaznivih dejanj pranja denarja, torej financiranja terorizma in tako naprej, na drugi strani pa dopuščamo davčne oaze, dopuščamo anonimno lastništvo podjetij in tako naprej. Vse to je v enem poglavju, na drugi strani imamo pa v tej smeri najbolj aktivno ravno civilno družbo. Imamo žvižgače, imamo podjetja, ki so tisti res najbolj glasni ojačevalci, ko je treba izraziti skrb oziroma pokazati s prstom. In zdaj pride ta moja skepsa - bojim se, da gre s takimi direktivami bolj za nek navidezen boj, za neko tako, če si upam biti drzen v izrazu, piarovsko »peglanje«, no, na zunaj in ne dovolj učinkovito, vsaj praksa tako kaže iz preteklosti, ne dovolj učinkovito orodje.</p>
               <p>Seveda se strinjamo, da je treba zakonodajo vedno nadgrajevati, da smo, kot pravi predsednik, ne korak za nepridipravi, ampak da smo vsaj v koraku s časom in da se nekim novodobnim oblikam delovanja kriminalnih združb pristriže krila, no, če se tako izrazim. In do tu je vse lepo in prav. Se mi zdi pa precej paradoksalna situacija, da imamo na ravni Evropske unije na eni strani kopico nekih pravnih okvirov in takšnih in drugačnih podlag za pregon kaznivih dejanj pranja denarja, torej financiranja terorizma in tako naprej, na drugi strani pa dopuščamo davčne oaze, dopuščamo anonimno lastništvo podjetij in tako naprej. Vse to je v enem poglavju, na drugi strani imamo pa v tej smeri najbolj aktivno ravno civilno družbo. Imamo žvižgače, imamo podjetja, ki so tisti res najbolj glasni ojačevalci, ko je treba izraziti skrb oziroma pokazati s prstom. In zdaj pride ta moja skepsa - bojim se, da gre s takimi direktivami bolj za nek navidezen boj, za neko tako, če si upam biti drzen v izrazu, piarovsko »peglanje«, no, na zunaj in ne dovolj učinkovito, vsaj praksa tako kaže iz preteklosti, ne dovolj učinkovito orodje.</p>
               <p>Zgolj toliko. Hvala lepa.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala.</p>
               <p>Se javlja še kdo od poslancev? Če ne, preden dam besedo državni sekretarki, vas obveščam, da mag. Branislav Rajić nadomešča poslanca Gregorja Židana.</p>
               <p>Izvolite, gospa državna sekretarka.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Najlepša hvala za vaša vprašanja.</p>
               <p>Glede na to, da sem prej delala 24 let na finančni inšpekciji, bi nekako povzela te stvari, potem pa bom glede prav vsebinskih vprašanj prepustila direktorju Urada za preprečevanje pranja denarja.</p>
               <p>Ta mednarodna izmenjava podatkov je izredno pomembna. Glede na to, da ima Finančna uprava tudi podpisan že sporazum z mednarodnimi organizacijami, da se ti podatki že izmenjujejo spontano, mislim, da je glede obdavčitve in glede informacij pri določenih osebah ali gospodarskih družbah pomembno, da se zaznajo te oblike pranja denarja ali drugih finančnih transakcij. Povzela bi še to, da mi v bistvu sledimo vsem spremembam, ki jih sodobne davčne utaje na območju Evropske unije in na področju kreativnega računovodstva predstavljajo pri nas v Sloveniji določene gospodarske družbe in fizične osebe. Predvsem je tu pomembno, da imamo v davčnem postopku dva inštituta, to je inštitut nenapovedanih dohodkov, ki ga obravnava 68.a člen, in inštitut pri 74. členu Zakona o davčnem postopku, ki opredeljuje te navidezne posle. Zato so te mednarodne institucije, ki se ustanavljajo, izrednega pomena za izmenjavo informacij. Tudi glede članov nadzornih svetov se lahko tu te institucije potem zaprosi, ali imajo kakšne take finančne transakcije, ki bi bile sporne za nas. S tem tudi vam, gospod Siter, odgovarjam, da imamo res te inštitute že implementirane v naš davčni postopek. Mi tudi lahko fizičnim osebam po 69. členu Zakona o davčnem postopku damo, da izpopolni prijavo premoženja, in se jih tudi tu nadzira, kako jim premoženje narašča. S tem v bistvu te dohodke, ki niso zakoniti, finančna uprava tudi potem obdavčuje.</p>
               <p>Toliko z moje strani. Zdaj bi pa prosila, da bi vsebinsko še gospod direktor Urada za preprečevanje pranja denarja pojasnil.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Izvolite, gospod direktor. Prosim, da se predstavite s položajem in imenom za zapis.</p>
            </sp>
            <sp who="MuženičDarko">
               <speaker>DARKO MUŽENIČ:</speaker>
               <p>Lepo pozdravljeni vsi! <stage>(Darko Muženič, direktor Urada za preprečevanje pranja denarja.)</stage>
               </p>
               <p>Morda bi dal samo par pojasnil, s ciljem dodatno razčistiti nekatere dvome.</p>
               <p>V bistvu se s tem predlogom uredbe ne ustanavljajo neki novi organi. Res, da neka nova telesa v okviru evropskega bančnega nadzornika. Gre predvsem za to, da se razmejijo določene pristojnosti med že obstoječimi evropskimi nadzorniki ter za podelitev dodatnih pooblastil na področju pranja denarja. Temu, če mu tako rečemo, centralnemu bančnemu – evropskemu bančnemu nadzorniku.</p>
               <p>Kot že sam naslov predloga stališča pove, gre – se nanaša tudi na preprečevanje pranja denarja in na tako imenovano četrto direktivo. Predvsem zaradi tega, ker je potrebno v – tako v evropski direktivi kot potem posledično v nacionalnih zakonodajah opredeliti evropski bančni organ kot organ, s katerim se bo komuniciralo na področju pranja denarja in financiranja terorizma.</p>
               <p>Seveda imate evropski organ, ki nadzira – torej gre za razmejitev pristojnosti med evropskim bančnim organom, evropskim organom za zavarovanje in poklicne pokojnine ter evropskim organom za vrednostne papirje in trge. To jih najlažje povežemo z našim slovenskim ATVP in AZN. Torej, Agencijo za trgovanje z vrednostnimi papirji in Agencijo za zavarovanje in nadzor. Mi – seveda smo tudi mi skeptični do ustanavljanja vedno novih organov, vedno novih posvetovalnih teles, vendar menimo, da v tem primeru ne gre za ustanavljanje nekega novega evropskega nadzornika, gre samo za koncentracijo nadzornih pooblastil in menimo, da bo to dejansko prineslo večjo učinkovitost in transparentnost v tem področju, predvsem pa poenotenje praks v vseh državah članicah Evropske unije. Torej, po domače povedano, da se uporabljajo isti vatli v vseh državah za podobne ali pa enake vrste primere.</p>
               <p>Ne bi se mogel strinjati, da Slovenija caplja za rešitvami, ki jih poznajo druge članice Evropske unije. Je pa res, da se včasih pozablja, da je ves sistem preprečevanja pranja denarja namenjen preprečevanju, kot že samo ime pove. Torej, konkretno, Urad Republike Slovenije za preprečevanje pranja denarja nima policijskih pooblastil, ne more opravljati kakšnih preiskav, so se pa te zadeve znatno izboljšale s pridobitvijo inšpekcijskih pooblastil. Mi menimo, da vse to pripomore k boljšemu in bolj učinkovitemu delu na tem področju.</p>
               <p>V Sloveniji smo eni prvih, ki smo vzpostavili register dejanskih lastnikov. To je bilo namenjeno transparentnosti poslovanja, pravni varnosti pa tudi zmanjševanju koruptivnih tveganj. V Sloveniji poznamo že vrsto let omejitev gotovinskega poslovanja. Torej – prepovedano je gotovinsko plačevanje, ki bi preseglo znesek 5 tisoč evrov. Tako za opravljanje storitev kot za prodajo blaga. Prav tako v Sloveniji že nekaj časa poznamo prepoved uporabe anonimnih produktov. Torej, v Sloveniji je nemogoče odpreti anonimni bančni račun ali pa, ne vem, hranilne knjižice na prenosnika, kot se je poznalo v preteklosti.</p>
               <p>Kar se tiče žvižgačev in civilne družbe – mi se trudimo pri vsakih spremembah zakonodaje na tem področju sodelovati tako z zavezanci – torej, če tako preprosto povem, z industrijo – kot tudi z vso drugo zainteresirano javnostjo. Zato so tudi naši predlogi zakonov vedno objavljeni na naši internetni strani. Pripravljeni smo tako na sestanke, kot na sprejem kakršnihkoli smiselnih predlogov. Recimo zadnja sprememba zakona, torej zakona, ki vstopil v veljavo v novembru 2016. Se je ravno pokazala ta kvaliteta dobrega sodelovanja, kjer so bili precej aktivni predstavniki civilne družbe – recimo Center nevladnih organizacij in tako naprej.</p>
               <p>Tako da se trudimo tudi sodelovati s civilno družbo, so pa žvižgači, če jim tako rečemo, tudi po našem zakonu zaščiteni. Torej mi, tudi če bi prejeli kakršnokoli prijavo, nikoli ne izdamo vira in se ne morem strinjati s trditvijo ali pa z mišljenjem, da gre za neko piar ravnanje. Mi delamo v dobri veri, da z vsemi temu ukrepi izboljšujemo sistem, je pa res, da ne moreš predvideti vseh situacij in da pride do neljubih dogodkov, ki se potem iz njih poskušamo nekaj naučiti in poskrbeti, da v nadaljevanju do tega več ne prihaja.</p>
               <p>Tako na kratko, hvala lepa.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa. Še kakšna razprava? Prijavila sta se dva poslanca, izvolite gospod Zmago Jelinčič Plemeniti, podpredsednik odbora, imate besedo.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Hvala.</p>
               <p>No, kar se tiče finančne uprave je zanimivo, da kaj pa če finančna uprava napačno oceni finančno operacijo in ima stranka zaradi tega škodo? Finančna uprava ne odgovarja, ne odgovarja za nobene zadeve in dostikrat se zgodi, da finančna uprava po političnem diktatu se spravi na določenega človeka, ga poskuša uničiti in v dosti slučajih se to tudi zgodi. Nič pa se ne zgodi tistemu, ko se ugotovi čez čas, da je šlo za napako, da je bila tukaj zavožena eksistenca ljudi, družine, firme in vsega skupaj, kajti inšpektorji na FURSU se enostavno smejijo in rečejo: »kdo nam pa kaj more? Sem se pač zmotil«. To je ena grozljiva zadeva, ki se je v Sloveniji, ne vem, če se ta trenutek, ampak dostikrat do zdaj se je uporabljala za uničevanje določenih drugače mislečih ali pa bi rekel političnih nasprotnikov.</p>
               <p>In zdaj pa, če bo finančna uprava top zadevo poslala v Evropo, še preden se bo razčistilo, bo ta človek umazan v vsej Evropi in v bistvu onemogočen na finančnem, na gospodarskem, ne poslovnem in na osebnostnem področju.</p>
               <p>Slišal sem prejle od šefa inštitucije za omejevanje pranja denarja neko pripombo o hišnih preiskavah, da si jih ne more delati. Zdaj, iz tega jaz lahko sklepam, da se pripravlja tudi taka sprememba, da bo tudi ta inštitucija lahko delala finančne oziroma hišne preiskave. Mislim, kam smo pa prišli? Zdaj, vsaka državna ustanova bo imela pravico delati hišne preiskave, premetavati vse skupaj – to je vendar grozljivo.</p>
               <p>In omejitev gotovinskega poslovanja do 5 tisoč evrov – pa saj se ne pere denar s 5 tisoč evri. V Ljubljani smo imeli tamle eno milijardo dolarjev, tamle čez za hrbtom v Ljubljanski banki, pa nikomur nič. Eden, ki bo pa 500 evrov imel v žepu, ga bodo pa skoraj slekli pa odpeljali v zapor in ga spraševali od kod je tistih 500 evrov. Kajti dogaja se tudi to, da če nekdo dvigne denar, da bo kupil eno zadevo, pa tiste zadeve ne kupi in prinese denar nazaj položiti na banko, ga skoraj da aretirajo od kod ta denar, pa navkljub temu, da je mogoče pred eno uro dvignil ta denar. Mislim, to so grozljive zadeve in jaz ne pravim, da mi capljamo za evropskimi državami, mi jih prehitevamo, mi smo hujši od tistih, ki pripravljajo take zadeve in tisti 68.a člen v Zakonu o davčnem postopku – to je grozljiva zadeva. To je zadeva, ki je pripravljena za uničevanje ljudi, tistih, ki niso po meri vladajoče strukture. In še enkrat pravim, hvala lepa za take »štimunge«, ki jih dobivamo v Sloveniji. Vedno hujše je.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa.</p>
               <p>Zdaj – v Ameriki so takrat, ko je bil tisti napad v New Yorku in drugje, ugotavljali, da je eden od razlogov, da niso znali tega zaznati, slabo sodelovanje med službami, ki so namenjene pač tej varnosti. Tukaj vidimo, da imamo več teh agencij na ravni Evropske unije, ki jih naslavlja ta sprememba uredbe. Pa me zanima, ali ocenjujete, da je sodelovanje med temi inštitucijami dobro v smislu preprečevanja pranja denarja in financiranja terorizma – vemo, da sta to ena izmed izjemno nevarnih zadev za sodobno družbo. In me zanima to, ali so zdaj zatesnjene vse vrzeli, ki so do sedaj bile, ali še vedno lahko kje kaj odteka, gre mimo sistema, ki bo še naprej financiral, recimo, terorizem in pa ne bo preprečeval pranja denarja.</p>
               <p>Včasih imam občutek, da ni prave politične volje pri velikih denarnih tokovih. Tudi danes so že bile omenjene davčne oaze, hkrati se pa tudi veliki finančni centri, a la londonski City pa še kak pa drugi, kolikor vem, financirajo iz teh davčnih oaz. Pa me tako zanima, no – da ne gremo v detajle notri, na raven 500 evrov, ampak globalno. Ali je politična volja, da se velike – veliki denarni tokovi, ki grejo v škodo ljudi, v nevarne zgodbe, preprečijo ali je ni?</p>
               <p>S tem bi potem zaključil razpravo. Pa bi potem šli na glasovanje.</p>
               <p>Izvolite, gospa državna sekretarka.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Ja, najlepša hvala za vprašanja.</p>
               <p>Gospod Jelinčič je pobegnil, ampak glede prav vsebinskih vprašanj, kar se tiče Finančne uprave Republike Slovenije, mislim, da se potem lahko naslovi vprašanje na Ministrstvo za finance, pa mu bomo pisno odgovorili glede določenih postopkov, če ga prav podrobno zanimajo.</p>
               <p>Kar se pa tiče 68.a člena, pa mislim, da je to še edino orodje, ki ga ima Finančna uprava v rokah, kjer lahko nepojasnjeno premoženje obdavčuje. Posebno od tistih, ki bogatijo na način, kjer nimajo zakonitih in nenapovedanih dohodkov. Toliko o tem 68.a členu.</p>
               <p>Glede sodelovanja v mednarodnih – mislim, mednarodnih inštitucij pa sodelovanja med finančnimi upravami in ostalimi denarnimi inštitucijami in finančnimi inštitucijami. Mislim, da je, kar imam jaz izkušenj in kar spremljam zakonodajo, da je odlično, glede takih bolj vsebinskih pa bom prosila še enkrat direktorja, da bi podal besedo.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa.</p>
               <p>Izvolite, gospod direktor, imate besedo.</p>
            </sp>
            <sp who="unknown-M">
               <speaker>GOSPOD _____________:</speaker>
               <p>Hvala za besedo.</p>
               <p>Stanje verjetno ni bilo najboljše, če se zdaj sprejema ta uredba. Ampak kot sem rekel na začetku – uredba je usmerjena v krepitev enega evropskega nadzornika in v ustrezno izmenjavo podatkov. Torej, to se je – to je bil tudi problem v Sloveniji. Vsak nadzornik ima ustrezna pooblastila za opravljanje svojega dela, je pa manjkala pravna podlaga, ustrezna pravna podlaga za izmenjavo tovrstnih podatkov. Torej da če, ne vem, bančni nadzornik pride do podatka, ki se nanaša na pranje denarja, lahko to sporoči, recimo, uradu ali pa drugemu nadzorniku, ne vem, Agenciji za trg vrednostnih papirjev. Ista situacija se je pokazala na nivoju Evropske unije in ta regulativa želi to pomanjkljivost odpraviti oziroma ustvariti ustrezno pravno podlago, da bo do te izmenjave teh podatkov prišlo. Na ta način se želi, kot ste se sami izrazili, zapreti to področje, bomo rekli, z vseh strani, da dejansko ne bi prihajalo do zlorab.</p>
               <p>Mi mislim, da je tako politična kot tudi strokovna volja za vse te korake, je pa res, da predvsem na</p>
               <p> nivoju Evropske unije sprejem tovrstnih predpisov gre zelo počasi. Torej traja nekaj časa in moraš trenutno odreagirati, hitro odreagirati na pojav, ki se je pokazal. Bi pa moral odločno nasprotovati misli gospoda Jelinčiča, da se pripravlja morebiti sprememba zakona <stage>/ nerazumljivo/</stage> hišna pooblastila za opravljanje hišnih preiskav. Jaz sem samo rekel, da urad nima policijskih pooblastil kot na primer hišna preiskava. Torej hišno preiskavo se nekako povezuje z nekimi klasičnimi tipičnimi policijskimi pooblastili. Tudi nikoli nismo o tem razmišljali in tega niti nočemo imeti. Naš zakon je preventivni zakon, mi o vseh svojih ugotovitvah seznanjamo pristojne organe, policijo, tožilstvo, trudimo se z vsemi sodelovati. Mislimo, da je to sodelovanje na zelo visoki ravni, ne razmišljamo pa o dodatnih pooblastilih, še posebej tistih, ki bi posegali v delo policije ali pa bi pridobivali njihova pooblastila. O tem ni nikoli tekla beseda in tudi nikoli nismo razmišljali, toliko da je jasno.</p>
               <p>Hvala.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa za to pojasnilo.</p>
               <p>S tem zaključujem razpravo na to točko dnevnega reda. Na glasovanje dajem predlog stališča k tej točki dnevnega reda, ki se glasi - malo daljši je, tako da bo treba nekaj potrpljenja, da tole preberem:</p>
               <p>Na glasovanje dajem predlog stališča k tej točki dnevnega reda, ki se glasi - malo daljši je, tako da bo treba nekaj potrpljenja, da tole preberem:</p>
               <p>»Republika Slovenija podpira spremenjen predlog uredbe povezan s preprečevanjem pranja denarja in financiranjem terorizma. V splošnem podpiramo cilje spremenjenega predloga uredbe v zvezi s konsistentnim, sistematičnim in učinkovitim delovanjem ter okrepitvijo in centralizacijo vloge Evropskega bančnega organa. Pri obravnavi zadevnega spremenjenega predloga uredbe bo Republika Slovenija pazljivo predvsem na sorazmernost, smotrnost in ustreznost prenosa pooblastil ter njihov obseg in vrsto na evropske nadzorne organe in njihovega posega v neodvisnost in samostojnost nacionalnih organov. Republika Slovenija se bo še vedno zavzemala tudi za dosledno upoštevanje kapitalskih trgov manjših držav ter njihovih nacionalnih organov nadzora. Predvsem bo pozorna, da nove naloge ne bi predstavljale dodatnega finančnega bremena. Republika Slovenija si bo prizadevala, da se poveča možnost in varstvo vlagateljev ter se vzpostavi prožnejši in stabilnejši finančni sistem.« prosim, da glasujemo o tem sklepu. Glasujemo.</p>
               <p>Kdo je za? <stage type="vote-ayes">(7 članov.)</stage> Kdo je proti? <gap n="..."/>
               </p>
               <p>Ugotavljam, da je stališče sprejeto.</p>
               <p>Zahvaljujem se državni sekretarki in gospodu direktorju.</p>
               <p>S tem končujem 2. točko dnevnega reda in 17. sejo Odbora za zadeve Evropske unije.</p>
               <p>Želim vam lep dan, poslanca čaka danes še ena izredna seja. Hvala lepa.</p>
               <stage type="time">Seja se je končala 21. novembra 2018 ob 9.08.</stage>
            </sp>
         </div>
      </body>
   </text>
</TEI>
