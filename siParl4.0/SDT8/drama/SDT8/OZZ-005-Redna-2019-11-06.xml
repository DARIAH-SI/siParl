<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZ-005-Redna-2019-11-06">
   <teiHeader>
      <fileDesc>
         <titleStmt>
            <title>Odbor za zdravstvo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZ-005-Redna-2019-11-06.OZZ" n="005">
               <name>Redna</name>
               <date when="2019-11-06"/>
            </setting>
         </settingDesc>
         <particDesc>
            <listOrg>
               <org xml:id="OZZ-005-Redna-2019-11-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZ-005-Redna-2019-11-06.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZDRAVSTVO</stage>
            <stage type="session">5. redna seja</stage>
            <stage type="date">(6. november 2019)</stage>
            <stage type="chairman">Sejo je vodil dr. Franc Trček, predsednik Odbora za zdravstvo.</stage>
            <stage type="time">Seja se je začela ob 14:00 uri.</stage>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Lep pozdrav vsem skupaj. Čakamo, da smo sklepčni. Verjetno smo nekoliko v zamudi, ker se je tik pred kratkim končala seja drugega odbora v velikem salonu. Gospod podpredsednik Državnega zbora je zagotovil sklepčnost, torej lahko začnemo 5. redno sejo Odbora za zdravstvo. Lep pozdrav vsem skupaj. Glede zadržanosti nisem dobil obvestil. Imamo nekaj nadomestnih članov na odboru. Kolega Sama Bevka nadomešča kolega Jani Prednik, kolegico mag. Bojano Muršič kolega Soniboj Knežak in kolega Željka Ciglerja nadomešča kolega Miha Kordiš.</p>
               <p>Prehajamo na določitev dnevnega reda seje odbora. S sklicem seje dne 23. 10. 2019 ste prejeli predlog dnevnega reda seje odbora. Prva točka Predlog zakona o spremembah in dopolnitvah Zakona o zdravstvenem varstvu in zdravstvenem zavarovanju, druga obravnava. Amandmaji k predlogu zakona so se vlagali do 4. 11. 2019. Druga točka Ustanovitev pododbora za spremljanje rakavih obolenj v Republiki Sloveniji in tretja točka Razno.</p>
               <p>V poslovniškem roku ni bilo predlogov za spremembo dnevnega reda, torej je določen takšen dnevni red kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA.</title>
               </p>
               <p>Postopkovno, kolega Pavšič. Izvolite.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala, gospod predsednik. Naprošam vas za polurni odmor, da v koaliciji pripravimo še nekaj dokumentov.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Kakšnih dokumentov, kolega in na kateri člen poslovnika se sklicujete, prosim?</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Zaprošam vas za polurni odmor. To vas lahko postopkovno zaprosim, da lahko koalicija pripravi dokončne predloge amandmajev.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Odkrito povedano bom tako sam enkrat malo za spremembo začel. Mesece se je kuhalo neko kosilo, ki je bilo 90 % skuhano. Potem koalicija reče to bomo vrgli v smeti, mi bomo skuhali isto kosilo. To bo trajalo dve leti, če vmes ne razpademo. Sedaj rabite še čas, da greste gledati recepte. Dobro. Pol ure odmora. Nadaljujemo ob 14.35 uri.</p>
               <p>
                  <stage type="time">(Seja je bila prekinjena ob 14.05 in se je nadaljevala ob 14.35 uri.)</stage>
               </p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Lep pozdrav vsem skupaj še enkrat. Nadaljujemo 5. redno sejo Odbora za zdravstvo.</p>
               <p>Še vedno smo pri poskusu začetka <title>1. TOČKE DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O ZDRAVSTVENEM VARSTVU IN ZDRAVSTVENEM ZAVAROVANJU</title>, ki ga je Državnemu zboru v obravnavo predložila Poslanska skupina Levica in je objavljen na spletnih straneh Državnega zbora. Ali želi v imenu koalicije kdo obrazložiti zakaj ste potrebovali prekinitev in kaj ste nam vmes skuhali? Izvolite, kolega Pavšič.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Najlepša hvala za besedo. Najprej opravičilo predsedniku in članom odbora za ta odmor, ampak hoteli smo si vzeti še malce več časa in tako skleniti nekajmesečno delo, ki smo ga opravili tako v koaliciji kot tudi z Ministrstvom za zdravje, Ministrstvom za finance, FURSOM, ne vem če sem še koga spustil in seveda z Levico vse v želji in z namenom ukinitve dopolnilnega zdravstvenega zavarovanja.</p>
               <p>Poiskali smo, glede na vse te pogovore, največji skupni imenovalec, ki smo ga lahko inkorporirali? v svoj predlog amandmajev, s katerimi bi hitreje prišli do sklepnega dela dejanske ukinitve dopolnilnega zdravstvenega zavarovanja in načrtovanja čimprejšnjih nadaljnjih ukrepov, ki smo jih tudi že napovedali oziroma ki jih je že napovedalo Ministrstvo za zdravje.</p>
               <p>Svojo podporo zakonu, ki ga je vložila Levica pogojujemo s sprejetjem devetih amandmajev, ki jih boste dobili na mizo, s katerimi dejansko ukinjamo dopolnilno zdravstveno zavarovanje in uvajamo pavšalni prispevek. Pri tem pa je potrebno opozoriti tudi na to, da za pravno vzdržnost predloga zakona je potrebno podpreti tudi amandmaje Levice, in sicer k 3., 7., 9., 15., 21., 22., in novemu 22.a členu.</p>
               <p>To smo skuhali, gospod predsednik.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala za obrazložitev. Glejte, Alenka Zupančič je v enem intervjuju pred kratkim rekla, pamet politične imaginacija občutek za pravičnost je nekaj kar se pričakuje od politikov. Nimam se za blazno pametnega, ampak še moji desetletni hčerki ne boste prodali, da ste to skuhali v teh tridesetih minutah. Vmes na hodniku so mi iz resornega ministrstva malo zmajevali, da ravno niso seznanjeni s tem, kar ste skuhali. Vmes sem govoril z gospo kolegico iz Zakonodajno-pravne službe, ki potrebuje tudi čas, da se opredeli do tega in verjetno tudi vsi mi potrebujemo čas, da te zadeve preberemo, preučimo, ker ne gre za nekaj pavšalnega. V Sloveniji je že tisočak ogromno denarja, po domače povedano.</p>
               <p>Najprej bi prosil predlagatelja, da se opredeli do tega. Potem bi prosil tudi Zakonodajno-pravno službo, da nam povedo koliko časa potrebujejo, da proučijo ta predlog in navsezadnje tudi resorno ministrstvo. Navsezadnje gre tudi za zadevo, ki vpenja široki krog vabljenih, ki so se pripravili na osnovni tega, kar je bilo sedaj na mizi. Če smo poskus resnega parlamenta, bi verjetno bilo potrebno to točko dnevnega reda prekiniti, da se zadeve preučijo, da se najde nek termin, ko se to resno nadaljuje. Če je bil to vaš predlog, ki ga sedaj skrivate skozi neke amandmaje, potem bi to bilo, kot se zelo rad gospod Šarec napihuje, mož in temu tudi tako povedali.</p>
               <p>Predlagatelj, beseda je vaša.</p>
            </sp>
            <sp who="MesecLuka">
               <speaker>LUKA MESEC (PS LMŠ):</speaker>
               <p>Hvala. Strinjam se, da ta stvar ni nastala v pol ure, tako da me preseneča, da ste pol ure v bistvu po začetku odbora prinesli uskladitvene amandmaje. Mi smo vas k temu pozivali praktično en mesec odkar ste pogajanja z nami na 90 % usklajenosti zaključili. In glede na to, da je stvar nova, bi jo bilo treba prebrati, se strinjam z predsednikom odbora, da bodisi sejo prekinemo in jo nadaljujemo ob drugem terminu, bodisi vzamemo 20 minut odmora, da se lahko opredeli vsaj Zakonodajno-pravna služba, poslanske skupine preberemo in vabljeni tudi, da vidimo kaj je na stvari.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Postopkovno, Jani Möderndorfer.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Kolega predsednik, žal sem razočaran, da ste zlorabili poslovnik, ampak glede na to, da se štejete za pravičnika in za vse ostalo, kar zelo radi poudarjate. Ne glede na to kot predsednik odbora in nenazadnje se je predlagatelj tudi opredelil, ker edino on se lahko opredeli kot predlagatelj točke dnevnega reda, kar se tiče same prekinitve seje. Mi se s tem popolnoma strinjamo. Nimamo nobenih težav. Gledamo na celo zadevo popolnoma resno in se ne obnašamo kot v otroškem vrtcu. Če pa to nekdo tako razume, ima težave samo on. Mi se zavedamo, da razpravljamo o resni temi. Glede na to, da je tudi predlagatelj istočasno v funkciji predsednika oziroma koordinatorja Levice, sam pozival, da se lahko dogovarjamo in z amandmaji rešujemo zakon, je bilo več kot jasno, da bomo v tej smeri poskušali delati. Nenazadnje imamo na mizi tudi predloge, ki so vsaj toliko usklajeni, da smo imeli sestanek in prekinitev in res je, da ta odločitev ni bila sprejeta v 30 minutah. Bila pa je sprejeta odločitev, da bomo kot koalicija šli v ta predlog dogovarjanja.</p>
               <p>Zato kot predsednik imate vse škarje in platno v rokah, da lahko prekinete sejo, če se boste tako odločili. Glede na to, da se predlagatelj strinja, mi nimamo s tem nobenih težav, zato da se resno prouči. Tudi ZPS lahko pregleda vse amandmaje in poda še svoje pripombe in na ta način ohranimo vsi trezno glavo in delamo naprej za isti cilj. Hvala lepa, predsednik.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, gospod Möderndorfer. Če bi Trček bil edina težava in edini, ki bi imel težave, potem bi ta država bila raj. Seje ne morem prekiniti, ker bi moral vedeti kot dolgoletni poslanec, ker imamo še drugo in tretjo točko. Dajem pa na glasovanje, da prekinemo obravnavo te točke in jo pač, ko se izdatno poučimo o tem – to se ne da v 20 minutah resno proučiti – nadaljujemo.</p>
               <p>Prosim, da se tudi ZPS opredeli do tega in tudi ministrstvo, če želi besedo.</p>
            </sp>
            <sp who="ArkoFabjanLenča">
               <speaker>LENČA ARKO FABJAN:</speaker>
               <p>Hvala za besedo. Sedaj v tem kratkem času, kar so prišli amandmaji na klop, je Zakonodajno-pravna služba ugotovila isti problem k 23. členu kot je bil že pri amandmajih Levice, in sicer da gre za dodajanje povsem novih vsebin. Te nove vsebine imajo naravo novel drugih zakonov, zato opozarjam, da je vprašanje dopustnosti teh amandmajev. To pa povzroča potem drugo oziroma sproža drugo vprašanje kako je s pravno ureditvijo, če bodo amandmaji ocenjeni za nedopustni. Ali je potem ureditev celovita? Ali bi lahko povzročila kakšne pravne praznine? Enako vprašanje, da samo dodam, ker so bile tudi danes na Odboru za finance obravnavane stopnje prispevkov in je bil ravno predlagan amandma z novimi vsebinami in z naravo novel drugih zakonov in je bil tisti amandma ocenjen za nedopusten. Tako da se tudi z drugega zakona vzpostavlja vprašanje ali bo ureditev celovita, ali bi lahko morebiti povzročila kakšne pravne praznine. Toliko na hitro v tem času. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, gospa Lenča Arko Fabjan v imenu Zakonodajno-pravne službe. Ministrstvo se ne želi opredeljevati.</p>
               <p>Torej, dajem na glasovanje, da prekinemo obravnavo 1. točke dnevnega reda Predlog zakona o spremembah in dopolnitvah Zakona o zdravstvenem varstvu in zdravstvenem zavarovanju. Ali imate glasovalne naprave? Nimate vsi glasovalne naprave. Prosim, če se to uredi.</p>
               <p>Prekinitev za 10 minut, da se omogočijo pogoji za glasovanje. Nadaljujemo 14.50.</p>
               <p>
                  <stage type="time">(Seja je bila prekinjena ob 14.40 uri in se je nadaljevala ob 14.50 uri.)</stage>
               </p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Ali imajo članice in člani odbora in nadomestni člani, ki sem jih prej prebral, glasovalne naprave.</p>
               <p>Prehajamo na glasovanje o prekinitvi obravnave 1. točke dnevnega reda Predloga zakona o spremembah in dopolnitvah Zakona o zdravstvenem varstvu in zdravstvenem zavarovanju.</p>
               <p>Pričenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(11 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je 1. točka dnevnega reda prekinjena. Kdaj jo bomo nadaljevali, boste pravočasno obveščeni.</p>
               <p>Zahvaljujem se vsem prisotnim neposlankam in neposlancem. Vi se pa lahko zahvalite koaliciji, za to kar se je sedaj zgodilo.</p>
               <p>Prehajamo na <title>2. TOČKO DNEVNEGA REDA – USTANOVITEV PODODBORA ZA SPREMLJANJE RAKAVNIH OBOLENJ V REPUBLIKI SLOVENIJI.</title>
               </p>
               <p>Ali kolegica želi opredeliti predlog? Izvolite, gospa Dimic.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Spoštovani, lepo pozdravljeni. Kljub zapletom, ki smo jim bili priča, upam, da razumete predlog, ki sem ga v imenu Poslanske skupine Nove Slovenije podala skupaj z kolegi poslanci, s katerimi sem se srečala tisti dan, ko smo vlagali pobudo na sam Odbor za zdravstvo, in sicer, da bi se ustanovil pododbor za spremljanje rakavih obolenj v Sloveniji.</p>
               <p>Podatki OECD kažejo, da je Slovenija po številu obolenj in po številu umrljivosti v samem vrhu držav, ki jih meri OECD. To predstavlja, da je v Sloveniji v primerjavi z zahodnimi državami in sosednjimi državami stopnja umrljivosti zelo visoka. Glede na to, da v Sloveniji že spremljamo raka in imamo register že vse od leta 1953, bi bilo dobro, da se potem glede na situacijo, ki je v Sloveniji, katero pozdravljajo tudi institucije kot je Nacionalni inštitut za javno zdravje in vsa onkološka društva, Onkološki inštitut, da bi se vendarle preko našega odbora pogledalo zakaj in kakšno je dejansko stanje. Zakaj prihaja do večje umrljivosti bolnikov obolelih za rakom in kaj lahko naredimo tudi na preventivnih programih, ki jih imamo - DORA, SVIT in ZORA – in da nenazadnje predlagamo Vladi mogoče tudi uvedbo kakšnega novega preventivnega programa. Tukaj imam v mislih predvsem pregled moških po 50 letu PSA. To je enostaven pregled. Z odvzemom krvi se da ugotoviti kakšna je stopnja.</p>
               <p>Kot imam sama izkušnje in tudi vidim na Onkološkem inštitutu tudi ta preventivni program DORA, ki je namenjen ženskam po 50 letu starosti kaže, da je potrebno slediti to, kar imajo že v Nemčiji in ostale evropske države, da bi bilo potrebno ta program spustiti na nižjo starost in na višjo, da bi bil nekje do 75 leta in da bi začel omogočati, če se da, na nek program že od 40 leta naprej ženske slediti. Da prihaja pri njih do večjega in pogostejšega pojava raka dojke med mlajšimi je tudi to v poročilu in želim, da bi vendarle kot pododbor imeli malo večjo možnost se s tem ukvarjati. Vse, kar se tiče samega sprejema zakonodaje, predloga, gre vse preko matičnega Odbora za zdravstvo.</p>
               <p>To je samo skupina, ki bi hkrati tudi osveščala, da je pomembno, da se ljudje udeležujejo preventivnih programov v državi. To je bil moj namen. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, gospa Dimic. Predloge sklepov z obrazložitvijo z dne 23. 10. 2019 imate objavljene na spletnih straneh Državnega zbora. Odpiram razpravo. Gospod Jani Möderndorfer.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Spoštujem razmišljanje kolegice Dimic in pravzaprav, ko prebereš argumentacijo na prvo žogo človek sploh nima nobenih pripomb zakaj ne bi bil takšen pododbor ustanovljen.</p>
               <p>Imam pa en konceptualni problem. To pa je, ko začnemo postavljati na prvo mesto posamezne skupine znotraj zdravstvene dejavnosti kaj je bolj pomembno od ostalih vprašanj. Sam sem bil proti že ustanovitvi pododbora za Rome. Pa ne zaradi tega, ker bi imel kaj proti Romom. Tudi mi ni v redu, ker slišim že nove napovedi, da se bo ustanovil nekje drugje tudi pododbor za BREXIT in ne vem kaj še vse. Skratka, to je za mene eno navadno množenje nekih pododborov. Mislim, da dajemo čisto napačen signal. Odbor za zdravstvo je v bistvu odbor, ki obravnava vsako bolezensko stanje in vsako anomalijo in ne nazadnje celoten zdravstveni sistem enakovredno. Sam osebno si ne predstavljam, da bi jutri prišel z novim predlogom, da se ustanovi pododbor za dializne bolnike oziroma vse urološke bolnike, ki jih je v Sloveniji strašansko veliko. Da ne omenjam sladkornih bolnikov, ki jih je strašansko veliko in so tudi zelo pomembni. Da ne omenjam še kakšne druge skupine. Zdi se mi, da na nek način kontra učinek tistemu, kar pravzaprav hočemo narediti.</p>
               <p>Sam osebno sem prav tako doživel kakšno bolezensko stanje, ki ni bilo ravno v redu, ampak zaradi tega mi na kraj pameti ne pride, da bi šel predlagati ali ustanavljati pododbor. Zato takšen predlog ne morem podpreti. Pa tudi če bo podprt, se mi zdi že sam način kako je bil predlagan nekorekten, ker niti ni bil predstavljen vsem poslancem, ampak je bil samo nekaj poslancem. Danes smo slišali, da tistim, ki jih je naključno srečala tisti dan, preden je šla v ta predlog. S tem pa, da se zavedam pozitivnega namena, ki ga je kolegica Dimic pravzaprav hotela narediti in je hvale vreden. Ampak učinka, dragi moji, zaradi tega, da bo večja promocija o osveščanju onkoloških bolnikov - oprostite, brez zamere – ga ne bo. Res ga ne bo.</p>
               <p>Onkološka dejavnost je pri nas iz strokovnega vidika na visoki stopnji razvoja. Imamo odlične strokovnjake in beležimo zelo dobre rezultate na tem področju, kar pa ne opravičuje, da lahko človek zaspi. Daleč od tega. Nasprotno, prav je, da se osvešča, ampak mislim, da bo kolegica Dimic vsakič dobila besedo, ko bo želela kot posamezno točko predlagati in uvrstiti na Odbor za zdravstvo in bo na Odboru za zdravstvo seveda to točko tudi predstavila in bomo lahko opravili kvalitetno razpravo kadarkoli z vsemi pobudami in predlogi, ki bodo prišle, še posebej z namenom in vidikom, ki ga je predstavila kaj je pravzaprav namen tega pododbora. To pa je v bistvu osveščanje te problematike na tem področju. Zato se bojim, da bomo imeli samo več papirja in več nazivov in še več sestankov. Lahko bi združili.</p>
               <p>Ampak še enkrat poudarjam, da ne bom narobe razumljen, srečno pot vsem, ki ste pripravljeni delati v tem pododboru in vas pri tem delu ne bom oviral. To nima smisla.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, gospod Möderndorfer, za vašo smiselno razpravo. Predlagateljica je želela besedo.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Res se opravičujem, če se je morda nekdo čutil, ne vem, da ga nismo povabili, ampak povabilo bo šlo v bistvu ven za vse poslanske skupine in želja po sodelovanju, ko bi bil pododbor ustanovljen.</p>
               <p>Je pa tako. Bom povedala čisto iz praktičnega vidika kako je. Mene je osebno res zaskrbelo to, da nam HOECD? govori, da imamo eno najvišjih umrljivosti stopnje obolelih za rakom in to že od leta 2016. Mi v tem času nismo še čisto nič naredili. Še niti enega odbora ni bilo sklicanega. Vem, lahko bi ga sama. In bi ga. Ampak veste kaj, dokler je človek zdrav nima občutka. Vsako leto pride Evropa Donna v Državni zbor. Vsako leto. Koliko nas je tam? Ali pa koliko nas je bilo v preteklosti? Dokler sama nisem imela izkušnje, jih nisem tako resno jemala kaj pomeni to. Zato se mi zdi in moja želja je in sem pripravljena v to vložiti tudi svojo energijo za pol leta, po pol leta pride drugi predsednik, ki bo vodil, ampak tukaj si želim eno ekipo, ki se bo dejansko ukvarjala s tematiko, s katero se ukvarja celotna Evropa, s katero se ukvarja Evropski parlament. Da imajo hrvaški poslanci prav samostojen odbor za spremljanje raka. Tako kot je pri nas Odbor za zdravstvo, imajo oni samostojni odbor. Želela sem narediti samo to, da bi v nekem krogu tisti, ki imajo zanimanje in ki si želijo sodelovati na našem pododboru bili lahko tukaj aktivni in bi prispevali k večji osveščenosti. Seveda tudi kot kakšen predlog kaj bi bilo treba narediti, kako je. Zdi se mi, da je to prava smer.</p>
               <p>Vam povem, ko greš po Onkološkem inštitutu, je to prava smer, ker je tisoč in ena težava. Lahko mi trikrat na mesec skličemo Odbor za zdravstvo. Ali je to smisel? Ali ni Odbor za zdravstvo res tako pomemben kron?, ki se ukvarja s samo zakonodajo? Mi pa moramo vse ostalo tudi pomagati, da bo Odbor za zdravstvo delal dobro zakonodajo. In kot pododbor, zato sem želela, da bi delal in sodeloval pri dobri zakonodaji matičnega Odbora za zdravstvo. Samo to je bilo. In dokler nisi tukaj res ne vidiš in ne slišiš. Ko pa vidiš, pa vidiš marsikaj in veš, da je potrebno tukaj veliko spremeniti. Seveda je potrebno. Saj bo mogoče naš odbor tudi spremljal bolnike z diabetesom, bolnike z kardiovaskularnimi težavami. Zakaj pa ne? Saj se lahko razširi in pridejo ljudje, ki želijo nekaj povedati. Samo to. Hvala lepa.</p>
               <p>Upam, da razumete, da širimo področje dela Državnega zbora na način, ki nobenega ne ogroža in kjer ljudje sami prostovoljno lahko pristopijo in delajo. Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, gospa Dimic. Želi še kdo razpravljati? Ne. Potem se bom k besedi oglasil še sam.</p>
               <p>Zadeva ima že kar nekaj brade. O tem smo se in ločeno in skupaj pogovarjali žal že s pokojno dr. Mojco Senčar. Ni to neka praksa, ki jo poznamo in bi jo uvedli samo pri nas. Je pa tu nek drugi problem, kjer gospodu Möderndorferju dam delno prav. Ko rečem, da bi pa mogoče lahko razmislil o unikarlizmu? in 120 poslancih, me vsi gledajo tako, da bi jih bilo treba ukiniti, New York ima toliko in toliko. V večini parlamentov se poslanec lahko poslanka ukvarja maksimalno z dvema odboroma in resno dela na njih. V kakšnih večjih parlamentih in tudi v malo večjih državah, recimo v kakšnem romunskem parlamentu, si član enega odbora in enega pododbora in dejansko delaš na tem.</p>
               <p>Koga je sedaj gospa Dimic vlekla? Meni očitajo, da vlečem SMC-je, da se z njimi vozim do Maribora, čeprav se ta mandat nisem niti enkrat z nobenim SMC-jem vozil, ampak eni pač temeljijo na lažeh, drugi na nekem iskrenem delu.</p>
               <p>Odkrito lahko rečem, tudi po hodnikih se slišalo, da sedaj gospa Dimic hoče iz neke svoje zgodbe nekaj delati. OK. Politiki smo različni. Zakaj pa ne bi iz neke svoje izkušnje nekaj pripomogli. Jaz leta 2016 tri mesece nisem vedel ali imam raka na ledvicah ali ne, pa sem dodobra spoznal takrat stanje našega infekcijskega oddelka. Takrat se pač nisem odločil, da iz tega delam neko zgodbo. Zdi se mi, da je ustanovitev pododbora dobronamerna. Eni pač izražamo željo po sodelovanju, drugi so pač do tega skeptični, kar je navsezadnje njihova pravica kot poslancev.</p>
               <p>To je na kratko to. Če ne vidim več želje po razpravi, bi prosil gospo Dimic, če lahko še poda sklepe ali če je še kaj potrebno povedati glede sklepov. Izvolite.</p>
            </sp>
            <sp who="DimicIva">
               <speaker>IVA DIMIC (PS NSi):</speaker>
               <p>Hvala lepa. Imamo predlagane štiri sklepe. In sicer prvi sklep: »Odbor za zdravstvo ustanovi pododbor za spremljanje rakovih obolenj v Republiki Sloveniji.«</p>
               <p>Drugi sklep: »Člani pododbora so naslednji: Iva Dimic, Alenka Jeraj, mag. Bojana Muršič, Branko Simonovič, dr. Franc Trček in Andreja Zabret.«</p>
               <p>Tretji sklep: »V pododboru lahko sodelujejo tudi poslanci, ki jih zanima tematika pododbora.«</p>
               <p>Četrti sklep: »Vodenje pododbora se menja vsakih šest mesecev. Prva bo pododbor vodila Iva Dimic, nato po vrstnem redu Branko Simonovič, Andreja Zabret, Alenka Jeraj in mag. Bojana Muršič.«</p>
               <p>Toliko je zaenkrat. To bi, predlagam, dala na glasovanje.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Predlagam, da glasujemo v paketu. Se strinjate s tem? <stage>(Da.)</stage>
               </p>
               <p>Na glasovanje dajem predlog štirih sklepov, ki jih je kolegica že prebrala in so v magnetogramu, zato ni potrebe, da jih še enkrat preberemo.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(9 članov.)</stage> Je kdo proti? <stage type="vote-no">(2 člana.)</stage>
               </p>
               <p>Ugotavljam, da so bili vsi štirje sklepi sprejeti.</p>
               <p>Zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – RAZNO.</title>
               </p>
               <p>Želi kdo kaj dodati na točko Razno? Ne vidim želje.</p>
               <p>Prekinjam 5. redno sejo Odbora za zdravstvo. Zahvaljujem se vam za aktivno soudeležbo. Kdaj bomo nadaljevali s prekinjeno 1. točko 5. redne seje Odbora za zdravstvo, boste pravočasno obveščeni.</p>
               <p>Torej, sedaj zaključujem 5. redno sejo Odbora za zdravstvo in ob 15.25 minut bomo nadaljevali z 19. nujno sejo Odbora Državnega zbora za zdravstvo v istih prostorih, v velikem salonu. Hvala.</p>
            </sp>
         </div>
      </body>
   </text>
</TEI>
