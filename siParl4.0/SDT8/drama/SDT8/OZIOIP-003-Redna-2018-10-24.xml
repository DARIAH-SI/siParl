<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZIOIP-003-Redna-2018-10-24">
   <teiHeader>
      <fileDesc>
         <titleStmt>
            <title>Odbor za infrastrukturo, okolje in prostor</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIOIP-003-Redna-2018-10-24.OZIOIP" n="003">
               <name>Redna</name>
               <date when="2018-10-24"/>
            </setting>
         </settingDesc>
         <particDesc>
            <listOrg>
               <org xml:id="OZIOIP-003-Redna-2018-10-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIOIP-003-Redna-2018-10-24.OZIOIP">
                        <orgName key="OZIOIP">Odbor za infrastrukturo, okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA INFRASTRUKTURO, OKOLJE IN PROSTOR</stage>
            <stage type="session">3. seja</stage>
            <stage type="date">(24. oktober 2018)</stage>
            <stage type="chairman">Sejo je vodil Edvard Paulič, predsednik odbora.</stage>
            <stage type="time">Seja se je začela ob 9. uri.</stage>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Lep pozdrav! Začenjam 3. sejo Odbora za infrastrukturo, okolje in prostor. Vse prisotne prav lepo pozdravljam!</p>
               <p>Obveščam vas, da so se opravičili naslednji člani odbora: Zvonko Černač in Bojan Podkrajšek. Na seji kot nadomestni člani odbora s pooblastili sodelujejo: namesto poslanca Igorja Zorčiča poslanec Gregor Židan.</p>
               <p>Prehajamo na določitev dnevnega reda seje odbora. S sklicem seje ste prejeli dnevni red z eno točko, v petek, 19. 10. 2018, pa sem vas obvestil, da se dnevni red razširi s točko Predlog stališča Republike Slovenije do Predloga direktive Evropskega parlamenta in Sveta o zmanjšanju vpliva nekaterih plastičnih proizvodov za enkratno uporabo na okolje <stage>(EPA 208-VIII, EU-U/896)</stage>. Predviden skrajni rok za obravnavo dokumenta v Državnem zboru je 2. 11. 2018. Odbor za zadeve EU ga bo obravnaval na svoji seji ta petek, 26. 10. 2018. Ker morajo po poslovniku matična delovna telesa svoja mnenja k predlogu stališč poslati pristojnemu odboru najkasneje dva dneva pred sejo, je današnja seja zadnji termin za obravnavo in posredovanje mnenja, zato sem se odločil s predlogom stališča razširiti dnevni red današnje seje. V skladu s tretjim in šestim odstavkom 154.d člena Poslovnika Državnega zbora je razširitev dnevnega reda določena oziroma o njej ni treba glasovati. Sprejeto razširitev bomo tako obravnavali kot novo, 2. točko dnevnega reda.</p>
               <p>Prehajamo na <title>1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O OZNAČEVANJU PNEVMATIK GLEDE NA IZKORISTEK GORIVA IN DRUGE BISTVENE PARAMETRE TER RAZVELJAVITVI UREDBE ES ŠT. 1222/2009.</title>
               </p>
               <p>Na sejo so bili k obravnavi te točke kot predstavniki Vlade povabljeni predstavniki Ministrstva za infrastrukturo.</p>
               <p>Gradivo k tej točki je poslala Vlada 11. 10. 2018 na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije.</p>
               <p>Odbor navedeno gradivo obravnava v skladu s prvim in drugim odstavkom 154.h člena Poslovnika Državnega zbora in Odboru za zadeve Evropske unije posreduje svoje mnenje.</p>
               <p>Besedo dajem predstavniku Vlade oziroma Ministrstva za infrastrukturo, da nam predstavi predlog stališča. Državni sekretar, gospod Kumer, izvolite.</p>
            </sp>
            <sp who="KumerBojan">
               <speaker>MAG. BOJAN KUMER:</speaker>
               <p>Hvala lepa<gap n="..."/>
                  <stage>/ izklop mikrofona/</stage> Se opravičujem. Hvala lepa, gospod predsednik.</p>
               <p>Še enkrat lep pozdrav vsem poslankam in poslancem!</p>
               <p>Pred nami je Predlog stališča Republike Slovenije do Predloga uredbe Evropskega parlamenta in Sveta o označevanju pnevmatik glede na izkoristek goriva in druge bistvene parametre ter razveljavitvi Uredbe številka 1222/2009.</p>
               <p>Vlada Republike Slovenije podpira vse pobude, katerih namen je zmanjšati porabo energentov in emisij toplogrednih plinov. S tega vidika podpira tudi namen Predloga uredbe o označevanju pnevmatik glede na izkoristek goriva, saj spodbuja informiranost potrošnikov o varnih pnevmatikah z velikim izkoristkom goriva, s katerimi se dosežeta večja ekonomska in okoljska učinkovitost. Pomembno pa je tudi, da pobuda upošteva stroškovno uravnoteženost ter da ima merljivo dodano vrednost. Pri tem izpostavljamo ukrep zaostrovanja mej razredov razvrščanja pnevmatik, saj tržne raziskave kažejo, da je pnevmatik razreda A in B v obtoku manj kot 1 %. S tega vidika je zaostrovanje mej razredov preuranjeno, saj je sprememba smiselna le, če je v posameznem razredu vsaj 30 % vseh pnevmatik. Ravno tako bi želeli ob tem poudariti, da Slovenija nima referenčnega laboratorija, v okviru katerega lahko potekajo preizkusi oziroma nadzor kakovosti pnevmatik. S tega vidika zato Slovenija ne more ocenjevati skladnosti pnevmatik za vsak navedeni parameter. Menimo, da mora biti za izvajanje sprememb obveznosti držav članic v okviru nadzora, poročanja in sankcioniranja natančno opredeljen učinek tako na privatni kot na javni sektor.</p>
               <p>Na podlagi povedanega je stališče Vlade Republike Slovenije, da so nekatere spremembe preuranjene ter da je treba predlog dodatno izpopolniti. Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Odpiram razpravo članic in članov odbora. Želi kdo besedo? Ugotavljam, da ne, zato zaključujem razpravo.</p>
               <p>Predlagam, da preidemo na glasovanje. Ker k predlogu stališča ni bil sprejet noben amandma, dajem na glasovanje naslednji predlog mnenja odbora: Odbor za infrastrukturo, okolje in prostor podpira Predlog stališča Republike Slovenije do Predloga uredbe Evropskega parlamenta in Sveta o označevanju pnevmatik glede na izkoristek goriva in druge bistvene parametre ter o razveljavitvi Uredbe ES številka 1222/2009, ki ga je predložila Vlada, in predlaga Odboru za zadeve Evropske unije, da predlog stališča sprejme.</p>
               <p>Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage type="vote-ayes">(13 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Določiti moramo še poročevalca, ki bo poročilo odbora predstavil na seji pristojnega odbora. Predlagam, da poročilo predstavi mag. Rajh.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O ZMANJŠANJU VPLIVA NEKATERIH PLASTIČNIH PROIZVODOV ZA ENKRATNO UPORABO NA OKOLJE.</title>
               </p>
               <p>Na sejo so bili za obravnavo te točke kot predstavniki Vlade povabljeni predstavniki Ministrstva za okolje in prostor. Ker ugotavljam, da predstavnikov ministrstva še ni, prekinjam sejo za 15 minut. Nadaljujemo ob 9.25.</p>
               <p>
                  <stage type="time">(Seja je bila prekinjena ob 9.04 in se je nadaljevala ob 9.25.)</stage>
               </p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Nadaljujemo obravnavo druge točke dnevnega reda. Gradivo k tej točki je poslala vlada dne 18. 10. 2018 na podlagi prvega odstavka četrtega člena Zakona o sodelovanju med Državnim zborom in Vlado v zadevah Evropske unije. Odbor navedeno gradivo obravnava v skladu s prvim in drugim odstavkom 154.h člena Poslovnika Državnega zbora in Odboru za zadeve Evropske unije posreduje svoje mnenje. Besedo dajem predstavniku ministrstva za okolje in prostor. Gospod Simon Zajc, državni sekretar, izvolite.</p>
            </sp>
            <sp who="ZajcSimon">
               <speaker>SIMON ZAJC:</speaker>
               <p>Hvala gospod predsednik. Najprej opravičilo z moje strani za tole zamudo, se ne bo ponovilo. Potem bi pa uvodoma, se vam tudi rad zahvalil in vsem članom ter strokovnim službam, da smo lahko tole točko še enkrat uvrstili na ta odbor. Namreč, zgodila se nam je ena napaka, neprijetno je, da smo napačno pravno podlago dali, ko smo to pošiljali v Državni zbor. Zdaj, gradivo se od prejšnjega tedna, ko je to gradivo predstavil sam minister, ni nič spreminjalo, tako da, če želite ga lahko še enkrat povzamem, če pa ne pa, kakor boste povedali, no.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Morda na kratko.</p>
            </sp>
            <sp who="ZajcSimon">
               <speaker>SIMON ZAJC:</speaker>
               <p>Torej, kot veste je onesnaženje okolja, zlasti morja in vodnega okolja s plastiko velik problem lokalnih nacionalnih in tudi globalnih razsežnosti. Evropska komisija ga je naslovila tako, ad je maja letos sprejela predlog direktive o zmanjševanju nekaterih proizvodov za enkratno uporabo na okolje. Ukrepi iz direktive se nanašajo zlasti na proizvode, ki se jih najpogosteje najde na EU obalah, na primer: plastenke, posode za hrano, jedilni pribor, cigaretni ogorki <gap n="..."/> Vključeno pa je tudi ribolovno orodje, ki se neposredno uporablja v morjih. Zdaj, predvideni ukrepi se nanašajo na zmanjševanje uporabe oziroma porabe plastičnih proizvodov, na primer trajno zmanjšanje plastičnih posod za živila in lončkov za pijače. Prepovedi dajanja na trg samo zasnovo proizvodov na primer, da se posode za posode za pijače oblikujejo tako, da imajo pritrjene plastične zamaške, označevanje plastičnih proizvodov za enkratno uporabo, potem so; cilj ločenega zbiranja plastenk, je do leta 2025 zbrati 90 procentov plastenk po teži danih v določenem letu na trg, ter ukrepe označevanja ozaveščanja potrošnikov o ustreznem ravnanju s plastičnimi odpadki, sistemi za ponovno uporabo in vpliv smetenje na okolje. Poleg tega se predvideva vzpostavitev sheme razširjenja odgovornosti proizvajalca za nekatere proizvode po kateri proizvajalci krijejo stroške zbiranja odpadkov. Njihov poznejši prevoz in obdelavo ter stroški odstranjevanja kakor tudi stroški čiščenja smeti in ozaveščanja. Režim te odgovornosti je enak kot za vso ostalo odpadno embalažo, dodatno so vključeni ribolovno orodje, cigareti, cigaretni filtri, vlažilni robčki, baloni in lahke plastične nosilne vrečke. Ideja je, da vse države članice EU sprejmejo usklajene ukrepe s čimer se prispeva k nemotenemu delovanju notranjega trga EU. Hkrati pa je komisija s predlogom direktive želela pripomoči k inovativnim rešitvam za nove poslovne modele, alternativne proizvode za enkratno in večkratno uporabo, zlasti v luči prehoda na krožno gospodarstvo. Slovenija podpira predlog direktive kot pomemben instrument za zmanjševanje količine odpadkov iz plastike v okolju in za spodbujanje prehoda na krožno gospodarstvo. Ker se plastični odpadki iz dneva v dan povečujejo želimo biti ambiciozni, kot veste imamo s temi plastičnimi odpadki prat ta trenutek ogromne probleme tudi pri nas. Pri nadaljnjem oblikovanju ukrepov, ki jih je predlagala komisija; pozorni bomo na to, da bodo ukreši stroškovno učinkoviti in sorazmerni, hkrati pa je treba slediti načelu: onesnaževalec plača; zato bo treba za nekatere proizvode vzpostaviti shemo razširjene odgovornosti proizvajalca, kot na primer za lončke za pijačo, posode za živila, ribolovno orodje, kjer bo proizvajalec kril stroške ločenega zbiranja in odstranjevanja odpadkov. Za cigaretne ogorke, mokre vlažilne robčke in balone pa bo moral proizvajalec kriti stroške odstranjevanja smeti, na primer: z obal in ozaveščanje javnosti. Podpiramo tudi predlagani 90 procentni cilj ločenega zbiranja plastenk v letu 2025. Naj ob tem povem, da bomo v Sloveniji stremeli k temu, da se v letu 2019 prepove uporaba lahkih nosilnih plastičnih vrečk, ki nedvomno veliko prispevajo k smetenju okolja s plastiko. Vemo pa tudi, da se jih že v tem trenutku da uspešno nadomestiti z alternativami. Prepričan sem, da že poznate mop-ovo akcijo ozaveščanja za zmanjševanje uporabe plastičnih vrečk v Sloveniji, ki se imenuje: Imam svojo vrečko. Z ukrepom prepovedi pa želimo iti še en korak naprej. S predlogom te direktive se bomo v EU pridružili globalnim prizadevanjem za zmanjševanje plastike v okolju, zlasti pa v morjih in oceanih. Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Sedaj odpiram razpravo, želi kdo besedo? Gospod Perič, izvolite.</p>
            </sp>
            <sp who="PeričGregor">
               <speaker>GREGOR PERIČ (PS SMC):</speaker>
               <p>Hvala lepa za besedo. Lep pozdrav vsem prisotnim. Jaz sem se želel oglasiti iz več razlogov, zlasti ker se me je ta problematika dotaknila tudi še v - kot prebivalca Primorske, torej obale. Nekoga, ki je blizu morja, kot nekoga, ki jev prejšnji službi delal kot podžupan v Izoli in sem se s to problematiko srečeval - ne bom rekel na dnevni ravni, ampak nekajkrat na leto zagotovo. Vajeni smo, da vsaj enkrat letno se po navadi ob začetku sezone zgodi to, da s priči nekih vremenskih in drugih razmer, je naša obala praktično čez noč napolnjena s plastičnimi odpadki. To je problematika, to je zadeva na katero tudi mi sami kot, recimo kot Slovenija težko vplivamo, ker so okoljske problematike take, ki ne poznajo meja in dejansko je tisti prizor, ko vidiš ogromno plastičnih odpadkov, tako na nabrežju kot tudi v morju, ki plavajo, nepregledne gmote vsakovrstnih reči , zares grozen. V tistem trenutku tud, se aktivirajo vse službe, tako v lasti države, oziroma v upravljanju države, kot občin in poskusijo to problematiko, to težavo čim prej odpravit, ampak bomo rekli, škoda je narejena. Pa ni samo vizualna, ampak dejansko te srce boli, ko vidiš kako hkrati nemočen si in kako močno vplivajo naše navade na to, da se plastika pojavlja v morju. Jaz sem vesel, da smo se v zadnjem obdobju začeli tudi v Državnem zboru veliko več ukvarjat, torej pogovarjat o okoljskih problematikah in da se teh problemov končno tudi zelo intenzivno lotevamo, ker mislim, da nas čaka veliko, veliko dela. Zdaj, vem da se je že v prejšnjem mandatu, so se izvedle neke aktivnosti in je vlada pod vodstvom doktor Cerarja sprejela tudi spremembo Uredbe o ravnanju z embalažo in odpadno embalažo s katero smo v slovenski pravni red prenesli evropsko direktivo glede zmanjšanja potrošnje tovrstnih vrečk. Potekajo pa tudi številne druge aktivnosti, tako na strani nevladnih organizacij, kot bom rekel, mednarodno, torej meddržavno podprto z raznimi sredstvi, evropskimi sredstvi in podobnim pa tudi čisto na lokalnem nivoju, ko številne nevladne organizacije izvajajo čistilne akcije in se jim je potrebno za vsa ta prizadevanja tudi zahvalit. Bi pa izpostavil en zelo pomemben projekt DeFishGear, to je mednarodni projekt, ki zajema vse države na Jadranskem in tudi Jonskem morju. Torej od Grčije do severa Jadranskega morja in moram reči, da sem se tudi sam prvič v okviru tega projekta srečal s problematiko mikroplastike in bi položil vsem na srce, da vložimo veliko, kar se da veliko energije tudi v to smer, da se to problematiko podrobno razišče in ugotovi tudi vse vplive, ki jih ima plastika na našo prehranjevalno verigo, ker verjamem, da je še veliko nekih skritih ugotovitev, ki močno vplivajo tudi na naše zdravstveno stanje. Pa ne mislim samo ljudi, ampak tudi živali celotnega ekosistema. Bi pa vseeno vprašal na ministrstvu, sicer ste nekaj uvodoma že omenili, kakšne bodo vse tiste aktivnosti, ki že tečejo, oziroma bodo v prihodnje še tekle, da predvsem ljudi ozaveščamo, da čim manj uporabljajo plastiko in da se odločajo za take potrošniške navade, kjer je embalaže čim manj. Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Naslednji ima besedo dr. Krajčič.</p>
            </sp>
            <sp who="KrajčičDarij">
               <speaker>DR. DARIJ KRAJČIČ (PS LMŠ):</speaker>
               <p>Hvala lepa za besedo. Zdaj, jaz ne poznam te akcije Imam sovjo vrečko pa verjetno je pri meni večji problem, kot pri vas. Tisto, kar bi želel reči je, da pred dvema dnevoma so na Dunaju sporočili, da so našli mikroplastiko v prehranjevalni verigi človeka. Nadelali so raziskavo na ljudeh iz različnih držav tega sveta, tretirali so jih na različne načine, se pravi, da je bil poskus kontroliran, od tega da so bili iz plastenk, do tega, da so jedli sadje, ki so jih nosili prej v vrečkah. Skratka, mikroplastika je danes v naši prehranjevalni verigi, Jaz verjamem, da ta ukrep, ki je, oziroma stališče in potem tudi direktiva, bo pripomogla k temu, da bo tega manj. Vendarle pa bo pa treba po moji oceni zelo veliko narediti na ozaveščanju. Tista najbolj, najbolj učinkovit sitem. Zdaj pri odpadni embalaži opažamo tudi, da je, se ločevanje pri nas poslabšalo, oziroma, da je odpadna embalaža bolj umazana kot je bila. To na drugi strani pomeni tudi težave pri prevzemu te embalaže, zato jo prevzemalci še manj radi prevzemajo kot prej. Oni imajo najrajši čisto embalažo, ki jo dobijo v industriji, kot najbrž veste in se izogibajo prevzemu embalaže kot take, ki jo imate danes ne vem koliko tisoč ton na dvorišču. V tem delu me zanima, ali razmišljate kaj, da bi spremenili, da bi v temeljih spremenili ravnanje z odpadno embalažo po tem, ko je enkrat zbrano. V temeljih, to pomeni, da morda bi celo izločili zasebni sektor iz tega in da bi to prešlo na javni sektor, oziroma da bi zadeva postala neprofitna. Potem me zanima, ali boste po tem, ko recimo ta odpadna embalaža bo sanirana, recimo tamle februarja, kot ste napovedali? Ali bo se to saniralo na račun države ali bo se to saniralo na račun prevzemalcev embalaže. Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Morda bi na tem predal besedo gospodu Zajcu. Izvolite.</p>
            </sp>
            <sp who="ZajcSimon">
               <speaker>SIMON ZAJC:</speaker>
               <p>Hvala lepa. ja, mogoče lahko za štart povem, da je naš inštitut za vode je vodili partner je projektu DeFish, tako da smo kot vidite dejavni in se zavedamo problema mikroplastike. Problem mikroplastike je tudi v tem, da za enkrat še nimamo enih dobrih podatkov kakšen vpliv ima zares na zdravje. Zdaj ta mikroplastika se najde povsod, tudi v najglobljih delih oceanov ne vemo pa še, ker je toliko malo časa, da bi imeli neka znanstvena dognanja kako to zares vpliva. Se pa bojim, da ko bomo to imeli, da pa ne bo dobro in zato na našem ministrstvu in tudi kot država se zavedamo, da moramo že zdaj sprejemati ukrepe in zato smo tudi kot Slovenija, kot država zelo ambiciozni kar se tiče nadaljnjih korakov ravnanja s plastiko, ker si ne želimo, da bi šla problematika tako daleč, da se res ne bi dalo več nič narediti, kar pa kaže, da smo že zelo blizu tega. Zdaj, aktivnosti, kar se tiče ozaveščanja glede uporabe plastike potekajo. Naj tudi povem, da je, ko ozaveščaš ljudi, d naj ne uporabljajo plastike, je zelo dobro, če jim poveš tudi kakšna je alternativa. In zaradi tega bomo že v prihodnjem letu namenili dodatna sredstva ravno za to, za inovacije v smislu, da se plastiko nadomesti z materiali, ki so ekološko prijazni, ki se jih da, ali so biorazgradljivi, ali se jih da ponovno uporabiti in bomo izdatno povečali sredstva ravno za tiste, ki so v razvojni fazi oziroma že blizu tega, da se take proizvode da na trg, da se na ta način poleg ozaveščanja, ki je seveda pomembno in te akcije tudi tečejo in se jih tudi finančno podpira, ampak da smo Slovenija tista država, ki bomo na tem področju čim bolj vodili. Ker kar se bo zdaj zgodilo, s tem, ko se zavedamo, ko nas oceani opozarjajo, da smo šli s plastiko predaleč bo treba spremeniti industrijo našo, ne. Torej tista industrija, ki se zdaj ukvarja s plastiko se bo zmanjšala in bo zelo dobro, da smo Slovenci tisti, ki bomo na tem področju, kar se tiče alternative plastike vodilni in tega se zavedamo in v ta namen bo že v prihodnjem letu tudi več denarja. Odpadna embalaža, mi bomo takoj, ko se končajo zaradi tega aktivnosti, ki jih imamo z interventnim zakonom in pa s tem kaj narediti do uveljavitve interventnega zakona namreč mi imamo probleme že danes, ne. Se pravi, zakon ko stopil naslednji dan po sprejetju v Državnem zboru v veljavo, ampak to je v decembru šele. Potem pa še nekaj časa preden zares prime v praksi traja in se ta trenutek ukvarjamo s tem, kaj narediti do takrat, da tiste komunale, ki jim zmanjkuje prostora oziroma jim ga je že zmanjkalo, da jih sprostimo. Takoj po tem, to je v začetku novembra pa začnemo s tem, da se celoten sistem resetira in bomo pripravili nove rešitve, ki bodo seveda v sodelovanju z vsemi deležniki z gospodarstvom, z nami, z uporabniki in ga bomo pripravili tako, da se taka stvar, kot se nam je zdaj zgodila pač ne bo čez tri leta ali pa sploh nikoli več ponovila. Tako da, sistem se bo ponastavil. Ta sanacija, ki pa zdaj poteka bo šla v štartu na stroške države, se pravi te kupe bo država plačala potem pa imamo namen to izterjat, hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa za dodatna pojasnila. naslednji se je k besedi prijavil gospod Doblekar.</p>
            </sp>
            <sp who="DoblekarBoris">
               <speaker>BORIS DOBLEKAR (PS SDS):</speaker>
               <p>Hvala lepa za besedo. lep pozdrav vsem skupaj. Zdaj, jaz bom na začetku samo to rekel, da smo mnogo prepozno začeli vsi skupaj malo bolj razmišljati o tem, tako mi kot udi v Evropi, čeprav imajo marsikje v Evropi te zadeve malo bolj urejene kot pri nas, ker smo dejansko zelo pozno začeli o ozaveščenosti kakšnega čuda do narave, kar se tiče uporabe plastike, ali pa do samega človeka. Ni bilo, vemo, da se je to nosilo vse povsod, zakopavalo po gozdovih, sežigalo na prostem in tako naprej. No zdaj so nas seveda malo prestrašili te podatki o tem, da so naša telesa prepojena s to plastiko in mogoče se bomo začeli malo bolj vsi skupaj tega tudi zavedati. Zdaj pravite, da bomo trajno zmanjšali uporabo plastike, seveda, tukaj se postavlja vprašanje, zdaj nekaj ste že odgovoril, oziroma, mene še vedno zanima malo bolj podrobno, kako in kdaj točno se bo to kaj poznalo. Mi vemo, da uporaba plastičnih vrečk, s pred leti se spomnim je to že nekaj časa bilo po trgovinah, da teh plastičnih vrečk nisi kar dobil, kar tako, ampak samo za zmrznjene izdelke, nekaj takšnega je bilo. Potem se je to kar opustilo, vsaj v Mercatorju vem da je bilo to in je potem to šlo naprej, ne. Tako, da teh vrečk je tam kolikor jih hočeš, tudi na blagajnah, hitrih blagajnah, če je ne dobiš za redno blagajno se stegneš na hitro blagajno, jih vzameš en pok in gremo, ne. Zdaj jaz mislim, da je tukaj treba predvsem ozaveščati mlade, mlade že takoj v vrtcu, osnovni šoli, srednjih šolah, na fakultetah, da bodo čim manj posegali po tem, da bodo non-stop jemali to in potem odmetavali. Vemo da starejši, ne vem kako to, ali niso bili sicer tako ozaveščeni, ampak vidim, opazujemo, da starejši grejo z vrečko svojo po nakupih. S svojo vrečko in jo potem to tudi večkrat uporabijo. Zdaj, zanima me tudi zakaj nimamo pri nas urejenega sistema zbiranja plastenk, tako kot na primer na Hrvaškem, pa lahko rečemo, da so malo za nami, kar se tega tiče, ampak dol ne boš videl kar tako ležati ega plastenk naokoli oziroma jih zbirajo in potem reciklirajo, ne. To se mi zdi zelo na mestu ukrep. A bomo tudi pri nas kdaj s tem začeli ali ne. Kar se tiče sveč, ravno danes sem poslušal podatek na radiu, da smo tretji na svetu po uporabi sveč. Se pravi tretji na svetu največ prižigamo sveče na grobovih. Saj to ni nič narobe, jaz nimam nič proti temu, ampak zakaj, mislim, ali se kdo vpraša zakaj je temu tako? Zakaj smo tretji na svetu po uporabi nagrobnih sveč? Kako bomo ozavestili ljudi? Imamo neke akcije manj svečk za manj grobov in tako naprej – ali je to dovolj, ali bomo poskušali še kaj več na tem narediti vsi skupaj?</p>
               <p>Potem bi pa samo še to omenil, te odpadne plastike krožnikov, vilic, žlic, kozarcev plastičnih na tone. Tega se največ uporablja na teh raznih srečanjih, zborovanjih, proslavah in tako naprej. Tukaj bi se lahko uporabljalo tudi kakšne druge izdelke. Ravno prej sem tudi po radiu poslušal, ko sem šel sem, kako v Mariboru mislim, da je en študent, ki uporablja lesene posode, leseno žlico in vedno iz iste jedo. Tudi, ko pripravijo karkoli, uporabljajo to – operejo in je spet za naslednjič. Potem greš v toplice in vidiš tam avtomat za vodo, ali pa povsod plastični kozarci in se pije vodo, spiješ kozarček, pol kozarčka in v smeti. In to non stop. Recimo po nekje so to rešili tako, da saj nekako omejijo, da svoj ime napišeš na kozarec in potem večkrat uporabiš lahko isti kozarec. Ampak to so posamezniki recimo, ki imajo enk čut do tega, ampak drugače, da bi pa to bilo – ne vem, več tega po medijih, po radiu, po časopisih, kaj jaz vem, po televiziji, tega je zelo malo. Zdaj se je začelo nekaj o tem govoriti, tako da upam, da bo prišlo na vsa ušesa in da bomo dejansko sami nekaj na tem naredili, da bomo tega čim manj uporabljali in da bo tudi prišlo do tega recikliranja.</p>
               <p>Samo še to, da ne pozabim. Veliko plastičnih odpadkov se tudi sežiga. Nekaj na prostem ali pa v kurilnih napravah, poslušaš takole in veš, da dejansko ej tudi tega veliko. Kakšen je pa to vpliv na okolje – sežiganje te plastike kar na domačih kuriščih in v naravi, kako je s tem, če imate kakšne podatke. Ali so narejene kakšne analize?</p>
               <p>Jaz mislim, da sem vprašal vse, oziroma povedal, kar sem mislil, čeprav bi se dalo o tem in tudi prav bi bilo, da bi ogromno še lahko povedali vsi, pa veliko o tem govorili, da bi bilo to čim bolj slišano in da bi tudi potem bili ozaveščeni vsi. Predvsem pa, saj pravim, treba je delati na mladih, takoj od majhnega naprej in tukaj je stvar samo vzgoje, se pravi doma in po izobraževalnih zavodih. Tudi teh odmetanih odpadkov v naravi ne bi bilo toliko, če bi bilo to ozaveščanje bolj poudarjeno, bolj primerno in potem seveda te nevladne organizacije in tako naprej, pa to pospravljajo. Verjetno je pa tudi dosti takih, ki to najprej odvržejo in potem je še zraven tam, ko pospravlja, ampak veliko je pa takih, ki sploh ne pridejo počistit v naravo, pa so glavni onesnaževalci. Tudi razna podjetja, obrtniki, še vedno se dogaja, da tudi te različne plastične in druge stvari pristanejo v naravi zaradi takih in drugačnih razlogov, potem pa more v naravi počistiti lastnik zemljišča, tako je pa v zakonu napisano. Tako da predvsem ozaveščanje in pa ta uporaba, kako jo zmanjšati, da bi se to takoj prijelo, pa da bi potem tudi bili neki učinki. Če bomo samo govorili in govorili. najbrž kakšnega posebnega efekta kmalu še ne bo.</p>
               <p>Evo samo toliko, hvala lepa za vaša mnenja na to, pa kakšen odgovor.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Naslednji je k razpravi prijavljen gospod Cigler, izvolite.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Spoštovani, hvala lepa za besedo.</p>
               <p>Zdajle se praktično predstavniki tega zakonodajnega telesa, vsi dobesedno pokrivamo v naših razpravah in ugotavljamo, da gre dejansko za eksistenčno vprašanje, zlasti tole, kar so prej predgovorniki omenili, smo vsi slišali to poročilo iz Avstrije, kjer so v blatu devetih ljudi, kot je bilo fino prej povedano, našli sledove</p>
               <p> mikroplastike, ni pa še jasno, kašen bo vpliv tega dejstva na življenje človeka oziroma populacijo tukaj. In svobodni podjetniški pobudi, posledice katera bo zdajle 1. novembra v Sloveniji, ogromno odpadkov sveč, plastične embalaže od njih oziroma, ko gremo v naše hipermarkete kupovati, ki jih v naši državi ne manjka, kupiš za šest, sedem evrov neke robe, pri tem je večino, oziroma ogromna teža in količina, je tukaj plastičnega odpadka in embalaže, ogromno. Nobeden od nas se ne zaveda kakšen vpliv bo to dejansko imelo na našo populacijo in zakaj so ravno plastične vrečke tiste, ki so v središču pozornosti? Prebivalstvo<gap reason="inaudible">
                     <desc>(?)</desc>
                  </gap> zato, ker je to eden izmed najbolj vidnih delov problema našega potrošništva in je tudi en odnos našega odnosa do okolja, namreč, ko uporabljamo vedno več stvari brez razmišljanja in jih po uporabi preprosto zavržemo ali pa kupimo nove in to, ko imamo tudi interventni zakon glede odstranjevanja plastične embalaže, to je del tega problema, ampak to je samo vrhnji del. Pri tem, da bi rad to rekel: zelo fino je eno ozaveščanje pa vzgoja, to je zelo pomembno, vendar problem je tak, da mora ta država na nivoju zakonodajne in izvršilne oblasti reagirati, preprosto čim bolj na minimum spraviti uporabo stvari oziroma nastajanje, ki povzročajo plastične odpadke oziroma nastajanje teh plastičnih odpadkov, ki so tukaj notri v gradivu zelo dobro navedeni.</p>
               <p>Jaz bi samo še to rekel, da Greenpeace ocenjuje, da zaradi plastike, ki plava po svetovnih morjih vsako leto umre na milijone morskih ptic in 100 tisoč morskih sesalcev – kiti, delfini, tjulnji, morske želve, morski levi etc. V mestih, v Sloveniji plastične embalaže povzročajo zastoje, zamašitve kanalizacije etc., poleg zdravja, ki smo ga prej omenjali in dejansko tukaj moramo konkretne ukrepe začeti sprejemati, zelo konkretne. Ne se zanašati samo na osveščanje, ko bo pa prišlo do hudega, se bo pa že sama stvar uredila, ne vem kdo jo bo uredil, trg ali mati narava, ampak mati narava bo zelo kruta. Pri tem, da bi rekel, da bomo v Levici <stage>/ nerazumljivo/</stage> vložili amandma, o katerem smo se vsebinsko že pogovorili tudi z ministrom Lebnom. Namreč, amandmaja nismo mogli vložiti, ker je vlada predlog stališča Republiki Sloveniji poslala na napačen pravni naslov. Bistvo našega amandmaja, amandmaja Levice pa je, da se poleg ega, da bo Slovenije stremela k temu, da bo prepovedala plastične nosilne vrečke v letu 2019, kar je že bil prvotni predlog stališča, bo država tudi stremela k temu, da se tega leta prepovejo tudi filtri za tobačne izdelke. Potem bomo leta 2019 naredili načrt za prepoved plastičnih posod za živila in plastičnih kozarcev v letu 2020. Prvotno smo v Levici predlagali, da se tudi to prepove že prihodnje leto, a so nam potem na ministrstvu razložili, da se za to potrebuje še nekaj priprav in smo potem pristali na to, da se ta ukrep premakne na leto kasneje. Skratka, dodatno bomo v Sloveniji pripravili tudi načrte za prepoved vseh ostalih plastičnih proizvodov za enkratno uporabo in ribolovnega orodja tudi, predvidenega v predlogu komisije kot je tukaj pripravljen. Skratka, potrebno je ukrepanje konkretno.</p>
               <p>Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Gospod Zajc imate besedo, izvolite.</p>
            </sp>
            <sp who="ZajcSimon">
               <speaker>SIMON ZAJC:</speaker>
               <p>Hvala.</p>
               <p>Ja, torej časovnica oziroma kdaj se bo kaj poznalo. Ravno ta direktiva se s tem ukvarja. Zdaj, kar se Slovenije tiče, mi trenutno na prebivalca 90 vrečk na leto porabimo. Naš cilj je to spraviti pod 50 oziroma na 40 do 2025. Že v 2019 si bomo prizadevali, upam, da nam bo uspelo skupaj z vami v to prepoved brezplačnih lahkih vrečk. Ker mi smo bolj ambiciozni kot se trenutno kaže, da bo Evropska komisija, oziroma Evropska unija, ravno zaradi tega, kar ste vsi skupaj danes govorili, se zavedamo skupaj z vami tega, da je treba zdaj ukrepati. Imamo pač, pri teh prepovedih je tako – komisija v tej direktivi govori o prepovedi pa o zmanjševanju in zdaj, kje se kakšna stvar znajde, je potem tudi odvisno od tega, koliko znamo mi kot Slovenija imeti problemov, ko bomo šli v totalno prepoved, če komisija ne bo tega dala na to listo prepovedi, ampak samo omejitev. Ampak to je problem za kasneje, ko bomo šli v te spremembe, mi pa, kot sem povedal, smo ambiciozni in se zavedam tega problema.</p>
               <p>Kar se sveč tiče, smo tretji zaradi tega, ker je to naša tradicija in tradicijo se počasi spreminja. Sem prepričan, da se jo bo dalo bolj kot omejit, jo bomo lahko ublažili, s tem dodajam, da damo na trg alternativne proizvode, ki tradicijo ohranijo, hkrati nam pa ne povzročijo tega onesnaženja in to je tisto, kar sem že na začetku rekel, v naslednjem letu bomo dali kar znatna sredstva ravno v takšne stvari, kot je to. Tako da, upam, da prihodnje leto se bomo že malo drugače pogovarjali o teh svečah, ker se bojo že ti naši ukrepi poznali. Je vedno dobro, ko govoriš o neki prepovedi, da imaš pripravljeno tudi alternativo. Alternative za te stvari, ki jih mi nameravamo zgodaj prepovedati, obstajajo. Slovenija je tudi dežela, kjer smo gozdnati, les je alternativa plastiki. Je država, kjer je vedno več industrijske konoplje, konoplja alternativa.</p>
               <p>Skratka, ko bomo imeli dobre alternativo, bo veliko lažje vsem nam tudi osveščati ljudi in tudi veliko lažje bodo ljudje posegli po alternativah. Tako da, mislim, da smo na dobri poti in da bomo zmanjšali ta vpliv plastike na okolje, ki je pa nujno potreben. Tisti, kot je rekel gospod Perič na obali, vi imate lepe opomnike vsako leto, kaj počnemo, drugače pa ostali hitro pozabimo in posežemo po plastičnih proizvodih zaradi tega ker nam je udobno, pač, našo vrečko kupiš v embalaži, mogoče ste vsi videli, kaj se že v Ameriki dogaja, da olupijo pomarančno in jo plastificirajo in jo potem tako prodajajo. Skratka, kot človeška rasa, gremo v nerazumne sfere porabe te plastike, ki je pa zdaj čas, da jo omejimo in skupaj z vami v Sloveniji bom tudi to naredili. Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Naslednji ima besedo gospod Knežak, izvolite.</p>
            </sp>
            <sp who="KnežakSoniboj">
               <speaker>SONIBOJ KNEŽAK (PS SD):</speaker>
               <p>Hvala spoštovani predsednik, cenjene kolegice, kolegi.</p>
               <p>Socialni demokrati se zavedamo vsega, kar je bilo navedeno v stališču in <stage>/ nerazumljivo/</stage> bomo tudi podprli stališče vlade. Veseli me tudi, da ste v svoje razmišljanje vpeli tudi podatke o proizvajalcih naših slovenskih, ki se ukvarjajo, od Količevega, <stage>/ nerazumljivo/</stage> vsega tega in tudi podpiramo stališče, da se boste zavzemali za eno ustrezno dolgo obdobje, da se podjetja temu tudi uspejo prilagoditi.</p>
               <p>Obstaja pa, poznam iz domačega kraja, izhajam iz Hrastnika in dolga leta sem delal v Steklarni Hrastnik, obstaja pa tudi že razmišljanje za nova delovna mesta. Invalidsko podjetje, vem da je letos eno izmed svojih področij širitve dejavnosti, bo tudi namenilo temu, se pravi, posledično odpravi plastičnih kozarcev in tega in bodo pripravili zanimiv koncept tega rentanja kozarcev, <stage>/ nerazumljivo/</stage> vsega za te velike prireditve, tako da, na eni strani potrebujemo seveda eno prehodno obdobje, ki ste ga tudi predvidevali, na drugi strani pa se tudi že rojeva nove podjetniške pobude, tako da, jaz mislim, da bomo v naslednjih letih tudi priča nekaterim novim dejavnostim v Sloveniji. Hvala lepa.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Besedo ima dr. Krajčič, izvolite.</p>
            </sp>
            <sp who="KrajčičDarij">
               <speaker>DR. DARIJ KRAJČIČ (PS LMŠ):</speaker>
               <p>Hvala lepa za besedo, spoštovani predsednik.</p>
               <p>Zdaj glede sveč, moram reči, da sem malo zmeden, pa bi vas prosil za pojasnilo. Sveče imajo vendarle posebno linijo zbiranja odpadkov, so tudi posebej tretirane. V čem je tu nastala težava? Mi smo imeli, koliko vem, nek predelovalni obrat tam gor nekje na Jesenicah, pa tisto, ne vem kaj se je potem s tistim zgodilo, če lahko glede sveč nam razložite, zakaj se je zgodilo to, kar se je pač zgodilo?</p>
               <p>Naslednja reč je, da morje je res pravi opomnik glede tega, kaj se s plastiko dogaja. Letos je bilo v Piranskem zalivu na naši strani res zelo hudo, kajne kolega Perič, ko so prišle plastike v količinah, ki jih nismo poznali. Do sedaj, v Dubrovniku so to poznali pa že dosti prej, ali pa na Mljetu tudi. Mljet je park, kot veste, naravni in tam so v zalivu naredili posebne grablje, da plastične vrečke in plastike niso noter v park prišle. Na sredi Pacifika imamo otok, velikosti nekaj Slovenij, ki se vrti in teh otokov je vedno več, ki se nekje vrtijo po teh naših morjih in so praktično posebni ekosistemi nastali okrog njih, zdaj se jih že ladje izogibajo in smo že malo pozni za vso to plastiko, podobno kot smo pozni pri podnebnih spremembah, tako da, ne vem zakaj mora pa v tem človeštvu nekaj zelo zaropotati, da se zavedamo, za kako težke zadeve gre.</p>
               <p>Upam in kar se tega tiče, boste imeli v naši stranki, pa pri meni osebno veliko podporo, da bo Ministrstvo za okolje postalo precej bolj pomembno ministrstvo, kot je bilo doslej. Pa bi vas želel, da me malo prepričate v to, da bo to res, da imate velike ambicije narediti iz tega ministrstva kar, bom rekel, državotvorno ministrstvo, namesto nekega pastorka, ki se že kar nekaj let v prejšnjih vladah oblikovalo.</p>
               <p>No, mimogrede, ta napaka s pravno podlago ni tako huda bila, da vam ne bi z veseljem, vas opozorili, pa vam tudi dali možnost, da popravite. Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Kot zadnji k razpravi je prijavljen gospod Kepa. Imate besedo, izvolite.</p>
            </sp>
            <sp who="KepaFranci">
               <speaker>FRANCI KEPA (PS SDS):</speaker>
               <p>Hvala za besedo. Vse lepo pozdravljam.</p>
               <p>Jaz se ravno tako pridružujem za aktivnost za zmanjšanje plastičnih izdelkov. Problem je, da mi plastične izdelke nepravilno shranjujemo oziroma nepravilno odlagamo oziroma uničujemo.</p>
               <p>Mi v Sloveniji že nekaj let, mislim, da kar solidno zbiramo te plastične odpadke, mešane, ali od steklenic, vrečk, kam pa gredo ti odpadki kasneje, je pa problem. Da se jih potlej pa stresa. Večina so šli ti odpadki, zdaj je problem v Sloveniji baje, na Kitajsko. Kitajska jih je nehala sprejemat. Če so jih pa Kitajci stresali v morje ali pa kdo drug, je pa to problem. Če se to ne sežiga ali pa nekam pravilno ne odlaga. Mi tukaj zbiramo, vestno, steklenice posebej, plastične, posebej vrečke v neke mešano, potlej se pa to stresa v morje, to je katastrofa, da se tako dela. Se pravi edina, da je edina rešitev, da se to čim bolj prepreči oziroma da se plastiko skoraj izniči, da je ne uporabljamo.</p>
               <p>V Sloveniji je že kar nekaj podjetij, ki uporabljajo tudi razgradljivo ekološko plastiko, tudi za embalažo za pitno vodo, za sokove, Dana na primer, na Mirni, je to zdaj neki novi proizvod, kateri je razgradljiv, tako da je lahko lepa zamenjava za te plastične steklenice. Alternativa so tako, kakor je bilo že rečeno, v lesu, v celulozi, v kakšnih naravnih materialih, katere Slovenija premore dovolj. Upam, da bo ta zadeva stekla čim prej, da se ta rešitev tudi za to embalažo, katera se sedaj kopiči povsod po Sloveniji, najde čim prej.</p>
               <p>Je ena od rešitev tudi v Celju, katere se je sama spomnila občina, že devet, deset let deluje, sama kuri to odpadno, ne samo odpadno, ampak tudi večino odpadno plastiko in se je pokazala za zelo v redu, pa ni bilo nobenih problemov z nekimi ekološkimi plini, ne vem, kaj ni bilo nobenega, pa je to v Celju, v bližini. Imajo tudi velemesta v Evropi, Dunaj, v Nemčiji imajo prav tako take energetske zadeve in se prav tako dobro obnesejo. Tako da, so alternative, obstajajo in je dobro, da se čim prej gre k stvari in se to izniči, to embalažo. Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa. Gospod Zajc, izvolite.</p>
            </sp>
            <sp who="ZajcSimon">
               <speaker>SIMON ZAJC:</speaker>
               <p>Hvala. Za začetek, vse ukrepe, ki jih predlagamo in o katerih razmišljamo, o teh ukrepih se pogovarjamo tudi z gospodarstvom. Tudi zato je to prehodno obdobje, mi se zavedamo, da če mi sprejmemo nek ukrep, ki potem ni izvedljiv v praksi, nismo naredili nič. Se pogovarjamo z njimi. Želimo si pač tudi to, da jim damo priložnost oziroma čas za to, da se prilagodijo, in da v bistvu se potem ta naš prehod s plastike na alternativne oblike oziroma na alternativne materiale ne bo poznal na delovnih mestih, ampak ravno obratno, da se bo poznal pozitivno, in da bomo zaradi tega, ker sodelujemo z njimi – in pravi čas o tem razmišljamo, če temu še lahko rečem pravi čas, da prevzamemo neko vlogo tudi v svetu, kar se tiče teh stvari.</p>
               <p>Sveče. Problem sveč je nastal zaradi tega, ker je en obrat za predelavo zgorel. Potem so se naše kapacitete v Sloveniji zaradi tega zmanjšale in <stage>/ glas iz ozadja/</stage> zgorel je v Lenartu, ja. To je eden od razlogov. Ampak to se zdaj – se vzpostavlja nove kapacitete, kar pa ne pomeni, da se moramo zdaj pa nehati ukvarjati s tem, da bi zmanjšali porabo sveč oziroma da bi našli boljše alternativne plastične izdelke.</p>
               <p>Ambicije MOP-a so, kot veste, tudi že na evropskem parketu bile predstavljene kot zelo velike. In smo ambiciozni. Te ambicije bo možno uresničiti, če bomo imeli podporo tudi v Državnem zboru in če bomo imeli podporo v gospodarstvu in ostalih deležnikih. In mi si zelo prizadevamo za to, smo začeli serijo posvetov, tako s podjetji, Gozdarsko zbornico – v delo ministrstva vključujemo nevladnike, ki bodo imeli vsak mesec pri ministru sestanke za svoje predloge. Skratka, mi si želimo, da te naše ambicije, ki jih imamo, zaživijo, in ravno zaradi tega odpiramo vrata vsem. Se zavedamo, da brez tega, da se med sabo pogovarjamo, se takšni premiki ne bodo zgodili. Tako da jaz mislim, da z dozdajšnjim delom potrjujemo to, da smo ambiciozni, in upam, da bodo ti naši rezultati kmalu tudi vidni v okolju in na terenu.</p>
               <p>Slovenci smo, kar se tiče ločevanja odpadkov, v bistvu zelo pridni. Je problem, kot je bilo rečeno, kaj potem naprej. Ravno zaradi tega bomo, kot sem že v začetku povedal, takoj, ko rešimo zdajle to intervencijo, se lotili sistema na novo. Tako da se bo to, da smo pridni pri ločevanju, nadgradilo potem tudi z naprejšnjo obdelavo. Treba se je zavedati, da se trg zapira, Kitajci zapirajo, Avstrijci zapirajo, se pravi, kar se tiče predelave in ravnanja z odpadki, bomo Slovenci morali postati samozadostni, če uporabim to besedo, in to nas čaka zdajle takoj v novembru, da postavimo ta sistem na novo, da bo sistem takšen, da bo deloval in da bo veliko – to se pravi, da imamo v mislih krožno gospodarstvu, da se materiali, ki se jih da ponovno uporabiti, uporabijo, tisto, kar se pa ne da, pa da znamo sami za to poskrbeti. Pri tem se zavedamo, da ni dovolj le ozaveščanje, kar se tiče potrošnikov, ampak da bo treba sistem naravnati tako tudi, da se bo do neke mere splačalo biti ekološko osveščen. Ampak ja, o tem se bomo še v kratkem z vami zelo veliko pogovarjali. Hvala.</p>
            </sp>
            <sp who="PauličEdvard">
               <speaker>PREDSEDNIK EDVARD PAULIČ:</speaker>
               <p>Hvala lepa.</p>
               <p>Ker prijavljenih k razpravi ni več, predlagam, da preidemo na glasovanje, in na glasovanje dajem naslednji predlog mnenja odbora: Odbor za infrastrukturo, okolje in prostor podpira predlog stališča Republike Slovenije do predloga Direktive Evropskega parlamenta in Sveta o zmanjšanju vpliva nekaterih plastičnih proizvodov za enkratno uporabo na okolje, ki ga je predložila vlada, in predlaga Odboru za zadeve Evropske unije, da predlog stališča sprejme. Želi morda kdo obrazložiti glas? <stage>(Tišina.)</stage> Ne želi. Prehajamo na glasovanje.</p>
               <p> Kdo je za? <stage type="vote-ayes">(14 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Določiti moramo še poročevalca, ki bo poročilo odbora predstavil na seji pristojnega odbora in predlagam, da poročilo predstavi mag. Rajh.</p>
               <p>S tem zaključujem to točko dnevnega reda in 3. sejo Odbora za infrastrukturo, okolje in prostor.</p>
               <stage type="time">Seja je bila končana 24. oktobra 2018 ob 10.10.</stage>
            </sp>
         </div>
      </body>
   </text>
</TEI>
