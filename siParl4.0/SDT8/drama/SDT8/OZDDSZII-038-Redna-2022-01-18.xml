<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-038-Redna-2022-01-18">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-038-Redna-2022-01-18.OZDDSZII" n="038">
               <name>Redna</name>
               <date when="2022-01-18"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-038-Redna-2022-01-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-038-Redna-2022-01-18.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">38. redna seja</stage>
            <stage type="date">(18. januar 2022)</stage>
            <stage type="chairman">Sejo je vodila Eva Irgl, predsednica Odbora za delo, družino, socialne zadeve in invalide.</stage>
            <stage type="time">Seja se je začela ob 14.05.</stage>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dober dan. Lepo pozdravljam najprej vse članice in člane Odbora, pa tudi tiste, ki danes nadomeščate kolegice in kolege. Lepo pozdravljam vabljene na današnjo sejo ter ostale prisotne.</p>
               <p>Začenjam 38. sejo Odbora za delo, družino, socialne zadeve in invalide. Obveščam vas, da so zadržani in se seje ne morejo udeležiti gospa Andreja Zabret. Zaenkrat nimam nikogar, ki bi sodeloval s pooblastil. Saj pooblastil nimam.</p>
               <p>Ker v poslovniškem roku nisem prejela predlogov za spremembo dnevnega reda ugotavljam, da je določen dnevni red seje kot ste ga prejeli s sklicem. In sicer imamo dve točki dnevnega reda: 1. Predlog zakona o spremembah Zakona o javnem, štipendijskem, razvojnem, invalidskem in preživninskem skladu – druga obravnava 2. Razno.</p>
               <p>In sicer imamo dve točki dnevnega reda: 1. Predlog zakona o spremembah Zakona o javnem, štipendijskem, razvojnem, invalidskem in preživninskem skladu – druga obravnava 2. Razno.</p>
               <p>Prehajamo torej na <title>1. TOČKO DNEVNEGA REDA – PREDLOG ZAKONA O SPREMEMBAH ZAKONA O JAVNEM, ŠTIPENDIJSKEM, RAZVOJNEM, INVALIDSKEM IN PREŽIVNINSKEM SKLADU.</title>
               </p>
               <p>Gradivo je objavljeno na spletnih straneh Državnega zbora, in sicer Predlog zakona, mnenje Zakonodajno-pravne službe, mnenje Komisije Državnega sveta, mnenje Vlade ter vloženi amandmaji.</p>
               <p>Na sejo sem vabila skupino poslank in poslancev s prvopodpisanim gospodom Miho Kordišem, Zakonodajno-pravno službo, Ministrstvo za delo, družino, socialne zadeve in enake možnosti ter Državni svet.</p>
               <p>Državni zbor je na predlog skupine poslank in poslancev, da se o Predlogu zakona opravi splošna razprava le-to opravil in na 27. seji sklenil, da je Predlog zakona primeren za nadaljnjo obravnavo. Odbor bo torej danes Predlog zakona obravnaval na podlagi 126. člena poslovnika.</p>
               <p>K predlogu so bili, kot rečeno, vloženi tudi amandmaji, in sicer poslanskih skupin SDS, Nove Slovenije in Konkretno ter amandma k amandmaju skupine poslank in poslancev. Imamo tudi še predlog za amandma Odbora, ampak o tem bomo tudi v nadaljevanju več rekli in še tudi se vsebinsko opredelili.</p>
               <p>Sedaj pričenjam torej z drugo obravnavo Predloga zakona, v kateri bomo opravili razpravo in glasovanje o posameznih členih Predloga zakona. In najprej sprašujem ali želi besedo predlagatelj te točke dnevnega reda? Gospod Miha Kordiš v imenu predlagateljev izvolite beseda je vaša.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoča.</p>
               <p>Današnjo smo v Levici sklicali na temo enostarševskih gospodinjstev, ki so v tej državi žal v sila nezavidljivi situaciji. Veljajo za eno izmed ranljivih skupin, kar je precej logično, če vemo za žalostno statistiko, da jih kar 20 % živi, bolje rečeno životari, pod pragom tveganja revščine.</p>
               <p>Eden izmed gradnikov v mozaiku stiske enostarševskih gospodinjstev so tudi tiste preživnine, ki nikoli niso bile plačane. Pogosto se namreč partnerja razideta na neljubih temeljih, zato ker je bil eden od partnerjev nasilen, je bodisi fizično, bodisi psihično zlorabljal tako mater kot otroka. Potem pa se takšna mater in otrok znajdeta v še globlji stiski, ko preživninski zavezanec, običajno oče, te preživnine ne plačuje.</p>
               <p>Edina pot, da tovrstna mati samohranilka zavaruje interes svojega gospodinjstva in interes otroka pa je, da si poskuša pridobiti tako imenovano nadomestilo za preživnine v slučaju, ko ta preživnina ni bila plačana. Ampak, in tu se stvar zaplete, pot po kateri ti lahko prideš do nadomestila preživnine, je silno zapletena in travmatična za vse vključene.</p>
               <p>Za začetek se mora tovrstno enostarševsko gospodinjstvo v iskanju pravice obrniti na sodne mline. Ti sodni mlini že pregovorno meljejo bolj počasi, kaj še da premeljejo do izvršbe, ki je pogoj, s katerim lahko na preživninskem skladu tovrstno enostarševsko gospodinjstvo uveljavlja svojo pravico do nadomestila preživnine.</p>
               <p>Sam sodni postopek, ki naj pripelje do izvršbe, je tak, da v isto sobo posadi tako mati, zastopnico otroka, in preživninskega zavezanca, ki te preživnine ni plačeval. Se pravi, tovrstna mati, ki je že tako v stiski materialno prikrajšana se znajde še pod psihičnim pritiskom soočanja z nekdanjim partnerjem, ki je bil, kot sem že izpostavil, v nemalo primerih nasilen, zlorabljal je otroka, zlorabljal je to mati, izogiba se na vse mogoče načine prikazovanju svojega premoženja itd. Znani so primeri, ko se mora tovrstna mati samohranilka praktično spremeniti v prostočasnega detektiva zato, da izsledi prebivališče svojega nekdanjega partnerja, ki ga lahko porablja v postopku zato, da na koncu sploh pride do nekega rezultata.</p>
               <p>Skratka cel postopek za enostarševska gospodinjstva, ki potrebujejo nadomestilo za neplačano preživnino, je sila neprijeten in se ga včasih upravičenci niti ne poslužujejo iz razloga stresa. Preprosto zamahnejo z roko in rečejo, jaz se tega ne grem, raje bom še malo stisnil zobe kot pa da se soočim z nekdanjim partnerjem, najdem voljo, čas in energijo, da tega človeka izsledim, da izsledim njegovo premoženje itd.</p>
               <p>Kar v Levici predlagamo je bistvena poenostavitev tega postopka. Ko se v nekem enostarševskem gospodinjstvu primeri, da preživninski zavezanec preživnine ne plačuje več, se lahko mati samohranilka obrne neposredno na Preživninski sklad in z raznoraznimi dokazili na podlagi katerih je moč hitro razbrati, da preživnina na račun tega gospodinjstva ne prihaja, uveljavlja svojo pravico do nadomestila preživnine, ki ji po naši zakonodaji pripada.</p>
               <p>Na tak način se izognemo tako obremenjevanju sodnih mlinov, kot zavarujemo mati in njenega otroka pred morebitnim izsiljevanjem in nasilništvom njihovega nekdanjega partnerja, zato ker v ta medosebni odnos postavimo javno institucijo, to je Preživninski sklad. Navsezadnje ga za to tudi imamo, saj definicija socialne države je, da ljudem pomaga, ne pa da jih v razmerah krivice in neplačane preživnine zagotovo je krivica, še dodatno obremenjuje z novimi nalogami in novimi stiskami.</p>
               <p>Drugi problem, ki izhaja iz te dolgotrajne in mučne sodne poti za uveljavljanje nadomestila preživnine, pa je dejstvo, da tudi ko preživnina ni izplačana centri za socialno delo predpostavljajo, da je ta preživnina vendarle bila plačana vse dokler se postopki enostarševskega gospodinjstva ne zaključijo. To pa pomeni, da se v primeru matere samohranilke fiktivno upoštevajo dohodki, ki jih to gospodinjstvo sploh ni prejemalo in iz tega naslova znižujejo preostali socialni transferji. In tako je gospodinjstvo opeharjeno dvakrat. Prvič zato, ker preživnine sploh ni prejemalo. Drugič zato, ker se v obravnavi njihovega primera na centru za socialno delo upošteva kot da je bila preživnina plačana, čeprav ni bila, pa je potem iz tega naslova znižana, denimo najbolj znan primer, denarna socialna pomoč.</p>
               <p>Vse to precej elegantno odpravljamo s tem, da ima možnost mati samohranilka obračanja neposredno na Preživninski sklad, ki v takem slučaju lahko pomaga brez zapletenih sodnih postopkov dokazovanja.</p>
               <p>Za zaključek uvodne predstavitve naj izpostavim še amandmaje, ki smo jih na mizi dobili s komentarjem Vlade k našemu zakonu. Ti amandmaji so bili pripravljeni korektno, v osnovi pa rešujejo vprašanje stranke v postopku, kar smo v Levici nadalje potem amandmirali in te amandmaje sprejemamo. Smo jih pa še dodatno amandmirali in brusili iz čisto pravno-formalnega vidika, zato da bodo zares pili vodo in da se ne bo potem v postopku pojavil kakšen dodaten zaplet. Upam, da bodo te originalni vladni amandmaji na naš zakon, ki urejajo vprašanja stranke v postopku in tega sprejeti in upam, da bo sprejet tudi zakon v celoti. Navsezadnje mislim, da na tej točki pa res nimamo nobenega niti pravno-formalnega razloga več zakaj bi mu kakorkoli nasprotovali. Enostarševska gospodinjstva so v stiski in najmanj kar država lahko naredi je, da jim stopi nasproti s tem, da jim olajša življenje v primeru, ko preživnina ni plačana, namesto da jih pusti naj se znajdejo kot vedo in znajo sami v labirintu pravno-formalnih postopkov.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa sprašujem ali želi besedo državni sekretar na Ministrstvu za delo, družino, socialne zadeve in enake možnosti gospod Cveto Uršič? Izvolite, beseda je vaša.</p>
            </sp>
            <sp who="UršičCveto">
               <speaker>CVETO URŠIČ:</speaker>
               <p>Hvala lepa, gospa predsednica. Spoštovane in spoštovani!</p>
               <p>V Vladi ocenjujemo, da predlagatelji zakona želijo doseči poenostavitev postopka pridobitve preživnine, nadomestila preživnine, kar je vsekakor v korist otroka, ki preživnine ne prejema. Zato pozdravljamo predlog. Vendar pa opozarjamo, da v predlogu predlagatelji niso upoštevali, da je zaradi dejstva, da pred uveljavitvijo pravice do nadomestila preživnine ni potrebno vložiti izvršilnega postopka oziroma sprožiti ga. Upravni postopek je pa potem treba vključiti tudi preživninskega zavezanca, kar bistveno spreminja postopek v primerjavi z veljavno ureditvijo. Predlagatelji tudi niso upoštevali, da je sedež Preživninskega sklada v Ljubljani in nima enot oziroma izpostav po Sloveniji.</p>
               <p>Ker po veljavni ureditvi preživninski zavezanec ni stranka v postopku, saj je dejstvo neplačevanja preživnine že izkazana v sodnem izvršilnem postopku, ki mora biti sprožen pred vložitvijo zahtevka za uveljavitev pravica do nadomestila preživnine. Ker torej preživninski zavezanec ni stranka v postopku, ni opravičen do vložitve pritožbe zoper odločbo o priznanju pravice do nadomestila preživnine. Po predlagani ureditvi pa bo sklad pred izdajo odločbe, s katero bo odločil o zahtevi za uveljavitev pravice do nadomestila preživnine, moral v postopku ugotoviti ali preživninski zavezanec dejansko ni izpolnil preživninske dolžnosti kot sedaj izhaja iz veljavnega izvršilnega naslova.</p>
               <p>S pridobitvijo položaja stranke v postopku preživninski zavezanec pridobi tudi pravico do pritožbe. Z vložitvijo pritožbe odločba o priznanju pravice do nadomestila preživnine ne postane izvršljiva, kar pomeni, da bi se lahko še dodatno podaljšal čas, v katerem bi oziroma bo otroku oziroma staršu, pri katerem otrok živi, nadomestilo preživnine dejansko izplačano.</p>
               <p>Predlagatelji predlagajo tudi spremembo veljavne ureditve po kateri se v primerih, ko preživninski zavezanec prebiva v tujini, pravica do nadomestila preživnine prizna, če otrokov zakoniti zastopnik skladno z mednarodnimi konvencijami in bilateralnimi sporazumi podan pisno zahtevo za izterjavo preživnine iz tujine. Črtanje drugega odstavka 21c. člena Zakona o Javnem preživninskem skladu bi pomenilo, da bo postopek priznanja pravice do nadomestila preživnine v določenih primerih lahko trajal nesorazmerno dolgo, saj bo sklad pred izdajo odločbe moral izvesti enak ugotovitveni postopek kot v primerih, ko preživninski zavezanec prebiva v Sloveniji. Vročanje pošiljk v tujino in sprejem pošiljk iz tujine še dodatno podaljša postopek.</p>
               <p>Kljub temu, da Vlada predlagani spremembi zakona nasprotuje, pa podpira predloge amandmajev, ki so jih vložile koalicijske stranke in ki jih je dopolnila tudi Levica oziroma ste jih dopolnili v opoziciji.</p>
               <p>Ne bi teh amandmajev našteval, ker so poznani. Torej Vlada jih podpira. Vlada ocenjuje, da je Predlog zakona že v osnovi namenjen poenostavitvi postopkov pridobitve nadomestila preživnine, kar je, ponavljam, nedvomno v korist otroka. Zato ocenjujemo, da bo s sprejetjem amandmajev, ki jih je vložila koalicija in ki so tudi dopolnjeni, dosežena poenostavitev postopkov pridobivanja nadomestila preživnine, kar je še enkrat ponovim, nedvomno v korist otroka in pomeni dodatno razbremenitev očetov ali mater zakonitih zastopnikov otrok pri uveljavljanju pravice do nadomestila preživnine. Zato, če ponovim, Vlada podpira, da Odbor sprejme besedilo Predlog zakona z vsemi predlaganimi dopolnitvami amandmajev, ki jih je vložila koalicija.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam.</p>
               <p>Sedaj pa dajem besedo predstavnici Zakonodajno-pravne službe gospe Miri Palhartinger. Izvolite.</p>
            </sp>
            <sp who="PalhartingerMiroslava">
               <speaker>MIRA PALHARTINGER:</speaker>
               <p>Dober dan. Hvala za besedo.</p>
               <p>ZPS je svoje pisno mnenje pravzaprav utemeljila na ugotovitvi, da predlagani zakon v svojih rešitvah predstavlja v bistvu povzetek že obravnavanega Predloga zakona, ki ga je Državni zbor obravnaval pred kratkim in ga ni sprejel.</p>
               <p>Glede na to se tudi v svojem pisnem mnenju kar zadeva 1. člen pravzaprav opiramo na že takrat podane ugotovitve, ki se nanašajo na ukinitev izvršilnega predloga za izterjavo neplačane preživnine kot nujnega pogoja za priznanje upravičenosti do nadomestila preživnine.</p>
               <p>ZPS je tudi tokrat ugotovila, da je pravica do nadomestila preživnine po veljavni ureditvi subsidiarna pravica, s katero se zagotavlja socialna varnost otrok v primeru, ko preživninski zavezanci zanje preživnine ne plačujejo in bi torej predlagana rešitev s črtanjem obveznosti, da se najprej zahteva izvršbo, da ta predlagana rešitev predstavlja konceptualno pomembno spremembo veljavne ureditve.</p>
               <p>Kar zadeva 1. člen bi tukaj želela ugotoviti, da sta vložena k njemu dva amandmaja. Prvi je amandma koalicijskih poslanskih skupin, amandma k amandmaju pa ga še nekako dograjuje v smislu in v duhu mnenja, ki ga je pripravila k Predlogu zakona Vlada. K nobenemu od teh amandmajev ZPS z vidika svojih nalog nima pripomb.</p>
               <p>K 3. členu je ZPS napovedala redakcijsko korekturo zakonskega besedila, ki ne bo imela vpliva na samo vsebino določbe.</p>
               <p>Kar zadeva 4. člen pa je treba tukaj ponovno posebej opozoriti, da je predlagan zamik uveljavitve tega zakona. Ta je v bistvu z amandmajem koalicijskih poslanskih skupin še bolj zamaknjen, da dajemo na takšno rešitev v bistvu naših nalog pripombo. Uvodoma ugotavljamo, da razlogi za takšno rešitev seveda niso posebej pojasnjeni. Posebej pa opozarjamo, da ob takšnem pristopu, ki določa tako oddaljen začetek veljavnosti zakona v času od objave do uveljavitve tega zakona, zakona ne bo mogoče spreminjati ali dopolnjevati. Zato je v bistvu zamik veljavnosti treba nadomestiti z zamikom uporabe.</p>
               <p>Kar zadeva to pripombo ugotavljamo, da nanjo odgovarja predlog za amandma Odbora poslanskih skupin, ki sta predlagateljici zakona in tudi nam z vidika svojih nalog nimamo pripomb. Izbira datuma, ki je primeren in ustrezen, pa je stvar vsebinske presoje.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi Zakonodajno-pravni službi. Vsekakor bomo potem v nadaljevanju, ko bomo odprli člene in govorili tudi o vsebini amandmajev, bom dala besedo tudi predstavnikom ministrstva, da se opredelijo glede te časovnice in bodo sami najbolj točno znali povedati in pojasniti.</p>
               <p>Sedaj pa dajem besedo, v kolikor to želi, predstavniku Državnega sveta gospodu Petru Požunu. Izvolite.</p>
            </sp>
            <sp who="PožunPeter">
               <speaker>MAG. PETER POŽUN:</speaker>
               <p>Hvala za besedo in lep pozdrav.</p>
               <p>Komisija Državnega sveta je obravnavala predlog sprememb zakona pravzaprav ponovno obravnavala, saj smo vsebinsko podoben zakon obravnavali že v septembru 2021 in bili seznanjeni z zakonsko namero zakona, mnenjem Vlade in pa seveda tudi predlaganima amandmajema k Predlogu zakona, o čemer je bilo danes že govora.</p>
               <p>Po opravljeni razpravi smo zakon podprli predvsem z vidika, da bo izboljšal položaj tistih najranljivejših, ki so v tem postopku stranka z manjšo močjo oziroma pogosto tudi osebe, ki ne stopijo v postopke kot so predvideni, ravno iz slabih izkušenj, ki so jih doživeli v prejšnjem odnosu oziroma včasih tudi pri sodelovanju z uradnimi organi.</p>
               <p>Tisto, kar je pomembno je, da bo zakon omogočal v praksi izvedljive ukrepe in da bo seveda zagotavljal tudi pravno varstvo vsem udeleženim v tem postopku s ciljem, da bodo osebe, ki so do tega upravičene, čimprej dobile ustrezno preživnino, kajti neizplačana preživnina gre vedno najpogosteje na škodo otrok oziroma drugega partnerja.</p>
               <p>Tako da smo v Komisiji Predlog zakona soglasno podprli.</p>
               <p>Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam za stališče Državnega sveta.</p>
               <p>Sedaj pa predlagam, da obravnavo opravimo na način, da razpravljamo po vrsti, o vsakem členu posebej, tako kot veleva 128. člen Poslovnika Državnega zbora in potem glasujemo še o vloženih amandmajih. Po glasovanju o amandmajih pa na koncu glasujemo še o vseh členih skupaj. Se strinjate s tem? Da.</p>
               <p>Potem v skladu s 126. členom Poslovnika Državnega zbora prehajamo na razpravo. Odpiram razpravo k 1. členu. Tukaj imamo, kot že rečeno, dva vložena amandmaja. In sicer imamo amandma k amandmaju, ki so ga vložili predlagatelji Predloga zakona in imamo amandma poslanskih skupin koalicije.</p>
               <p>Najprej se je k besedi prijavil kot predlagatelj, če prav razumem, gospod Kordiš. Potem pa imamo prijavljenega k razpravi gospoda Aljaža Kovačiča in seveda sem zabeležila še v nadaljevanju vse tiste, ki želite razpravljati.</p>
               <p>Izvolite, gospod Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoča.</p>
               <p>To zakonodajno akcijo skozi parlamentarni mlin v Levici peljemo že drugič. Prvič, ko smo to vprašanje odprli in ga sprožili, smo sočasno povprašali ljudi naj delijo z nami svoje življenjske zgodbe, ki jih imajo pri vprašanjih enostarševskega gospodinjstva in ko materi samohranilki preživnina ni plačana itd.. Zakaj to omenjam? Ker smo v borem tednu dni prejeli 50 raznoraznih zgodb iz različnih vstopnih točk v ta postopek, ki vsaka na svoj način zelo zgovorno pričajo o tem v kakšni stiski so se matere samohranilke znašle pri obstoječih sodnih postopkih, ki morajo priti do predloga za izvršbo glede na to s kakšnim partnerjem so imeli prej opravka.</p>
               <p>To mislim, da zelo glasno počrtava nujnost, da se postopki uveljavljanja nadomestila za preživnino pokrajšajo in poenostavijo in ne da se ljudje v njih zgubljajo s strahom, da se bodo morali z nekdanjim partnerjem še v živo soočiti.</p>
               <p>Takrat ko smo najprej to vprašanje odprli in začeli pripravljati za zakonodajo, je bila stvar sicer zavrnjena z pravno-formalnimi argumenti, da nismo napisali zadeve dovolj koncizno in dovolj točno in da smo izpustili raznorazne abc-je. To mislim, da v tem slučaju ne velja. Vlada je pripravila amandmaje. Amandmaje beremo v Levici kot predlagatelji dobronamerno, smo jih pa zgolj še malo dotesali s tistim amandmajem, ki smo ga vložili. Natančneje gre za vprašanje Zakona o pravnem postopku osemdnevnega roka, ker je tam v zakonu določena spodnja meja, ne pa zgornja meja postopka in je bilo to treba nekako zavezati, zato da se ne bodo postopki, kjer se mora preživninski zavezanec, ki ne plačuje preživnine, izreči kot stranka v postopku v okviru teh osmih dni, da potem imamo te postopke, ki se vlečejo dalje in dalje, ker do konca dneva, če dopustimo, ne bomo naredili nič. V resnici s tem našim amandmajem na vladne amandmaje realiziramo opozorilo in vsebina, ki je bila k originalnim amandmajem predložena.</p>
               <p>Tu ne pričakujem nikakršnega zadržka. Mislim, da smo prišli na skupni imenovalec, da je to neka vsebina, o kateri se lahko strinjamo in jo soglasno na današnjem odboru tudi podpremo. Saj smo slišali tam, gospoda Cveta Uršiča državnega sekretarja, ki je vsebinsko spregovoril v prid tej akciji in smo na isti valovni dolžini, kar je super.</p>
               <p>Zadnja stvar, ki bi jo izpostavil, pa je predlog za amandma odbora, ki smo ga predložili. To je ta 4. člen. Konkretno besedilo 4. člena spreminjamo na način, citiram: »Ta zakon začne veljati 15 dan po objavi v Uradnem listu Republike Slovenije, uporablja pa se od 1. julija 2022. Do takrat se uporablja dosedanja zakonska ureditev.« To sta zgolj dva stavka. Izpostavljam pa jih, ker imata tudi dva ločena elementa.</p>
               <p>Nekaj je to, da se razloči kdaj začne zakon veljati in kdaj stopi v uporabo. Kot smo lahko slišali komentar Zakonodajno-pravne službe, je lepo pojasnila, da to nista ena in ista stvar in če to skonvergiramo? tja do 1. 9. 2022 bi to pomenilo, da bomo zakon, ki skoraj eno leto ali pa do septembra počiva, po njem se ne da popravljati, ne da se ga spreminjati. O tem govori uvodna vrstica našega predloga za amandma odbora, da začne zakon veljati 15 dan po objavi v Uradnem listu in se potem šele na kasnejši datum začne uporabljati. Tako da tu odgovarjamo na ta pomislek.</p>
               <p>Druga stvar, ki je vključena v ta amandma, je pa dejansko kdaj stopi v uporabo in začnejo organi vključeni v te preživninske postopke z njim rokovati.</p>
               <p>Originalni rok, kot smo ga v zakonu dali, je bil 1. 4. 2022. Vlada je v svojemu amandmiranju predlagala 1. 9. 2022, mi pa smo to zamaknili na 1. 7. 2022 v iskanju kompromisa med eno in drugo možnostjo. Lahko razumem, da je za organe 1. 4. 2022 prezgodnji datum, vendarle morajo prilagoditi svoje postopke, prilagoditi svoje delovanje, seznaniti zaposlene s tem, da se dela po novem itd.. Včasih ne glede na to koliko si morda to želimo, tovrstne prilagoditve terjajo svoj čas. Ta del popolnoma razumem. Ne razumem pa čisto zakaj je bil rok premaknjen iz 1. 4. 2022 na 1. 9. 2022. Tukaj poskušamo loviti nek manevrski prostor med tem kolikor organi rabijo, da se prilagodijo na nova pravila in temu, da vendarle vsebino zakona poskušamo spraviti čimprej v uporabo in da čimprej tem materam samohranilkam gremo naproti in od tod ta naš datum v amandmaju 1. 7. 2022.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Bomo nadaljevali z razpravo.</p>
               <p>Naj samo opozorim na kar je sedaj predlagatelj opozoril glede amandmaja k 4. členu, da potem, ko bomo odprli 4. člen, bom dala tudi še besedo ministrstvu, da pojasni kako in kaj vsebinsko.</p>
               <p>Sedaj pa imam prijavljene k razpravi najprej gospoda Aljaža Kovačiča, za njim gospa Mojca Žnidarič.</p>
               <p>Izvolite, gospod Kovačič.</p>
            </sp>
            <sp who="KovačičAljaž">
               <speaker>ALJAŽ KOVAČIČ (PS LMŠ):</speaker>
               <p>Hvala za besedo, predsednica. Spoštovane kolegice in kolegi, predstavniki ministrstva, pozdravljeni.</p>
               <p>V Listi Marjana Šarca seveda podpiramo ta predlog. Nenazadnje smo tudi sopredlagatelji. Razlog je zelo preprost. Nujno potrebno je poenostaviti postopek pridobitve nadomestila preživnin, da se zaščiti najranljivejše skupine.</p>
               <p>Že podatek, da se od leta 2000, ko je bilo teh upravičencev, če tako lahko rečem, tam okrog 1900, do leta 2017 je bilo 4.300 teh upravičencev, znatno zvišal pove vse, kako dejansko narašča ta ranljiva skupina. Zdaj kolikor kaže, me veseli, da je tudi koalicija spremenila mnenje od septembra, ko se ta zakon ni podprl in je dejansko padel in da bomo danes kot kaže lahko ni podprl in je dejansko padel in da bomo danes kot kaže lahko to nujno spremembo novele tega zakona tudi sprejeli, da dejansko začne tudi čim prej veljati, da pomagamo dejansko tej ogroženi skupini ljudi. Toliko z moje strani. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Gospa Mojca Žnidarič, izvolite.</p>
            </sp>
            <sp who="ŽnidaričMojca">
               <speaker>MOJCA ŽNIDARIČ (PS Konkretno):</speaker>
               <p>Hvala za besedo. Ja, tako kot sem že na prvem branju 25. novembra povedala, da bom ta zakon v prvem branju podprla in da če je potreben sem prepričana, da bodo predlagatelji skupaj z Ministrstvom za delo ga tudi ustrezno amandmirali kar lahko rečem danes da se dejansko tako postopek tudi poteka.</p>
               <p>Koalicijske poslanske skupine smo vložile amandma pri katerem je vsebinsko pomagalo seveda Ministrstvo za delo, kajti seveda je potrebno, da je preživninski zavezanec torej da se ga pozove, da se izjasni o tem zakaj torej preživnine ne plačuje. Je pa tudi smiselen in zelo potreben tudi ta dopolnjen amandma, ki ga je potem tudi Levica vložila, da se določeni rok torej osem dnevni rok, da slučajno ne bi spet ti preživninski zavezanci na ta način potem postopek tudi zavlačevali, tako da dejansko zdaj, če se moram osredotočiti zgolj na ta 1. člen lahko torej povem, da takšen kot je z obema amandmajema ga tudi podpiram. Bom pa se oglasila še potem pri zadnjem členu. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala gospa Mojca Žnidarič. Se opravičujem za tiste, ki nas spremljajo smo imeli še eno razpravo s predstavniki ministrstva, ampak bomo v nadaljevanju tudi to razrešili. In sedaj dajem besedo gospe Nataši Sukič, izvolite.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ja, najlepša hvala za besedo predsedujoča. Najprej naj tudi jaz pozdravim no to, da smo nekako na isti valovni dolžini, da smo skupaj prepoznali 1. da je pravica otrok do preživnine neodtuljiva pravica in da seveda je država tista, ki na koncu koncev mora priskočiti na pomoč, da se tej pravici zadosti glede na zaplete, ki seveda potekajo na ravni vsakdanjega življenja.</p>
               <p>Sploh me veseli, da smo nekako se uskladili v tem času, ki je izjemno kritičen konec koncev smo sredi hude zdravstvene krize že dve leti, ampak ta zdravstvena kriza za sabo pušča tudi izrazito torej socialno torej povzroča dodatno zaostruje socialno krizo in seveda tudi delno gospodarsko krizo in vse to seveda najbolj prizadene tiste, ki so že sicer bili najbolj ranljivi. In ravno enostarševske družine, med temi je kar 81% približno takih, kjer torej živi mati samohranilka z otrokom ali pa z otroci.</p>
               <p>Ravno te samohranilske torej enostarševske družine so med socialno najbolj ogroženimi, kar 20%, vsaka peta taka družina živi na koncu koncev pod pragom revščine ali pa na samem robu tveganja revščine. In zdaj če pomislimo kako cene hrane ta trenutek grozljivo letijo v nebo takšnih podražitev recimo nismo doživeli že 20 let, to so vse posledice očitno te epidemije o kateri sem govorila. Tudi dejansko Organizacija združeni narodov opozarja, da se bodo te podražitve še nadaljevale, se pravi inflacija je pred nami in take stvari.</p>
               <p>Če sedaj temu prištejemo še to, kar so dogaja ravnokar se pravi neka energetska kriza se pravi, da se zaostruje tudi energetska revščina teh socialno najbolj ranljivih skupin prebivalstva, med katerimi so enostarševske družine gotovo med najbolj izpostavljenimi, potem je to res prava stvar, ki jo lahko skupaj ta trenutek naredimo, da priskočimo točno tem enostarševskim družinam na pomoč, da se ti postopki poenostavijo in da te družine niso v neskončnost prikrajšane tako za preživnine kot to, kar je povedal že Miha, da se enostavno avtomatsko smatra, da je to nek družinski prihodek, priliv, četudi ga ni in potem to za posledico nosi to, da so seveda te družine prikrajšane tudi za kakšne druge socialne transferje, da ne omenjam tega, da če živijo v najemniškem stanovanju, ampak to je že neka druga zgodba. Če živijo v najemniškem stanovanju ne morejo, ker se tretirajo kot dvostarševska družina, sploh ne morejo it v vrsto, da bi zaprosile za recimo socialno stanovanje in pri teh cenah najemnin, pri tej energetski krizi zdaj.</p>
               <p>Te dni nas je recimo šokirala novica kakšni računi prihajajo po 300, 400 eurov, si predstavljate za ogrevanje samo za to, ker so na primer upravitelji večstanovanjskih stavb se pač z dobavitelji energije dogovorili, kot da gre za poslovne subjekte, čeprav gre za državljane in državljanke, ki živijo v svojih stanovanjih. Mislim, to je milo rečeno katastrofa, kar e pravkar dogaja in mislim, da je to res res prava stvar, da vidim danes tukaj pripravljenost in usklajenost in naj samo rečem tudi lepo bom rekla lepo skupno sporočilo ob zaključku tega mandata.</p>
               <p>Konec koncev se bliža 8. marec, pa se bliža 25. marec, se pravi dan žena, materinski dan. Mislim, da lepšega darila ta parlament ne more poslati materam samohranilkam, ki kot rečeno jih je 81% v teh enostarševskih družinah. Tako da jaz se vam zahvaljujem vsem skupaj za to kooperativnost in to konsenzualnost pri tej stvari in seveda osebno podpiram tudi vse amandmaje, ki so danes predlagani. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Besedo želi gospod Soniboj Knežak. Izvolite.</p>
            </sp>
            <sp who="KnežakSoniboj">
               <speaker>SONIBOJ KNEŽAK (PS SD):</speaker>
               <p>Hvala, predsednica, spoštovane kolegice in kolegi. Moram reči, da sem vesel, da smo tudi ljub temu, da so volitve pred vrati, da smo v tem Državnem zboru zmogli toliko enega razumevanja in v bistvu tiste naše osnovne vloge to pa je, da smo tukaj v vlogi zakonodajalca, ki naj bi ustvarjal zakone, ki bodo olajšali življenja našim državljank in državljanov in predlog, ki ga je podala poslanska skupina Levice naslavlja točno to, enega izmed problemov, ki se srečujejo matere samohranilke, zato me res veseli, da je tudi ministrstvo dalo soglasje oziroma z določenimi korekcijami in tudi amandmaji, ki jih je vložila za izboljšanje zakona tudi koalicija, da bomo končno enkrat po dolgem času sprejeli tudi en zakon, ki nas ne bo delil na leve ali pa desne ampak nas bo združil v tem, da smo naredili tokrat nekaj dobrega.</p>
               <p>Seveda bomo s tega razloga oba s kolegom Koprivcem predlagane spremembe podprla. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Zdaj nimam več prijavljenih k razpravi in naj samo, aja se opravičujem gospod Primož Siter, izvolite.</p>
            </sp>
            <sp who="SiterPrimož">
               <speaker>PRIMOŽ SITER (PS Levica):</speaker>
               <p>Ja hvala lepa, spregledali ste me. Hvala lepa za besedo, sicer dober dan kolegice in kolegi. Tudi sam moram v bistvu izrazit, če sem že zadnji hvaležnost oziroma zahvalo, če je že do tega konsenza tako ne tradicionalno v tem sklicu v Državnem zboru prišlo.</p>
               <p>Zdaj dejstvo je, da imamo pred sabo en po definiciji en ukrep socialne države. Socialna država je tisti je oziroma osnovna funkcija socialne države je ravno manjšanje razredne vrzeli med tistimi, ki imajo in tistimi, ki te sreče nimajo in preživnine torej ta instrument, ki pride v pomoč preživetju enostarševskim družinam oziroma področje preživnine tukaj pač ključnega pomena, da je urejeno in da znotraj njega ni večjih odstopanj in da služi oziroma deluje na način, da dejansko pomaga prejemnikom, prejemnicam in njihovim torej staršem samohranilcem.</p>
               <p>Zdaj družba se gradi od spodaj navzgor, če politika to razume potem takšna družba lahko prosperira to ta konkretna parlamentarna akcija poslanske skuine Levica je da rečemo telešenje tega razumevanja. Enostarševske družine so po pregovorno po definiciji socialno izključene bodisi zaradi materialnega, finančnega stanja ali kakšnih drugih dejavnikov, zato s takšnim predlogom posegamo v reševanje na eni strani torej generalno vprašanje revščine, enostarševska gospodinjstva veljajo za eno najbolj ranljivih da rečem skupin v Sloveniji. Še posebej so ranljive prav tiste družine, kjer je starš, ki so mu varstvo in vzgojo torej zaupani otroci brez lastnih dohodkov za preživljanje in ta scenarij je pogost.</p>
               <p>Potem pa tukaj seveda akcija, ki jo danes podpiramo v Državnem zboru posega pozitivno posega v še eno področje, in sicer področje položaja žensk ko združimo položaj žensk in revščino. Ti dv poglavji vidimo, da je v presečni množici, da so ravno ženske tiste, ki so bolj izpostavljene v Sloveniji revščini. V letu 2020 je bila stopnja tveganja revščine med ženskami tako Statistični urad 13,1%, med moškimi pa 2% manj, tako da naj v bistvu na tej točki kot sopredlagatelj tega predloga izrečem zahvalo oziroma navdušenje nad tem, da je ta konsenz v Državnem zboru zdaj torej kot kaže obveljal in tudi najavim seveda, da bom sam podprl te predloge. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Preden dam besedo predlagatelju, če dovolite bi samo še v imenu poslanske skupine Slovenske demokratske stranke dve besedi namenila tej točki dnevnega reda.</p>
               <p>Poglejte, v Slovenski demokratski stranki bomo vsekakor podprli naša amandmaja, podprli bomo tudi amandma predlagateljev k 1. členu. Zdaj eno dilemo imamo še glede amandmaja predlagateljev za amandma odbora k 4. členu, zato bi prosila, da v nadaljevanju na to dilemo, če se strinjate gospod predlagatelj odgovori še predstavnik ministrstva za delo, da pojasni zakaj je bolje, da ostanemo v tej različici kot je predlagana s strani koalicijskih poslanskih skupin.</p>
               <p>Ampak, ker verjamem, da bodo naši amandmaji podprti, da se strinjamo, da grejo v pravo smer, potem bomo glasovali tudi za zakon. Dejstvo je, da gre za poenostavitev postopkov, da pride do uveljavitve pravice do nadomestila preživnine čim bolj hitro in s tem gremo, to je dejstvo, čim bolj naproti enostarševskim družinam, ki se že tako soočajo z mnogimi preizkušnjami sploh v tem težkem, zahtevnem času zdravstvene krize še toliko bolj. Tukaj so na preizkušnji tudi različne socialne situacije, tako da misim da bomo vsi skupaj, v kolikor bodo tudi naši amandmaji danes podprti pa verjamem, da bodo naredili eno dobro delo za te enostarševske družine.</p>
               <p>In sedaj bi prosila, če dovolite, da dam najprej besedo predstavniku ministrstva samo da obrazloži, potem pa še zaključno besedo, če tako rečem k 1. členu predlagatelju. Se strinjate? Izvolite gospod Dušan Mikuž, samo da pojasnite še ta del glede časovnice k amandmaju kot predlog za amandma odbora k 4. členu. Izvolite.</p>
            </sp>
            <sp who="MikužDušan">
               <speaker>DUŠAN MIKUŽ:</speaker>
               <p>Hvala za besedo. V predlogu amandmaja, ki so ga vložile koalicijske stranke je navedena uvedba oziroma uveljavitev zakona s 1. septembrom. Ta časovnica je bila predlagana tudi zaradi tega, da se lahko sklad, ki bo izvajalec tega zakona ustrezno pripravi.</p>
               <p>Dejstvo je, da gre za eno večjo spremembo, ki bo dosedanji postopek nekako spremenila in dodala novega, ki bo potrebno ga izvajati tudi po Zakonu o upravnem postopku, kar pomeni več dodatnih nalog organizacijsko spremembo in tudi dodatno bo potrebno kadrovsko okrepiti sklad na tem delu zaradi vseh postopkov, ki so potrebni za kadrovsko in organizacijsko okrepitev na primer sprejem poslovno finančnega načrta in druge potrebne postopke je predlagana zamik na 1. september.</p>
               <p>Ne želimo si tega, da bi izvajalec zaradi krajšega roka oziroma zaradi spremembe na 1. julij ne mogel uspešno in pravočasno izvajat v tem obdobju, tako da zaradi tega ne podpiramo tega amandmaja odbora, ki ste ga vložili predlagatelja, se pravi Levica in LMŠ.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala za to pomembno obrazložitev. Zdaj bom jaz šla naproti nekako predlagateljem, boste sami povedali. Jaz sicer bom dala to na glasovanje v kolikor boste želeli, sicer pa predlagam nekako tako, kot je bilo povedano.</p>
               <p>Mislim, da je tudi zelo, da je zadeva razumljena tko, da gre v smeri, da morajo določene stvari pripraviti tako, da bi s 1. septembrom kot je predlagano misim, da bi bilo to doseženo na način, da bi bili nekako vsi zadovoljni, če tako razumemo. Zdaj pa sprašujem predlagatelja, v kolikor vztraja pri tem, bomo seveda dali na glasovanje, če ne pa boste povedali. Izvolite gospod Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo predsedujoča. Zdaj jaz sprejmem uradniško obrazložitev, da potrebujejo več časa kot je to do 1. julija za to, da pač pripravijo inštitucijo na primerno delovanje in sem pripravljen sprejeti ta rok.</p>
               <p>Ampak imamo tudi tu še vedno pravno formalni pomislek, ki ga je podala tudi Zakonodajno-pravna služba, in sicer razkorak med tem kdaj začne veljati in kdaj se začne zakon uporabljati. Kaj bi predlagal je, da ohranimo obstoječi amandma za amandma odbora ampak zamenjamo rok, ki je v njem napisan iz 1. julija 2020 na 1. septembra 2022. Na tak način mislim, da bi moralo bit volk sit in koza cela no, če tako rečem. Evo, tudi Zakonodajno-pravna služba kima, tako da kaj mislite.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Bom dala še Zakonodajno-pravni službi besedo za to razjasnitev, se mi zdi pomembno. Izvolite.</p>
            </sp>
            <sp who="PalhartingerMiroslava">
               <speaker>MIROSLAVA PALHARTINGER:</speaker>
               <p>Hvala lepa, ja tak amandma bi seveda odpravil naše pomisleke. Kar se tiče datuma in primernosti sem pa že prej povedala je pač stvar vsebinske presoje in če se sprejme tak datum 1. 9. je iz našega vidika v redu. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala. Če se strinjate, bi jaz odredila pred glasovanjem 10 minut odmora, tako samo, da se dogovorimo in bi potem nadaljevali sejo.</p>
               <p>Sprašujem, mislim, da ni več nobeden za razpravo, tako da odrejam 10 minut odmora in bomo nadaljevali ob 15. uri ja in dve minuti.</p>
               <p>
                  <stage type="time">(Seja je bila prekinjena ob 14.53.)</stage>
               </p>
               <p>
                  <stage type="time">(Seja se je nadaljevala ob 15.00.)</stage>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dober dan, lepo pozdravljeni. Ponovno nadaljujemo torej s sejo in prej smo zaključili z razpravo k 1. členu in sedaj imamo pred seboj dva amandmaja, in sicer amandma k amandmaju, ki so ga vložili predlagatelji predloga zakona in imamo amandma koalicijskih poslanskih skupin in najprej bomo glasovali o amandmaju k amandmaju.</p>
               <p>Dajem takšen amandma na glasovanje. Glasujemo.</p>
               <p>Kdo je za? <stage type="vote-ayes">(15 članov.)</stage> Je kdo proti? <stage type="vote-no">(Nihče)</stage>
               </p>
               <p>Ugotavljam, da je amandma sprejet.</p>
               <p>In sedaj dajem na glasovanje še amandma koalicijskih poslanskih skupin. Glasujemo. Glasovanje poteka!</p>
               <p>Kdo je za? <stage type="vote-ayes">(15 članov.)</stage> Je kdo proti? <stage type="vote-no">(Nihče)</stage>
               </p>
               <p>Ugotavljam, da je amandma sprejet.</p>
               <p>In sedaj odpiram razpravo k 2. členu, če želi kdo razpravljati. Vidim, da ne, tako da zaključujem razpravo.</p>
               <p>Odpiram razpravo k 3. členu. Tudi tukaj ni želje po razpravi, tako da zapiram oziroma zaključujem razpravo.</p>
               <p>In sedaj odpiram še razpravo k 4. členu in vloženem amandmaju. Tukaj imamo predlog za amandma odbora in če bo ta sprejet, je potem amandma koalicijskih poslanskih skupin brezpredmeten. Naj povem, da je v tem trenutku amandma takšen ,torej amandma odbora, da boste vsi vedeli: ta zakon začne velja 15 dan po objavi v Uradnem listu Republike Slovenije, uporablja pa se od 1. septembra 2022. Do takrat se uporablja dosedanja zakonska ureditev. To je torej amandma odbora in sedaj bom dala najprej besedo predlagatelju. Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoča. Ta amandma, kot ste ga prebrali zdaj je usklajen z vsemi, ki so imeli kaj na to temo za povedat od Zakonodajno-pravne službe do vladnih predstavnikov pa navsezadnje nas v Levici, kot predlagateljev, tako da se nadejam, da ga bomo vsi podprli pa potem zaključimo z univerzalno podporo temu zakonu.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Naj povem ja, da se tudi predlagatelj oziroma vlada strinja s predlaganim amandmajem, tako da ga dajem takšnega na glasovanje. Glasujemo.</p>
               <p>Kdo je za? <stage type="vote-ayes">(15 članov.)</stage> Je kdo proti? <stage type="vote-no">(Nihče)</stage>
               </p>
               <p>Ugotavljam, da je amandma sprejet, kar pomeni, da je amandma koalicijskih poslanskih skupin v tem trenutku brezpredmeten.</p>
               <p>Ugotavljam oziroma moramo še glasovati o vseh členih skupaj zakona. Sprašujem, če želi kdo obrazložiti svoj glas. Vidim, da ne, tako da dajem vse člene na glasovanje.</p>
               <p>Kdo je za? <stage type="vote-ayes">(16 članov.)</stage> Je kdo proti? <stage type="vote-no">(Nihče)</stage>
               </p>
               <p>Ugotavljam, da so členi sprejeti.</p>
               <p>Sprejete amandmaje bomo vključili v dopolnjen predlog zakona, ki bo sestavni del poročila odbora.</p>
               <p>S tem zaključujem drugo obravnavo predloga zakona na matičnem delovnem telesu. Poročevalka odbora na seji Državnega zbora bom sama kot predsednica.</p>
               <p>Zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - RAZNO</title> . Sprašujem, če ima tu morda kdo kakšno pobudo ali pa kakšno idejo? Ne, potem zaključujem to točko in 38. sejo Odbora in vas obveščam, da bomo z naslednjo sejo začeli ob 15.30 uri.</p>
               <p>Najlepša hvala do takrat in srečno.</p>
               <stage type="time">Seja je bila končana 18. januarja 2022 ob 15.05.</stage>
            </sp>
         </div>
      </body>
   </text>
</TEI>
