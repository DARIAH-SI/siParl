<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZF-041-Redna-2021-11-24">
   <teiHeader>
      <fileDesc>
         <titleStmt>
            <title>Odbor za finance</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZF-041-Redna-2021-11-24.OZF" n="041">
               <name>Redna</name>
               <date when="2021-11-24"/>
            </setting>
         </settingDesc>
         <particDesc>
            <listOrg>
               <org xml:id="OZF-041-Redna-2021-11-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZF-041-Redna-2021-11-24.OZF">
                        <orgName key="OZF">Odbor za finance</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA FINANCE</stage>
            <stage type="session">41. seja</stage>
            <stage type="date">(24. november 2021)</stage>
            <stage type="chairman">Sejo je vodil Robert Polnar, predsednik odbora.</stage>
            <stage type="time">Seja se je začela ob 08.00.</stage>
            <sp who="PolnarRobert">
               <speaker>PRESEDNIK ROBERT POLNAR:</speaker>
               <p>Spoštovane gospe in gospodje, dobro jutro. Pričenjam 41. sejo Odbora za finance. Zadržana sta in se današnje seje ne moreta udeležiti poslanec Marko Bandelli in poslanka Andreja Zabret. Prejel pa sem nekaj pooblastil, in sicer poslanka Nada Brinovšek nadomešča poslanca Jureta Ferjana iz poslanske skupine SDS, poslanec Leon Merjasec nadomešča poslanca Franca Rosca, ravno tako iz poslanske skupine SDS in poslanka Karmen Furman nadomešča poslanko Karmen Kozmus Ferjan, tudi iz poslanske skupine SDS. S sklicem seje ste prejeli dnevni red odbora, predlogov v zvezi z dnevnim redom nisem sprejel.</p>
               <p>Prehajamo na <title>1. TOČKO DNEVNEGA REDA, TO JE PREDLOG STALIŠČA DO PREDLOGA DIREKTIVE EVROPSKEGA PARLAMENTA IN SVETA O MEHANIZMIH, KI JIH MORAJO VZPOSTAVITI DRŽAVE ČLANICE, ZA PREPREČEVANJE UPORABE FINANČNEGA SISTEMA ZA PRANJE DENARJA ALI FINANCIRANJE TERORIZMA IN RAZVELJEVITVI DIREKTIVE EU 2015/849.</title>
               </p>
               <p>Gradivo za vse štiri današnje točke dnevnega reda smo prejeli od vlade 11. novembra letos. Na podlagi 1. odstavka 4. člena Zakona o sodelovanju med državnim zborom in vlado v zadevah Evropske unije. Predlagatelj tega stališča in stališč pri vse ostalih treh točkah dnevnega reda je vlada. Odbor bo kot matično delovno telo predloge stališč obravnavalo na podlagi 2. odstavka 154.h člena Poslovnika državnega zbora, svoja poročila pa bo posredoval pristojnemu odboru, to je odboru za zadeve Evropske unije. K vsem štirim točkam dnevnega reda so vabljeni predstavnice in predstavniki Ministrstva za finance.</p>
               <p>Pri prvi točki smo torej, vabim, da dopolnilno obrazložitev predloga stališča predstavi državna sekretarka na Ministrstvu za finance, gospa Maja Hostnik Kališek. Izvolite prosim.</p>
            </sp>
            <sp who="HostnikKališekMaja">
               <speaker>MAJA HOSTNIK KALIŠEK:</speaker>
               <p>Hvala. Spoštovani Evropska komisija je 20. julija 2021 predstavila paket štirih zakonodajnih predlogov s področja preprečevanja pranja denarja in financiranja terorizma. Predlog direktive je del svežnja teh štirih zakonodajnih predlogov ter skupaj s predlogom uredbe evropskega parlamenta in sveta o preprečevanju uporabi finančnega sistema za pranje denarja izpolnjuje cilj oblikovanja enotnih pravil na ravni Evropske unije na področju preprečevanja pranja denarja. Pravila, ki sedaj veljajo, namreč omogočajo različno uporabo in razlago v nacionalnem pravu. Takšno stanje ne omogoča učinkovitega obravnavanja čezmejnih primerov, ter povzroča dodatne stroške in bremena za gospodarske subjekte, ki zagotavljajo čezmejne storitve. Da bi se to preprečilo, so po novi ureditvi vse obveznosti, ki jih morajo zavezanci izpolnjevati prenesene v predlog uredbe, med tem, ko se organiziranost institucionalnega sistema na nacionalni ravni obravnava v tej direktivi. Poleg določb, ki so povezane sedaj veljavne direktive je dodanih še nekaj vsebinskih sprememb, predvsem z namenom, da bi se prakse nadzornikov in finančno obveščevalnih enot bolj približale ter glede sodelovanja med pristojnimi organi. Vzpostavlja se koordinacijski in podporni mehanizem za finančno obveščevalne enote, ter povezovanje registrov bančnih računov. Spoštovani, glede na to, da se s predlogom zakonodajnega akta želi zagotoviti nemoteno delovanje finančnega sistema Evropske unije predlagam, da podprete predlagano stališče Republike Slovenije. Hvala.</p>
            </sp>
            <sp who="PolnarRobert">
               <speaker>PRESEDNIK ROBERT POLNAR:</speaker>
               <p>Hvala, gospa državna sekretarka. Kolegice in kolegi, odpiram razpravo. Ni razprave, zato prehajamo k odločanju o predlogu mnenja. K predlogu stališča, tudi ni bilo nobenih amandmajev, zato dajem na glasovanje naslednji predlog mnenja, in sicer, Odbor za finance podpira predlog stališča do Predloga direktive Evropskega parlamenta in sveta o mehanizmih, ki jih morajo vzpostaviti države članice za preprečevanje uporabe finančnega sistema za pranje denarja ali financiranje terorizma in razveljavitvi Direktive Evropske unije 2015/849. Začenjam glasovanje. Končujem glasovanje.</p>
               <p>Kdo je za? <stage type="vote-ayes">(10 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Odbor za finance bo pristojnemu odboru, odboru za zadeve Evropske unije, v tem primeru, poročal pisno. S tem zaključujem prvo točko dnevnega reda.</p>
               <p>Prehajamo na <title>2. TOČKO DNEVNEGA REDA, TO JE PREDLOG STALIŠČA DO PREDLOGA UREDBE EVROPSKEGA PARLAMENTA IN SVETA O INFORMACIJAH, KI SPREMLJAJO PRENOSE SREDSTEV IN NEKATERIH KRIPTO SREDSTEV.</title>
               </p>
               <p>Prosim gospo državno sekretarko, gospo Majo Hostnik Kališek za uvodno razlago.</p>
            </sp>
            <sp who="HostnikKališekMaja">
               <speaker>MAJA HOSTNIK KALIŠEK:</speaker>
               <p>Hvala. Drugi del zakonodajnega paketa, ki je pred vami predstavlja sprememba Uredbe o informacijah, ki spremljajo prenose sredstev. Uredba 2015/847 je bila sprejeta leta 2015 in ponudnikom plačilnih sredstev nalaga obveznost, da prenosom sredstev priložijo informacijo o plačniku in prejemniku plačila. Z namenom, da se zagotovi sledljivost plačil. Vendar se uredba trenutno uporablja le za prenos sredstev, ki so opredeljena kot bankovci in kovanci, knjižni denar in elektronski denar, ne pa tudi za prenos virtualnih sredstev. Glede na to, da se prenosi virtualnih sredstev izpostavljeni podobnim tveganjem pranja denarja in financiranja terorizma, kot elektronski prenosi sredstev morajo zanje veljati zahteve enake narave. Uredbo 2015/847 je torej potrebno dopolniti, da bo ustrezno zajemala tudi prenose virtualnih sredstev. Spoštovani, glede na to, da se s predlogom zakonodajnega akta želi zagotoviti večjo transparentnost pri poslovanju s kripto valutami predlagamo, da podprete predlagano stališče Republike Slovenije, hvala.</p>
            </sp>
            <sp who="PolnarRobert">
               <speaker>PRESEDNIK ROBERT POLNAR:</speaker>
               <p>Hvala, gospa državna sekretarka. Želi kdo besedo. Ne, zato prehajamo na odločanje.</p>
               <p>Ni bilo vloženih amandmajev, zato dajem na glasovanje naslednji predlog mnenja. Odbor za finance podpira predlog stališča do predloga Uredbe evropskega parlamenta in sveta o informacijah, ki spremljajo prenose sredstev in nekaterih kripto sredstev. Začenjam glasovanje. Končujem glasovanje.</p>
               <p>Kdo je za? <stage type="vote-ayes">(10 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Tudi v tem primeru bo odbor Odboru za zadeve Evropske Unije v poročal pisno. S tem zaključujem drugo točko dnevnega reda.</p>
               <p>Prehajamo na <title>3. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O PREPREČEVANJU UPORABE FINANČNEGA SISTEMA ZA PRANJE DENARJA ALI FINANCIRANJE TERORIZMA.</title>
               </p>
               <p>Gospa državna sekretarka Maja Hostnik Kališek, izvolite uvodno besedo.</p>
            </sp>
            <sp who="HostnikKališekMaja">
               <speaker>MAJA HOSTNIK KALIŠEK:</speaker>
               <p>Hvala. Predlog uredbe, ki je pred vami skupaj s Predlogom direktive o mehanizmih, ki jih morajo vzpostaviti države članice za preprečevanje uporabe finančnega sistema za pranje denarja in financiranje terorizma zasleduje cilj oblikovanja enotnih pravil na ravni EU na področju preprečevanja pranja denarja. V predlogu uredbe so določene obveznosti, ki jih morajo izvajati zavezanci za izvajanje ukrepov s področja preprečevanja pranja denarja in financiranja terorizma. Do danes so nove kategorije zavezancev, kot so zavezanci, ki opravljajo posle s področja kripto imetja ter platforme za množično financiranje. Ukrepi skrbnega preverjanja strank katerih različno izvajanje po Evropski uniji je predstavljalo največ težav zavezancem. Podrobneje so dodelani, tako da se bo zagotovilo enotno izvajanje. Prav tako so poenotene zahteve glede ugotavljanja dejanskih lastnikov, poročanja o sumljivih transakcijah ter postopki v primeru poslovanja s tretjimi državami. Predlog uredbe uvaja tudi omejitev gotovinskega poslovanja na ravni Evropske unije, ki pa je v Sloveniji že uveljavljeno. Spoštovani, glede na to, da se s predlogom zakonodajnega akta želi zagotoviti harmonizacija pravil na področju preprečevanja pranja denarja in financiranja terorizma na ravni Evropske unije, predlagam, da podprete predlagano stališče Republike Slovenije, hvala.</p>
            </sp>
            <sp who="PolnarRobert">
               <speaker>PRESEDNIK ROBERT POLNAR:</speaker>
               <p>Hvala, gospa državna sekretarka. Želi kdo besedo. Ne, zato prehajamo na odločanje. Amandmajev ni bilo vloženih. Na glasovanje dajem naslednje predlog mnenja. Odbor za finance podpira predlog stališča Republike Slovenije do Predloga uredbe Evropskega parlamenta in sveta o preprečevanju uporabe finančnega sistema za pranje denarja ali financiranje terorizma in predlaga Odboru za zadeve Evropske unije, da predlog stališča sprejme. Začenjam glasovanje. Končujem glasovanje.</p>
               <p>Kdo je za? <stage type="vote-ayes">(11 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Odpor bo Odboru za zadeve Evropske unije poročal pisno. S tem zaključujem tretjo točko dnevnega reda.</p>
               <p>Prehajamo na <title>4. DNEVNEGA REDA TOČKO. TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O USTANOVITVI ORGANA ZA PREPREČEVANJE PRANJE DENARJA IN FINANCIRANJA TERORIZMA, TER O SPREMEMBI UREDB EVROPSKE UNIJE ŠTEVILKA 1093/2010, 1094/2010 IN 1095/2010.</title>
               </p>
               <p>Tudi tokrat ima uvodno predstavitev državna sekretarka gospa Maja Hostnik Kališek, prosim.</p>
            </sp>
            <sp who="HostnikKališekMaja">
               <speaker>MAJA HOSTNIK KALIŠEK:</speaker>
               <p>Hvala. Zadnji zakonodajni predlog s področja preprečevanja pranja denarja predstavlja predlog uredbe, ki ustanavlja, ki ustanavlja organ za preprečevanja pranja denarja in financiranja terorizma na ravni Evropske unije. Trenutno se nadzor izvaja na ravni držav članic, pri čemer so velike razlike v virih in praksah držav članic. Pristop čezmejnih primerov ni usklajen, pri čemer so vsi nedavni večji primeri pranja denarja v Evropski uniji imeli čezmejno razsežnost. Evropski nadzorni organ bo osrednji del celovitega nadzornega sistema za preprečevanje pranja denarja, ki bo vključeval sam organ in nacionalne nadzornike na tem področju. Nov nadzorni organ bo opravljal neposredni nadzor pri nekaterih najbolj tveganih zavezancih, ki delujejo v več državah članicah, hkrati bo imel ključno vlogo pri izboljševanju izmenjave informacij ter sodelovanju med finančno obveščevalnimi enotami. V okviru svojih nalog bo organ pooblaščen tudi za pripravo regulativnih in izvedbenih tehničnih standardov, smernic in priporočil ter za zagotavljanje nasvetov informacij. Spoštovani, glede na to, da bo nov nadzorni organ s neposrednim nadzorom in s sprejemanjem odločitev nekaterih najbolj tveganih čezmejnih zavezancih s področja finančnega sektorja neposredno prispeval k preprečevanju pranja denarja in financiranju terorizma, predlagam, da predlog stališča podprete, hvala.</p>
            </sp>
            <sp who="PolnarRobert">
               <speaker>PRESEDNIK ROBERT POLNAR:</speaker>
               <p>Hvala, gospa državna sekretarka. Ali želi kdo besedo. Ne želi. Amandmajev ni bilo vloženih, zato dajem na glasovanje naslednji predlog mnenja. Odbor za finance podpira predlog stališča Republike Slovenije do predloga uredbe evropskega parlamenta in sveta o ustanovitvi organa za preprečevanje pranja denarja in financiranja terorizma, ter o spremembi uredb Evropske unije številka 1093/2010, 1094/2010 in 1095/2010 in predlaga odboru za zadeve Evropske unije, da predlog stališča sprejme. Začenjam glasovanje. Končujem glasovanje.</p>
               <p>Kdo je za? <stage type="vote-ayes">(11 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Odbor bo tudi v tem primeru Odboru za zadeve Evropske unije poročal pisno.</p>
               <p>S tem zaključujem 4. točko dnevnega reda in 41. sejo Odbora za finance.</p>
               <stage type="time">Seja je bila končana 24. novembra 2021 ob 8.14.</stage>
            </sp>
         </div>
      </body>
   </text>
</TEI>
