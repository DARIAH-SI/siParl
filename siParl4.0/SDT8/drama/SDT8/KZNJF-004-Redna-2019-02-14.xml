<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KZNJF-004-Redna-2019-02-14">
   <teiHeader>
      <fileDesc>
         <titleStmt>
            <title>Komisija za nadzor javnih financ</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZNJF-004-Redna-2019-02-14.KZNJF" n="004">
               <name>Redna</name>
               <date when="2019-02-14"/>
            </setting>
         </settingDesc>
         <particDesc>
            <listOrg>
               <org xml:id="KZNJF-004-Redna-2019-02-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZNJF-004-Redna-2019-02-14.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, KOMISIJA ZA NADZOR JAVNIH FINANC</stage>
            <stage type="session">4. seja</stage>
            <stage type="date">(14. februar 2019)</stage>
            <stage type="chairman">Sejo je vodil dr. Anže Logar, predsednik komisije.</stage>
            <stage type="time">Seja se je pričela ob 9.02.</stage>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Lep pozdrav na 4. redni seji komisije. Obveščam, da so zadržani oziroma da se seje ne morejo udeležiti naslednji člani komisije, ki so poslali opravičila, to je Jernej Vrtovec, na seji s pooblastilom namesto poslanca Zmaga Jelinčiča Plemenitega, ga predstavlja oziroma zastopa Dušan Šiško. Vse prisotne lepo pozdravljam in vas prosim, da se zaradi magnetograma ob začetku izvajanja predstavite in poveste s katere institucije prihajate.</p>
               <p>Drugače prihajamo na določitev dnevnega reda. S sklicem seje ste prejeli naslednji dnevni red in sicer: točka 1. Poročilo o izvrševanju proračuna Republike Slovenije za leto 2018 v obdobju januar–junij 2018; Poročilo o stanju in gibanju davčnega dolga po stanju na dan 31. december 2017: Poročilo Ministrstva za finance o opravljenih postopkih inšpekcijskega nadzora nad porabo sredstev državnega proračuna v obdobju 1. 1. do 30. 6. 2018 in Poročilo Nadzornega odbora Sklada za financiranje razgradnje Nuklearne elektrarne Krško in za odlaganje radioaktivnih odpadkov iz Nuklearne elektrarne Krško o poslovanju Sklada za leto 2017. Ostalih predlogov v predvidenem roku za spremembo dnevnega reda oziroma dopolnitev nisem prejel, zato dnevni red ostaja takšen kot je bil predviden.</p>
               <p>Prehajamo torej na obravnavo <title>1. TOČKE DNEVNEGA REDA -POROČILO O IZVRŠEVANJU PRORAČUNA REPUBLIKE SLOVENIJE ZA LETO 2018 V OBDOBJU JANUAR–JUNIJ 2018.</title>
               </p>
               <p>Gradiva za to točko so naslednja in sicer: poročilo, ki je bilo objavljeno na spletnih straneh Državnega zbora, priloga Slovensko obveščevalno- varnostne agencije k Poročilu <stage>(INTERNO)</stage>, ki ste jo člani komisije prejeli proti podpisu in mnenje Komisije Državnega sveta za gospodarstvo, obrt, turizem in finance z dne 24. 9. 2018, ki je objavljeno na spletnih straneh Državnega zbora. Za obravnavo poročila je komisija matično telo. K tej točki so bili s sklicem seje vabljeni dr. Andrej Bertoncelj; minister za finance, Ministrstvo za finance in Državni svet.</p>
               <p>Predlagam, da v uvodu razpravo podajo predstavniki Ministrstva za finance. Če bodo potem želeli, še predstavniki Državnega sveta, nato pa bomo prešli na razpravo članov komisije prisotnih.</p>
               <p>Torej prosim državno sekretarko na Ministrstvu za finance.</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Dobro jutro, hvala lepa za besedo. Pred vami je poročilo o izvrševanju proračuna Republike Slovenije za prvo polletje lanskega leta, ki ga je Vlada v skladu z 63. členom Zakona o javnih financah sprejela julija lani in ga tedaj tudi predložila Državnemu zboru. Poročilo vsebuje podatke o realizaciji prihodkov, odhodkov, prejemkov, izdatkov, presežku in zadolževanju v prvem polletju lanskega leta ter o oceni realizacije do konca leta, poleg tega pa tudi druge podatke o izvrševanju proračuna kot so vključevanje novih obveznosti v proračun, prenos namenskih sredstev iz preteklega leta, prerazporejanje pravic porabe, uporaba proračunske rezerve ter podatki o poroštvih.</p>
               <p>V poročilu je prikazano izvrševanje po posameznih bilancah državnega proračuna, pojasnila pa so podana s primerjavo na sprejeti proračun za leto 2018. Glede na to, da smo že februarja, da imamo v bistvu že oceno letne lanske realizacije in da pripravljamo predlog zaključnega računa za lansko leto, bi res na kratko predstavila stanje ob pripravi tega polletnega poročila.</p>
               <p>V bilanci prihodkov in odhodkov je bilo v sprejetem proračunu načrtovanih 9,7 milijarde prihodkov in do konca junija realiziranih 49 % oziroma 4,8 milijarde evrov. Med davčnimi prihodki je bilo največ davka na dodano vrednost – v prvem polletju 1,8 milijarde, kar je bilo 5,6 % več, kot v istem obdobju leta 2017, do konca leta pa potem realiziranih 3,8 milijarde evrov ali 252 milijonov več, kot preteklo leto. Ključna dejavnika rasti prihodkov iz tega naslova sta bila domača poraba in uvoz.</p>
               <p>Dohodnina je ob koncu prvega polletja znašala 738 milijonov evrov, ob koncu leta milijardo 300, kar je za 28 milijonov več, kot smo ocenjevali ob polletju. Davek od dohodka pravnih oseb je do konca junija znašal 453 milijonov evrov oziroma 56 % letnega načrta. Ocenjevali smo, da naj bi se iz tega naslova do konca leta nateklo 840 milijonov evrov, kar bi bilo 29 milijonov več od načrta. Do konca junija je bilo vplačanih za 283 milijonov evrov nedavčnih prihodkov, kar pomeni 48 % načrtovanih. Ocenjevali smo, da bi do konca leta nedavčni znašali 645 milijonov in presegli višino iz leta 2017.</p>
               <p>Prejeta sredstva iz EU in drugih držav so v prvem polletju znašala 293 milijonov. Ocena je bila, da jih bo do konca leta 828 milijonov, dejanska realizacija se je ustavila tik pod 800 milijoni, od tega 326 iz strukturnih skladov, 255 iz kmetijske in ribiške politike, 181 milijonov iz kohezijskega sklada in 33 milijonov iz centraliziranih in drugih programov EU.</p>
               <p>Odhodki so bili v sprejetem proračunu načrtovani v višini 9,6 milijarde evrov. V prvi polovici leta je bilo realiziranih 47 % in pol oziroma 4,6 milijarde. Po ekonomskem namenu jih je največ, torej, tako, drugih tekočih domačih transferjev – ti so bili načrtovani v višini 3,4 milijarde, v prvi polovici leta realizirani v višini 1,6 milijarde. Največ sredstev v tem se namenja za tekoče transferje v javne zavode; v prvi polovici leta za 921 milijonov.</p>
               <p>Na drugem mestu so izplačila za transferje posameznikom in gospodinjstvom; v prvi polovici leta 659 milijonov evrov oziroma 56 % od načrtovanih, ob koncu leta milijarda 304 milijone, največ v okviru finančnega načrta Ministrstva za delo, družino, socialne zadeve in enake možnosti. Najbolj so se zvišali transferji za zagotavljanje socialne varnosti, med katerimi dosegajo najvišje vrednosti sredstva za varstvo duševno in telesno prizadetih ter denarne socialne pomoči. Prvi zaradi valorizacije, drugi pa zaradi zakonsko zvišane višine osnovnega zneska minimalnega dohodka na 392,75 evra.</p>
               <p>Na drugem mestu je zvišanje družinskih prejemkov in starševskih<gap reason="inaudible">
                     <desc>(?)</desc>
                  </gap> nadomestil, torej otroški dodatki, starševska nadomestila. Razlog za to je bil na eni strani ob koncu<gap reason="inaudible">
                     <desc>(?)</desc>
                  </gap> varčevalnih ukrepov in pa na drugi strani, v višjih zneskih starševskih nadomestil, ki so vezana na gibanje plač. So se pa v tem obdobju zaradi, torej, razmer na trgu dela znižali denarna nadomestila brezposelnim.</p>
               <p>Realizacija sredstev za stroške dela, druge izdatke zaposlenim in prispevke delodajalcem - pri neposrednih proračunskih uporabnikih je v prvih šestih mesecih znašala 621 milijonov in ob koncu leta milijardo 226. Za plačilo domačih in tujih obresti, smo do konca junija plačali 604 milijone evrov, kar je bilo v primerjavi s preteklim letom za 12 % oziroma za 117 milijonov evrov manj in je rezultat aktivnega upravljanja javnega dolga.</p>
               <p>V računu finančnih terjatev in naložb so prejemki v prvem polletju znašali 5, 2 milijona evrov in izdatki 52 milijonov, od tega največ za poplačilo neizplačanih starih deviznih vlog, v skladu z Zakonom o načinu izvršitve sodbe Evropskega sodišča za človekove pravice. Saldo B bilance je bil tako konec junija negativen, ob koncu leta pa zaradi prodaje kapitalskega deleža NLB pozitivne. V računu financiranja je bilo za vplačila dolga v sprejetem proračunu načrtovanih 2, 6 milijard odplačil dolga in do polletja od tega izvedene 2, 3 milijarde.</p>
               <p>Glavni neznanki, s katerimi smo se ukvarjali ob pripravi polletnega poročila, sta bili v bistvu na strani prihodkov višina dividende, ki je bila zaradi postopka prodaje in postopkov v zvezi z zaščito negotova, predvsem znesek in pa na strani odhodkov višina dodatnih transferov posameznikom in gospodinjstvom zaradi že omenjenega povišanja minimalnega dohodka. Državni zbor je namreč na marčevski seji sprejel bistev dvig tega dohodka, ki je stopil v veljavo sredi leta in resorno ministrstvo je tedaj ocenjevalo, da je bil letni učinek tega ukrepa 100 milijonov, zato je vlada s sklepom 14. junija lani začasno zadržala izvrševanje proračuna, da bi ugotovili, če je ob tej dodatni obveznosti državni proračun sploh uravnotežen, ali bo potreben rebalans. Ampak zaradi ugodnega gibanja na trgu dela, je bil potreben transfer v pokojninsko blagajno na drugi strani nižji od pričakovanega in zato je lahko vlada višje pravice porabe zagotovila v okviru pooblastil, ki jih ji daje Zakon o izvrševanju proračuna.</p>
               <p>Torej v sprejetem proračunu 2018 je bil načrtovan presežek v višini 50, 9 milijona evrov. Konec prvega polletja je znašal 181 milijonov in ocenjevali smo ga do konca leta, da ga bo 227 milijonov. Zdaj pa lahko tudi že povem, da je ob koncu leta, torej, da smo imeli 10 milijard, točno 10 milijard prihodkov, 9 milijard 463 milijonov odhodkov, tako da je v bistvu proračunski presežek bil še toliko višji od načrtovanega ob polletnem poročilu.</p>
               <p>Toliko za uvod. Če vas zanima še kaj drugega, vam bom pa skušala odgovoriti na vprašanja.</p>
               <p>Hvala lepa.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Dobro, ker predstavnikov Državnega sveta ni na seji, odpiram razpravo za kolege poslanke in poslance. Vidim, da ni<gap n="..."/>
               </p>
               <p>Prosim gospod Lenart.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Hvala za besedo predsednik.</p>
               <p>Samo eno takšno splošno vprašanje, ker veliko je podatkov. Ne samo za našo državo, tudi primerjava z drugimi državami. koliko je po vaši oceni nepobranih davkov oziroma skrivanje DDV? To se pravi ta možnost večjega nadzora, koliko prihodkov bi lahko dodatno pridobili? Mogoče čisto na splošno, oziroma kaj se na tem področju dela. <stage>/Oglašanje iz dvorane/</stage>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>No, saj bodo odgovorili.</p>
               <p>Prosim, če se še predstavite.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Jaz sem tudi državna sekretarka na Ministrstvu za finance, Natalija Kovač Jereb. Hvala lepa za besedo.</p>
               <p>Finančna uprava v bistvu vrši nadzore davka na dodano vrednost. V letu 2019 so tudi načrtovani usmerjeni nadzori po določenih skupinah pri davku na dodano vrednost. Tudi v poročilu Finančne uprave Republike Slovenije za leto 2018 so načrtovani višji pobrani davki iz naslova DDV, prav tako višji pobrani davki iz naslova Davka od dohodkov pravnih oseb.</p>
               <p>Toliko za enkrat, nismo pa zdaj čisto točnih ocen, jih nimamo s seboj, lahko pa vam pisno odgovorimo na to vprašanje. <stage>/ Oglašanje iz dvorane/</stage> Ker v bistvu poročila Finančne uprave ne predstavljamo danes, o davčnem dolgu, lahko vam pa res pisno odgovorimo, ker imamo te projekcije narejene, koliko bi bil na primer višji učinek pobranih davkov v letu 2019 napram 2018.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Še državna sekretarka Jazbec.</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Mogoče samo en podatek, s katerim jaz razpolagam, da je Slovenija na tem področju prav pri DDV ena od uspešnejših držav med tem potencialnim davkom, kot bi ga lahko pobrala in tistim, ki ga dejansko pobere, tako da je ta DDV vrzel med enimi od najmanjših v Evropi. Tukaj je<gap n="..."/> jaz imam po podatkih, s katerimi jaz razpolagam, smo bili na 5. mestu v Evropi, tako da tukaj smo zelo uspešni pri tem pobiranju in<gap n="..."/> no, kot je že povedala kolegica, so pa še vedno tudi za naprej pripravljeni ukrepi v še bolj ciljane nadzore.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Gospa Mateja Udovč.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala za besedo.</p>
               <p>Na podlagi 63. člena Zakona o javnih financah, Vlada Republike Slovenije Državnemu zboru kot vemo poroča o stanju na področju izvrševanja proračuna Republike Slovenije za leto 2018, za obdobje od januarja do junij.</p>
               <p>V zvezi s tem poročanjem se meni postavlja vprašanje smiselnosti obravnave tega poročanja, poročila. Od prejema le tega je preteklo že skoraj osem mesecev. Znani pa so tudi že podatki za celotno proračunsko leto za 2018. Je že res, da Poslovnik Državnega zbora določa, da matično delovno telo obravnava poročilo, ki je bilo Državnemu zboru posredovano na podlagi zakona ali drugega predpisa, praviloma v treh mesecih, o posredovanju Državnemu zboru, a pri tem poročanju se je potrebno vprašati o smiselnosti poročanja. Dejstvo je, da so ob koncu leta podatki popolnoma drugačni, saj se tako investicijska aktivnost ministrstev, kot tudi vsa druga izplačila najbolj okrepijo v zadnjih mesecih leta, na kar nas opozarja tudi samo Ministrstvo za finance.</p>
               <p>Sledenje velja tudi za prihodke od prejetih sredstev Evropske unije ali pa vplačil v proračun Evropske unije. Če vzamem samo za primer lansko leto, ko so se avgusta prihodki povečali za skoraj 100 % zaradi enkratnega povračila zadržanih sredstev iz proračuna Evropske unije. Pri tem je potrebno upoštevati še nedavčne prihodke iz naslova dividend in še in še bi lahko naštevala.</p>
               <p>Glede na navedene okoliščine, znane okoliščine se mi postavlja vprašanje, zakaj bi se Državni zbor dejansko moral seznaniti s polletnim poročanjem izvrševanja proračuna, ker ta ne odraža ne trendov, ne dejanskega stanja na tem področju.</p>
               <p>Jaz res<gap n="..."/>
                  <stage>/oglašanje iz dvorane/</stage> jaz resnično ne vidim tukaj nobenega smisla. procesi nabav so zapeljani tako, da se resnično izvajajo šele v drugi polovici leta in na koncu leta je slika popolnoma drugačna, kot se mi seznanjamo osem mesecev za tem.</p>
               <p>Hvala lepa.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Ja, hvala. Saj to je bolj kritika na moj račun. Mislim, da lahko tudi spremenite zakonsko določilo, ki to predvideva, da je treba obravnavati, pa potem ne bomo obravnavali. Mislim pa, da je čisto dobro, da to zadevo obravnavamo.</p>
               <p>Gospod Šircelj, vi imate besedo.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Ja, hvala predsednik, spoštovani kolegice in kolegi, predstavniki ministrstev, Ministrstva za finance in predstavnice.</p>
               <p>Predsednik, jaz mislim, da to ni kritika na vaš račun, pa ne, da vas zdaj<gap n="..."/> jaz nisem vedel, da se boste vi prej oglasili. Glejte, kolegica je lepo povedala, da je to poročilo na tej seji na podlagi 63. člena Zakona o javnih financah. In jaz mislim, da je prejšnja vlada, za katero vemo kakšna je. Sestava je bila iz katerih<gap reason="inaudible">
                     <desc>(?)</desc>
                  </gap> političnih strank, jaz mislim, da štiri leta obljubljala, da bo spremenila Zakon o javnih financah oziroma, da ga bo naredila novega. mislim, da je bilo to tudi v načrtu vlade, da pripravi nov Zakon o javnih financah. Pa tega ni naredila, pa tega ni naredila. te domače naloge ni naredila in mislim, da so tudi tukaj isti ljudje, ki so – ne vem, če so osebno to obljubljali ali pa vsaj vem pa, da je takratna ministrica to obljubljala, ne vem, ali je bila v vlogi državne sekretarke ali v vlogi ministrice, pravzaprav niti ni to pomembno. Zaradi tega ta zakon o javnih financah še sedaj, ko ste vi na vladi, leži v predali Ministrstva za finance. Ta zakon o javnih financah je pripravljen. Bil je v medministrskem usklajevanju. O njem so razpravljali in tako naprej. In temeljni razlog zakaj ta zakon ni sprejet je bil v nasprotovanju nekaterih ministrstev, da bi Ministrstvo za finance lahko ocenjevalo učinkovitost porabe odhodkov. Eno izmed ključnih vprašanj je bilo to. Učinkovitost porabe odhodkov. In danes mi imamo tukaj ogromno številk. Imamo tudi odhodke koliko odstotkov so se v prem polletju porabili in tako naprej, koliko so posamezna ministrstva porabila oziroma koliko jih je bilo nakazanih iz Ministrstva za finance, da tako rečem, na posebne račune v okviru proračuna in tako naprej. Ne vemo pa, kako so bili porabljeni. Ne vemo kaj imajo ljudje od tega. Ne vemo ali so bili porabljeni učinkovito ali ne. Ne vemo koliko so bili zapravljeni. Tukaj bomo seveda potem lahko obravnavali tudi poročila posebnega organa, ki to gleda. Ampak poglejte tista poročila se bodo nanašala bolj na kakšne potne naloge, vsaj do sedaj so se. Ali so bili prav izpolnjeni ali ne? Skratka, za neke minorne zadeve. Ali pa so bila ta sredstva, ki so bila v javne zavode nakazana, učinkovito uporabljena na primer v zdravstvu? In, koliko so se zmanjšale čakalne vrste? Tega pa ni. Jaz se z vami strinjam, kolegica. Ampak poglejte, vse je v vaših rokah. Zakon o javnih financah. Štiri leta se ni mogel sprejeti. Sprejmite ga. Pa potem ne bomo imeli takšnih, bom rekel, poročil, praznih poročil ali samo poročil z nekimi številkami odstotkov koliko se je odstotek ali se je porabilo 52 % ali 48 % glede na načrt celoletnega proračuna in to s časovnim zamikom. Poglejte, imate v rokah Zakon o javnih financah. Bom pa vprašal državno sekretarko, kdaj bo prišel na Vlado? Ne na Vlado, ampak v Državni zbor. Mene pravzaprav ne zanima kdaj bo prišel na Vlado, ampak kdaj bo prišel v Državni zbor. Mislim, da to obljuba dela dolg, da je verjetno tudi v kakšnih načrtih ali ne, vladnih, ampak kdaj bo prišel v Državni zbor ta zakon, tudi zaradi drugih zadev. Zaradi evropskih zadev. Pa še enkrat, da bom točen, bil je enkrat spremenjen ta zakon, ampak samo zaradi ene direktive, da se ne plačuje kazni. Ostalo pa ne. Samo zaradi ene direktive je bil spremenjen. In tukaj pač dajanje glave v pesek in ne slišati, ne videti, pač nek temeljni zakon, na podlagi katerega posluje država, na podlagi katerega se lahko ugotovi učinkovitost poslovanja, tudi pravilnost poslovanja, boljše poslovanje države. Nikomur ni v interesu in prejšnji vladi in tudi sedanji vladi, prejšnje stranke so sedaj tudi v sedanji vladi, pač jim ni v interesu, da se transparentno in učinkovito porablja denar davkoplačevalcev. Še enkrat, spoštovana državna sekretarka, kdaj bomo videli ta zakon v Državnem zboru?</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Hvala. Še kakšna razprava poslancev? Če ne, predlagam, da odgovorite na izziv.</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Hvala lepa za besedo. Kot ste povedali tudi sami, smo Zakon o javnih financah v prejšnjem sklicu intenzivno pripravljali v različnih širinah, da temu tako rečem. Po eni strani je bil potreben prenos direktive o okrepljenem fiskalnem upravljanju. Ampak ob tem smo želeli dejansko odpraviti oziroma notri v zakon pripeljati še določene stvari, za katere smo zaznali, da bi bile pač smiselne, da bi bil okrepljen nadzor, kot ste omenili tudi sami. Tukaj bi pač povedala, da so bila pač različna pojmovanja, da različno gledajo resorji na to, na sam nadzor. Gre predvsem za nadzor posrednih proračunskih uporabnikov. Se pravi, kakšna je vloga sveta zavoda – se pravi, sveta posrednega proračunskega uporabnika. Kakšna je vloga samega resornega ministrstva v tej prvi fazi in kakšne so potem vloge drugih nadzornih inštitucij, o katerih ste pač govorili. In tukaj ni bil dosežen en kosenz, kako bi pač – kako bi vse te nadzore pač spravili v en kontekst. Tako da je bilo, kot ste povedali tudi sami – pač toliko nasprotovanja, da ni bilo doseženega konsenza, da bi pač zakon prenovili v celoti, da bi ga izboljšali na tak način, da bi lahko, ne vem, Urad za nadzor proračuna spremljal tudi proračunska sredstva, ne vem, v bolnicah. Ker v bolnicah načelno Urad za nadzor proračuna po sedanji pravni podlagi ne more gledati ničesar, ker tisti denar formalno ne pride iz proračuna.</p>
               <p>Potem je bila ideja za – oziroma še vedno je, saj, kot ste rekli, zakon je pripravljen – za centralizacijo notranjega revidiranja, ki bi pač tudi imela pozitivne učinke.</p>
               <p>Bi pa ob tem – tako da, odgovor na vprašanje, kdaj bomo ta zakon pripeljali v Državni zbor – jaz vam tega odgovora zdaj ne morem dati. Jaz upam, da čim prej <gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>A je v normativnem planu?</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Prosim?</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Normativnem planu Vlade je?</p>
               <p>Ne vem, če je v normativnem. Ne vem. Se bom pozanimala.</p>
               <p>Kljub temu pa pač mislim, da je dosežena pač ena določena meja transparentnosti, da se trudimo s transparentnostjo in da s transparentnostjo porabe – da je pač to, če ne neposreden pa pač vsaj posreden nadzor ali pa – nad potencialnimi pač neučinkovitimi načini porabe javnega denarja in da te stvari lahko delamo – ali so zapisane v zakonu ali niso zapisane v zakonu. Vsak predstojnik proračunskega uporabnika je v skladu s 65. členom obstoječega Zakona o javnih financah itak odgovoren za zakonitost, namenskost, učinkovitost, gospodarnost proračunske porabe. Tako da – ne bi bilo pošteno govoriti, da učinkovita poraba ni zahtevana že zdaj. Je pa dejstvo, da bi jo zagotovo lahko z dodatnimi ukrepi še okrepili.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Zahtevana je, samo nadzora ni.</p>
               <p>Zdaj, če sem vas jaz prav razumel – največji oponent spremembe je bilo torej Ministrstvo za zdravje?</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Tega nisem rekla.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Rekli ste pa, da niso želeli vpogleda</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Javni zavodi</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>v javne zavode, kot so bolnišnice in tako naprej.</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Ne, ne, ne. Jaz sem</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Zdravstvene zavode.</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Ne, ne, ne. To sem To je konkretno.</p>
               <p>Urad za nadzor proračuna v bistvu lahko nadzira porabo tega proračunskega denarja. Se pravi, tam, kjer so dejansko transferji iz državnega proračuna. V občinah lahko nadzira spet samo ta del transferov iz državnega proračuna pa EU sredstva, medtem ko recimo v bolnicah – zato ker je pač tisti denar iz zdravstvene blagajne – tistega denarja pa formalno ne more nadzirati. Razen pač tega denarja, ki je šel v 2017 po interventnem zakonu. Tega, ta del pa lahko.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>No, potem pa samo povejte, kdo najbolj nasprotuje temu, da se torej novelira ustrezno z preverjanjem kvalitete porabe sredstev. Katera ministrstva, kateri resorji?</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Pač probleme so imeli različni resorji.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Kateri?</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Probleme so imeli pač različni resorji, zaradi tega, ker so rekli, da ni jasno definirana oziroma da je pač tam svet zavoda zato, da opravlja to funkcijo. In da potem, če se pač pripelje še pač pristojnost resorja – ker na Ministrstvu za finance pač pričakujemo in tudi ves čas propagiramo in od resorjev zahtevamo, da denar, ki ga pač z raznimi pač pogodbami podeljujejo, da skrbijo, da je učinkovito porabljen.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Potem pa samo tri te različne resorje povejte, no. / smeh v dvorani/</p>
               <p>Ni besede.</p>
               <p>Dobro. Še kakšna razprava poslancev? Če ne, zaključujem razpravo in predlagam, da obravnavo zaključimo z ugotovitvijo, da se je komisija seznanila s Poročilom o izvrševanju proračuna Republike Slovenije za leto 2018 v obdobju januar-junij 2018.</p>
               <p>Zaključujem to točko dnevnega reda.</p>
               <p>Prehajamo na obravnavo <title>2. TOČKE, IN SICER POROČILO O STANJU IN GIBANJU DAVČNEGA DOLGA PO STANJU NA DAN 31. DECEMBER 2017.</title> Ta je še eno leto več. Gradivo za to točko, poročilo je bilo objavljeno na spletni strani Državnega zbora in skupaj z mnenjem komisije Državnega sveta za gospodarstvo, obrt, turizem in finance z dne 25. 9. 2018. Tudi za to točko je Komisija za nadzor javnih financ matično delovno telo. Na sejo so bili s sklicem seje vabljeni, dr. Andrej Bertoncelj, minister za finance, Jana Ahčin, generalna direktorica finančne uprave, Ministrstvo za finance, finančna uprava in Državni svet.</p>
               <p>Enako kot prej predlagam, da najprej dam besedo Ministrstvu za finance in po potrebi Finančni upravi Republike Slovenije, da nas seznanijo z osnovnimi ugotovitvami iz sporočila. Državnega sveta pa, ko sem že prej povedal, ni na današnji seji. Torej, državna sekretarka, beseda je vaša.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Hvala lepa za besedo. Spoštovani predsedujoči, spoštovane poslanke, spoštovani poslanci!</p>
               <p>Finančna uprava Republike Slovenije je na podlagi zakona, ki ureja javne finance pripravila poročilo o gibanju davčnega dolga o stanju na 31. 12. 2017, za namene predložitve komisiji. Državnemu zboru z zaključnim računom državnega proračuna za leto 2017. Se pravi, Finančna uprava Republike Slovenije pobira dajatve, ki so prihodek štirih blagajn in sicer proračuna države, pokojninske blagajne, zdravstvene blagajne in proračuna občin. V letu 2017 je finančna uprava za vse štiri blagajne javnega financiranja pobrala 15 milijard 527.288 tisoč 034 evrov prihodkov, kar je 923 milijonov 609.276 evrov več oziroma 6,3 % več kot v enakem obdobju preteklega leta 2016. Se pravi, trend zviševanja pobranih prihodkov se nadaljuje že zadnja štiri leta od ustanovitve finančne uprave Republike Slovenije in je skupna prirast prihodkov 2 milijardi 459.642 milijonov 895, kar predstavlja na leto 2014 - 18,81 % več. Po stanju na dan 31. 12. 2017, je znašal davčni dolg milijardo 267 milijonov 045.690 tisoč. Davčni dolg je sestavljen iz aktivnega dolga, se pravi, aktivnega dolga je v višini 766 milijonov 469 tisoč 790, se pravi, ta predstavlja 60 %. Potem pa je še pogojno izterljivi davčni dolg, ki pa je v višini 500 milijonov 575.900, kar pa predstavlja 39,5 %. Največji delež dolga ima proračun države in sicer, 67,3 %, med tem, ko ima pokojninska blagajna 20 % dolga, zdravstvena blagajna pa 9,7 % dolga in proračun občin 3 % dolga. V letu 2017 se je dolg znižal za 53 milijonov 677 tisoč 727 evrov oziroma za 4,1 %. Trend zniževanja davčnega dolga se nadaljuje že štiri leta od ustanovitve FURS, in se je skupaj znižal za 230 milijonov 779 tisoč 683, kar znaša 15,4 %. Glede na zadnje predloženo polletno poročilo o davčnem dolgu v Državni zbor na dan 30. 6. 2017, se je stanje dolga znižalo za 18 milijonov 612 tisoč 674, pri aktivnem dolgu pa je ugotovljeno znižanje za 3 milijone 168.198 tisoč evrov oziroma za 0,4 %. Pri pogojno izterljivem dolgu pa znižanje za 15 milijonov 544 tisoč 485 evrov oziroma za 3 %. Pri spremljanju gibanja davčnega dolga je poleg znižanja absolutnega zneska davčnega dolga v primerjavi s predhodnim obdobjem treba upoštevati tudi gibanje deleža dolga glede na letno pobrane javnofinančne prihodke. Delež davčnega dolga v letno pobranih javnofinančnih prihodkih v Finančni upravi Republike Slovenije je v letu 2017 zdrsnil na 8,2 %, v letu 2014, ko je bila ustanovljena Finančna uprava Republike Slovenije, pa je znašal 10,4 %. Delež dolga pokojninske blagajne v letno pobranih prispevkih za socialno varnost, za pokojninsko in invalidsko zavarovanje je v letu 2017 zdrsnil na 6,5 %, glede na leto 2014, ko je znašal 8,7 %. Se pravi, dolg zdravstvene blagajne pa je v pobranih prispevkih za socialno varstvo, za zdravstveno zavarovanje v letu 2017 zdrsnil za 4,8 %, v 2014 pa je znašal 6,2 %. V poročilu o davčnem dolgu so zajete tudi vse neporavnane zapadle obveznosti, tudi tiste, ki so že nekaj dni potem datumu prostovoljno poravnane s strani davčnih zavezancev. Obseg dajatev, plačanih po zapadlosti, do enomesečne zamude se giblje med 60 do 80 milijonov evrov mesečno. Finančna uprava pa je sprejela tudi številne ukrepe, se pravi, opominja davčne zavezance, pobota obveznosti z zapadlimi terjatvami, unovčuje predložena zavarovanja, opravlja davčno izvršbo, druge zahtevnejše ukrepe uveljavljanja davčnega dolga in predlaga stečaje in izbrise pravnih oseb in samostojnih podjetnikov.</p>
               <p>V letu 2017 je Finančna uprava Republike Slovenije poslala dolžnikom 673 tisoč 521 opominov in izdala 335 tisoč 673 sklepov o davčni izvršbi, to je bilo poslano za vse novonastale davčne obveznosti. Pripominjamo, da je opominjanje zelo učinkovit ukrep, ki spodbuja plačevanje, saj je bilo po opominih v letu 2017 prejetih 19 milijonov 208 tisoč 889 evrov oziroma kar za 7,7 % več plačil, kot jih je bilo v preteklem letu 2016. Dodatno je Furs izvedel tudi pobote in unovčitev zavarovanj v višini 96 milijonov 224 tisoč 178 evrov. Najučinkovitejše sredstvo izvršbe za davčne obveznosti z vidika plačil pa je bila izvršba na denarna sredstva pri bankah in hranilnicah, uspešnost je tu 65,5 % delež vseh plačil po izvršbi na transakcijske račune pri bankah in hranilnicah. Sledi potem izvršba na premično premoženje davčnih zavezancev, nato je izvršba na dolžnikove denarne prejemke pa izvršba na dolžnikove denarne terjatve.</p>
               <p>V letu 2017 je Furs izdal za 9,6 % več sklepov o izvršbi, ob tem pa je bilo v izvršbi izterjanega za 15,9 % manj dolga. Navedeno je mogoče pripisati tudi dejstvu, da se je v letu 2017 močno izboljšalo prostovoljno plačevanje davkov in prispevkov. Nekoliko slabši rezultati pa so na denarne prejemke in denarna sredstva, kar pa je tudi posledica zakonskih sprememb. V obdobju, ko je za zavezance uveden insolventni postopek, se za dolg prijavljen v ta postopek ne sme več voditi postopka davčne izvršbe, terjatve pa se lahko poplačajo le v skladu z insolvenčno zakonodajo.</p>
               <p>Za celovit prikaz problematike stanja in gibanja davčnega dolga so v poročilu predstavljeni tudi izvedeni ukrepi na področju nadzora in obravnave kaznivih dejanj. Če smem dodati, bi še povedala, da je v bistvu dolg na dan 31. 12. 2018 znašal milijardo 204 milijonov 717 tisoč 178, se pravi, se davek zmanjšuje intenzivno na pretekla leta. V bistvu pa tudi na Ministrstvu za finance zdaj mesečno spremljamo davčno izvršbo tudi po finančnih uradih in se tudi intenzivno dela na terenski davčni izvršbi, tako se v bistvu obiskuje tudi davčne zavezance, posebej kadar je predmet premično in nepremično premoženje.</p>
               <p>Hvala lepa. Če bodo dodatna vprašanja, pa smo na voljo.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Hvala, da ste prebrali uvodni dve strani gradiva. Za magnetogram, besedo je imela Natalija Kovač Jereb, državna sekretarka.</p>
               <p>Prosim, gospod Šiško, vi ste bili prvi, imate prednost, izvolite.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Hvala, predsednik.</p>
               <p>Najprej bi malo pograjal Finančno upravo, da bi se prihodnjič, ko nam bo dala to gradivo, označile strani. Res je sicer, kot vidim iz tega dokumenta 5. 9. še prejšnja Vlada delala, ampak mislim, da ste vi bili zraven udeleženi, ker ni nikjer označeno, po katerih straneh bi lahko to gledali.</p>
               <p>Finančna uprava je v letu 2017 izdala 193 tisoč 277 sklepov o davčni izvršbi. V koliko primerih se je izkazalo, da izvršba ni bila upravičena, torej, da je zavezanec poravnal svoje davčne obveznosti, Finančna uprava pa je vseeno začela izvršbo.</p>
               <p>Naslednje vprašanje. Stroške davčne izvršbe, za katero se dokaže, da ni bila upravičena, plača davčni organ, ki je izdal sklep o izvršbi, v tem primeru davčni organ povrne dolžniku stroške davčne izvršbe v 30 dneh od dneva, ko je ugotovil, da izvršba ni bila upravičena. Ali Finančna uprava sama, torej po uradni dolžnosti povrne dolžniku stroške v zvezi z neupravičeno izvršbo ali jih mora zavezanec zahtevati s pozivom Finančni upravi? V zadnjem času je sodna veja oblasti v kar nekaj primerih razsodila, da so odločbe Finančne uprave nezakonite. Na podlagi tega mora Finančna uprava davčnim zavezancem povrniti že plačan davek. Koliko sredstev je Finančna uprava na podlagi sodnih odločitev in neupravičenih izvršb vrnila davčnim zavezancem v letih 2017 oziroma 2018? Koliko so ob tem znašale zamudne obresti?</p>
               <p>Dolg fizičnih oseb znaša več kot pol milijarde evrov. Ali to pomeni, da te fizične osebe nimajo nobenih dohodkov oziroma premoženja, s katerim bi lahko poplačale svoj dolg. Po mojem mnenju bi lahko Finančna uprava v postopkih davčne izvršbe naredila kaj več, saj morajo tudi davčni dolžniki, fizične osebe imeti določene dohodke in premoženje za svoje preživetje.</p>
               <p>Ob upoštevanju pravil v medsebojni upravni pomoči med državami članicami EU je Furs v tujino posredoval 365 zaprosil za izterjavo davčnih obveznosti v skupnem znesku ca 25 milijonov, za poplačilo dolga pa je prejel le en milijon. Za zavarovanje plačila davčne obveznosti je bilo posredovanih 6 zaprosil v višini 2 milijonov, dolg pa je bil poplačan v višini 75 evrov. Hecno, res je, samo 75 evrov. Od naših državljanov pa izterjate vse oziroma naredite izvršbe.</p>
               <p>Iz poročila tudi izhaja, da je bilo po opominih poplačanega 73,1 % terjatnega dolga, zato bi v tem pogledu rad pohvalil delo Finančne uprave, ki pred začetkom davčne izvršbe dolžnika pozove k prostovoljni poravnavi zapadle obveznosti, kljub temu, da zakonodaja ne predpisuje obveznega opominjanja. Naj Finančna uprava s tovrstno do davčnih zavezancev prijazno prakso nadaljuje.</p>
               <p>Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Hvala.</p>
               <p>Predlagam, da najprej poslanci postavijo vprašanja. Gospod Polnar.</p>
            </sp>
            <sp who="PolnarRobert">
               <speaker>ROBERT POLNAR (PS DeSUS):</speaker>
               <p>Hvala lepa, gospod predsednik.</p>
               <p>Jaz sicer ne bom zastavljal vprašanj, ker nisem prepričan, da lahko dobim kakršnekoli verodostojne odgovore, imam pa razpravo.</p>
               <p>Gospe in gospodje, lepo pozdravljeni!</p>
               <p>Razpravljajo o poročilu o stanju davčnega dolga na dan 31. decembra 2017, kar je v redu, glede na to, da za december oziroma za zadnji dan leta 2018 tudi v resnici v tako kratkem času še ne more biti pripravljeno. Kar se mi zdi na podlagi poročila Finančne uprave bistveno, je, da izhaja pri svojih trditvah iz dveh parametrov, in sicer najprej s stališča znižanja absolutnega zneska davčnega dolga, in drugič, glede na izračun deleža davčnega dolga v letno pobranih javnofinančnih prihodkih; ta dva parametra sta seveda popolnoma namerno izbrana, zato ker je z njima možno izkazovati, da je situacija v redu in da so trendi pozitivni oziroma da se razvijajo v pravo smer. Glede tega naj opozorim samo na primerjavo med stanjem aktivnega dolga na dan 31. decembra 2016 v primerjavi z 31. decembrom 2017, kar je razvidno iz gradiva, razlika je skorajda 80 milijonov evrov višjega davčnega dolga na dan 31. decembra 2017, govorim o aktivnem dolgu, ki je tudi, vsaj teoretično gledano, v celoti izterljiv. To se pravi, konkretno v koledarskem letu 2017 se je povišal za 80 milijonov evrov. Interpretacija podatkov iz poročila Finančne uprave temelji predvsem oziroma je potem razdelana še na različne druge načine oziroma sklep, ugotovitev je, da je pobiranje davkov v naši državi učinkovitejše, kot je bilo kdajkoli prej, in da je tudi povečana plačilna disciplina pri plačevanju obveznih dajatev. S tem je možno na podlagi podatkov, ki so v tem poročilu predstavljeni, se tudi strinjati. Dodatno je to podkrepljeno s posameznimi analizami glede ukrepov izterjave in glede ukrepov davčnega nadzora, pa potem seveda tudi še posamezni podatki o strukturi davčnega dolga po posameznih davčnih blagajnah. Tu glede tega ne more biti nobenega posebnega dvoma. Toda mislim, da bi morali celo primerjavo izvajati vendarle tudi na eni od drugačnih predpostavk, in sicer z deležem davčnega dolga v celotnih prihodkih proračuna, realiziranega za tisto leto, še bolj natančno pa bi to bilo z deležem davčnega dolga v davčnih prihodkih proračuna. In če tu stvari primerjamo, potem ugotovimo, da so bili, denimo, celotni prihodki proračuna v letu 2016 8 tisoč 315 milijonov evrov in da je bil leta 2016 davčni dolg tisoč 320 milijonov evrov, kar pomeni, da je bil delež davčnega dolga v celotnih prihodkih 15,88 % in delež davčnega dolga v davčnih prihodkih proračuna za leto 2016 - podatke imam iz zaključnih računov proračuna - 18,31 %. Za leto 2017 so podatki malo drugačni, tudi v generalni situaciji malo boljši: realizacija proračuna je bila 8 tisoč 830 milijonov evrov, davčni dolg pa, kot je tu razvidno, skupaj s tistim pogojno izterljivim, tisoč 267 milijonov evrov. To pomeni, da je bil delež davčnega dolga v celotnih prihodkih 14,35 % in delež davčnega dolga v davčnih prihodkih realiziranega proračuna za leto 2017 16,42 %. In zdaj je ključno vprašanje: Ali je ta delež davčnega dolga, ki ga ima Republika Slovenija, se pravi, neizterjanega davčnega dolga, glede na svoje davčne prihodke sprejemljiv? Razmišljam s stališča perspektive, ki se nam zdaj dogaja, ko sprejemamo rebalans državnega proračuna in ugotavljamo, ne glede na vsa povišanja, ki so se zgodila generalno na nivoju celotnih prihodkov in tudi posamično, na nivoju posameznih ministrstev, da praktično skorajda ni ministrstva, ki ne bi v razpravah izpostavljalo, da ne bo moglo uresničiti svojih ciljev oziroma da je vprašljivo doseganje rezultatov na podlagi zastavljenih ciljev, skratka, da je zaradi pomanjkanja javnih sredstev zelo vprašljiva</p>
               <p> izvedljivost realizacije ciljev. Praktično ni ministrstva, ki ne bi v to smer razpravljalo. Konkretno povedano – javnega denarja za javne namene je premalo. Mi pa imamo šestino celotnih prihodkov proračuna v neporavnanem davčnem dolgu. Ali je to sprejemljivo ali ne – moje osebno mnenje je, da ne. In da bi bilo potrebno tu seveda storiti bistveno več, da se delež davčnega dolga zniža. Če mi predpostavimo, da bi, recimo, samo na področju aktivnega dolga imeli 200 milijonov manj in na področju pogojno izterljivega dolga – kar je sicer zelo težko doseči, ker je menda tam izterljivost samo do približno 10-odstotna, ampak recimo, da bi še tam imeli 50 milijonov evrov – bi prišli na milijardo evrov davčnega dolga. Z 250 milijoni evrov pa – bi se pa tudi dalo na nivoju javnih financ kar nekaj v tej državi narediti. Zato je kakršnokoli zadovoljstvo s tem, kar je tukaj predočeno v poročilu za leto 2017 – in zdaj, kolikor slišim, je tudi za leto 2018 delež oziroma celotni davčni dolg milijardo 204 milijone evrov – to pomeni 63 milijonov evrov manj, kot je bilo v letu 2017, pri čemer ne vemo, koliko je v teh 63 milijonih znižanja odpisov <gap n="..."/> Skratka, nobenega razloga ni za kakršnokoli zadovoljstvo, ampak je nuja, da se davčna izterjava bistveno popravi, zaradi tega ker bo to tudi imelo pozitiven vpliv na celotno strukturo javnih financ.</p>
               <p>Toliko bi jaz imel, spoštovani gospod predsednik. Marsikakšno vprašanje se mi zastavlja glede tega, ampak danes ga ne bom izpostavljal. Bo pa zanesljivo še za to priložnost. Hvala lepa.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Hvala.</p>
               <p>Gospa Muršič.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa, predsednik, za besedo.</p>
               <p>Spoštovani državni sekretarki, kolegice in kolegi!</p>
               <p>Kolega sicer pred mano ni imel vprašanja, jaz pa kljub temu bom imela bolj apel kot pa tudi vprašanje. Oziroma bom imela dve vprašanji.</p>
               <p>Najprej bi želela mogoče malce širše pojasnilo v zvezi z odpisi, ki ste jih izvedli v letu 2017. Glede zastaranja je bilo 20 milijonov odpisanih in iz drugih razlogov 25. Tu bi želela malce bolj podrobno pojasnilo.</p>
               <p>Imam pa drug apel. Glede na to, da ste v vaši uvodni obrazložitvi navedli, da pač opomini, ki jih dajete, kar sicer ni zakonska obveza, prinašajo pozitivne, bom rekla, trende oziroma uspehe, da se pač dolgovi poravnavajo, bi predlagala, da teh prijaznih opominov izdajate več, da bo potem tudi manj izvršb. Kajti vsaka izvršba, ki se poda, potem to državo tudi stane. Tako da mogoče tu na tem mestu res apel, da mogoče dve, tri – trije opomini, potem pa se pristopi k izvršbi. Kajti izvršba resnično kar precej bremeni proračun.</p>
               <p>Hvala lepa zaenkrat.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Dobro, hvala.</p>
               <p>Bomo dali besedo državni sekretarki Kovač Jereb.</p>
               <p>Pa bi samo podaljšal nevprašanje gospoda Polnarja. Torej, koliko je teh odpisov v 18 milijonih iz 2016 in 2017 pa 60 milijonih zmanjšanja davčnega dolga iz 2017 na 2018? Hvala.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Hvala lepa za vprašanja.</p>
               <p>Najprej gospod Šiško. Se pravi. Glede neupravičene davčne izvršbe. Ministrstvo za finance tudi pripravlja sedaj obširnejši odgovor na poslansko vprašanje, ki nam je bilo zastavljeno in ga bomo tudi posredovali zdaj v kratkem. Ker v bistvu tukaj v poročilu Finančne uprave teh podatkov nimamo. Ga pa sedaj pripravljamo, tudi sodelujemo aktivno pri pripravi tega poročila in analiziramo navedene podatke.</p>
               <p>Se pravi, glede dolga fizičnih oseb. Zakaj je tako visok. Tukaj pri fizičnih osebah moramo vedeti, da tukaj notri so zajeti tudi samostojni podjetniki posamezniki, ki opravljajo dejavnost. Pa tudi ostale fizične osebe, ki opravljajo dejavnost. Se pravi za – tukaj je posledica pri fizičnih osebah - višina davčnega dolga tudi s tega naslova višja. Glede opominjanja. To dobro prakso bomo nadaljevali še naprej. Saj pravim, kot sem že prej omenila, glede davčne izvršbe pa Finančna uprava Republike Slovenije pripravlja tudi nove aktivnosti, se pravi, aktivnosti po finančnih uradih, spremljanje davčne izvršbe na terenu, obiski davčnih zavezancev, ne vem, pri samostojnih podjetnikih in osebah, ki opravljajo dejavnost tudi obiskovanja lokalov kjer se opravlja promet z gotovino, da se zaseže tudi denarna sredstva. To so vsi ukrepi, ki bi pripomogli k znižanju tega davčnega dolga.</p>
               <p>Gospod Polnar. Se pravi, davčni dolg do države. 852 milijonov 489 tisoč je davčnega dolga. Se pravi, do države je tega dolga potem 9,7 %, kolikor smo mi potem izračunavali po teh podatkih. <stage>/ oglašanje iz ozadja/</stage>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Samo malo.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Drugače pa, kot sem že gospodu Šišku odgovorila, mi res aktivno pristopamo k davčni izterjavi in tudi spremljamo in bomo spremljali po finančnih uradih in aktivnim obiskovanjem na terenu davčnih zavezancev in preverjanja vsakršnegakoli stanja na premoženju zavezancev, tako da so te aktivnosti v porastu.</p>
               <p>Glede zastaranja, pa bom prosila še gospo Valerijo Kunštek, ki pa je iz Finančne uprave Republike Slovenije<gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Saj imate še vprašanja gospe Muršičeve.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Muršičeve, ja<gap n="..."/> Pa bom prosila, da dam bo natančneje odgovorila na ta vprašanja.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Prav. Predstavite se prosim.</p>
            </sp>
            <sp who="KunštekValerija">
               <speaker>VALERIJA KUNŠTEK:</speaker>
               <p>Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Predstavite se, prosim.</p>
            </sp>
            <sp who="KunštekValerija">
               <speaker>VALERIJA KUNŠTEK:</speaker>
               <p>Valerija Kunštek, finančna uprava.</p>
               <p>Glede odpisov davčnih obveznosti v letu 2017, pojasnjujem da je bilo odpisanih 174 milijonov 765 davčnih obveznosti. Od tega 129 milijonov in pol iz naslova zaključenih insolventnih postopkov, 20 milijonov iz naslova zastaranja in 25 milijonov iz ostalih razlogov. Zakon o davčnem postopku predvideva odpise, ki jih upoštevamo v rubriki ostalo, če je davčni zavezanec fizična oseba umrl in ni zapustil nobenega premoženja iz katerega bi se lahko daveč izterjal, iz tega naslova odpisujemo davke. Potem, če ga ni mogoče izterjati od pravne osebe, zavezanca za davek niti iz morebitnega predloženega instrumenta zavarovanja niti od njenega pravnega naslednika. In pa v drugih primerih določenih s tem zakonom.</p>
               <p>Glede znižanja davčnega dolga, kjer je bilo ugotovljeno, da se je znižal za 62 milijonov, pomeni da v bistvu, če bi se zniževal davčni dolg samo iz naslova odpisov, bi bilo znižanje bistveno višje glede na to, da je bilo vseh odpisov v letu 2017 za 174 milijonov.</p>
               <p>Kar se tiče odpisanih zneskov iz naslova zastaranja, bi pojasnila, da v skladu z Zakonom o davčnem postopku pravica do izterjave zastara v desetih letih. Iz določenih razlogov predvidenih z zakonom je pa lahko tudi zadržanje zastaranja za čas recimo trajanja insolventnih postopkov. V primerih kadar je dolg odpisan zaradi zastaranja, to ne pomeni, da niso bili sprejeti ukrepi davčne izvršbe, ampak z vsemi ukrepi izvedenimi v tem času ni bilo mogoče iz premoženja ali pa iz premoženjskih pravic davčnega zavezanca izterjati dolga.</p>
               <p>Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Dobro. Hvala.</p>
               <p>Bom dal gospodu Polnarju besedo. Samo, tole mi torej še povejte. Torej se je davčni dolg, ki se je zmanjšal za 60 milijon, 63 milijonov, pomeni da se je v bistvu davčni dolg povečal za 63 milijonov manj, kot se je odpisalo.</p>
            </sp>
            <sp who="KunštekValerija">
               <speaker>VALERIJA KUNŠTEK:</speaker>
               <p>Več smo izterjali oziroma več je bilo pobranih prihodkov<gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Ja, če se je odpisalo 170 milijonov?</p>
            </sp>
            <sp who="KunštekValerija">
               <speaker>VALERIJA KUNŠTEK:</speaker>
               <p>Ja, ampak tudi javnofinančni prihodki so rasli za več kot 6 %, kar pomeni, da je bilo tudi več izdanih odmernih odločb, več oddanih obračunov in so bile višje davčne obveznosti, ki pa so bile pravočasno plačane ali pa izterjane. Tako da poleg znižanja iz naslovov odpisov je bilo toliko več obračunanega, toliko več prihodkov in se posledično davčni dolg ni znižal samo zaradi odpisov.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Sej, če bi se samo zaradi tega bi se za 170 milijonov<gap n="..."/>
               </p>
            </sp>
            <sp who="KunštekValerija">
               <speaker>VALERIJA KUNŠTEK:</speaker>
               <p>
                  <gap n="..."/>tako, tako, tako<gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>
                  <gap n="..."/>ne za 60.</p>
               <p>Gospod Polnar.</p>
            </sp>
            <sp who="PolnarRobert">
               <speaker>ROBERT POLNAR (PS DeSUS):</speaker>
               <p>Hvala, gospod predsednik. Jaz sem prej imel eno intenco, ki je morda malo čudna ali pa neobičajna. Ampak gospa državna sekretarka vam bom ponazoril to s čisto konkretnim primerom. Če ste vi denimo direktorica v eni gospodarski družbi, ki ima v deležu celotnih prihodkov 16 % neizterjanih obveznosti. Vam povem gospa, da ne bi bili direktorica nikoli več. To je zgolj za ponazoritev.</p>
               <p>Možno je tudi, da se jaz motim, ko primerjam delež davčnega dolga z davčnimi prihodki proračuna, čeprav to me bo zelo težko kdo prepričal, da se glede tega motim. Je pa seveda čisto taktično gledano, uporaba te ga parametra delež dolga glede na letno pobrane javnofinančne prihodke izredno simpatičen parameter zaradi tega, ker so javnofinančni prihodki sedaj iz leta v leto višji zaradi zelo visoke gospodarske aktivnosti. In se ne bi čisto nič začudil potem, ko se bo enkrat krivulja konkunkturna preobrnila, da boste pa si izmislili nek drugačen parameter. Hvala lepa.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Gospod Šircelj.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Hvala lepa. Jaz sem poslušal vprašanja gospoda Šiška, gospoda Polnarja in jaz nisem dobil nekih jasnih stališč Ministrstva za finance oziroma te vlade glede teh vprašanj in tudi glede te problematike. Obstaja še ena problematika, tudi državna sekretarka vi ste prebrali to uvodno sporočilo tukaj. Med drugim ste tudi povedala, da so se od leta 2014 pa do 2017 prihodki povečali za 2 milijardi 459 milijonov in tako naprej, kar tukaj piše, oziroma 18,81 %. Mene zanima, kolikšen delež nosi povečanje davkov? V tem obdobju so se povečevali davki. Zanima me, kateri davki so se povečali? Recimo, tudi to, da se več lestvica za dohodnino se več ne prilagaja inflaciji. To je tudi eden izmed ukrepov, recimo, ki več davkov<gap n="..."/> Pa tudi drugi ukrepi so bili sprejeti v tem obdobju, spoštovana državna sekretarka. In me zanima delež prihodkov, ki se nanaša na povečanje davkov. Namreč, poglejte to je zavajajoče. To je zavajajoč podatek. Ne bom rekel, da, po mojem osebnem mnenju, tudi nestrokoven. Tukaj se prikazuje kot da je v treh letih pobranega za 2 milijardi in pol več, državljani so plačali 2 milijardi in pol več davkov v treh letih. Zaradi tega so manj denarja imeli. V prejšnji točki dnevnega reda smo ugotovili, da ta denar gre iz Ministrstva za finance na različne javne zavode, kjer ni nadzora in se seveda tudi ne ve koliko je zaradi tega večja kvaliteta vseh teh storitev, od vrtcev, do šol, do javnih zavodov s področja zdravstva, sociale in tako naprej. Tukaj pa 2 milijardi in pol so ljudje samo v teh treh letih, ki niso bila najbolj uspešna leta, tudi za njih ne, ker so še ostanki krize in se takrat dohodki, njihovi osebni dohodki niso povečevali in se tudi danes so morda začeli malo povečevati, če gledamo pač povprečja, pa najnižje plače, pa najnižje pokojnine in tako naprej. Po drugi strani jim je pa pač pobrala finančna uprava ali pa ta država za dve milijardi pa pol več. Davčni dolg se pa ni zmanjševal. To kar pravi gospod Polnar, poglejte, 15 do 18 % tega davčnega dolga je celotnih prihodkov, enkrat je pač, mislim da je za 2017 naračunal za 14 %, potem za 18 %, če vzamemo, da je to ena šestina, poglejte, je pa nepobranega davka. In jaz bi prosil, spoštovana državna sekretarka, če lahko poveste kaj boste naredili, da bo to drugače. Tudi v povezavi z Zakonom o javnih financah. In če ste pobrali za 2 milijardi pa pol več, je tudi gospodarstvo tako več plačalo, je zaradi tega manj konkurenčno. In koliko je bilo teh stopenj, ki ste jih povečali? Koliko je bilo na ta račun? Ker to je dejansko zavajajoče in tudi potem ostale zadeve, kako se davčni dolg znižuje v določenih parametrih, tukaj se jaz popolnoma strinjam. Jaz tudi, ne vem, moj predlog je, poglejte, da na podlagi že te razprave spremenite to poročilo. Vsebino tega poročila, da se spremeni do naslednjič. Tako da, res bi želel. Vi ste tukaj funkcionarji Ministrstva za finance. Imamo ministra, imamo državne sekretarje. To je funkcionarsko mesto in prosim, če lahko poveste kaj boste naredili, da bo to drugače.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Hvala.</p>
               <p>Gospod Šiško.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Hvala.</p>
               <p>Poglejte, jaz sem vas vprašal o medsebojni upravni pomoči med državami članicami EU. Kje so po vaših izkušnjah težave za tako mizerno poplačilo dolga, če vemo, da je za zavarovanje plačil davčne obveznosti bilo posredovanih šest zaprosil v višini 2 milijonov, dolg pa je bil poplačan samo v 75 evrih, spoštovane. To prosim, če bi lahko mi odgovorili.</p>
               <p>Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Gospa Kovač Jereb.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Gospod Šircelj, hvala za vprašanje.</p>
               <p>Glede rasti javnofinančnih prihodkov po deležu davkov. Tega podatka jaz trenutno nimam s seboj. Tako da, je pa, se pa strinjam z vami, da rast javnofinančnih prihodkov iz naslova DDPO, DDV je posledica gospodarske rasti, se pravi, da so tudi iz tega naslova<gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>
                  <gap n="..."/> tudi povišanja.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Ja.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Predlagam, da Komisiji za nadzor javnih financ posredujete odgovor na vprašanje gospoda Širclja in sicer, kateri davki so se povečali in koliko je prispevek teh povečanj davkov v pobranih davkih.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>To vam bomo potem pa v pisni obliki, ja, posredovali.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>V pisni, ja.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Ja, bomo.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Replika. Se lahko izključite prosim. Pa še gospodu Šišku boste potem odgovorili.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Mislim, hvala zdaj za repliko. Bil sem napačno razumljen. Predsednik me je tukaj popravil. Koliko je teh višjih pobranih davkov na račun povečanja stopenj, zmanjšanja olajšav in vsega tega, se pravi, sistemskih ukrepov o katerih vi govorite. To je bilo vprašanje. Ne na, jaz nis<gap n="..."/>, gospodarske rasti jaz nisem tukaj nič omenjal. Nič gospodarske rasti. Tako, da bil sem napačno razumljen, spoštovana državna sekretarka.</p>
               <p>Pa še ena zadeva, še enkrat. Če se lahko opredelite do podatka, ki jih je dal gospod Polnar, to sem tudi jaz vprašal, in sicer to, da je približno 15 % davčnega dolga v celotnih prihodkih vsako leto, in da zaradi tega pač ni denarja. Če lahko vsebinsko poveste kaj boste naredili, da se bo to zmanjšalo ali pa, da boste druge kazalce tukaj, ki bodo realnejšo sliko dali, prikazovali v teh poročilih. To kar je gospod Polnar govoril, če boste to kaj spremenili, če se lahko do tega opredelite.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Hvala za vprašanje.</p>
               <p>Ja, mi smo že januarja sprejeli določene ukrepe glede davčne izvršbe. Se pravi, Finančni upravi Republike Slovenije smo tudi naložili, da se bo sedaj mesečno poročalo o ukrepih aktivne davčne izterjave, to kar sem že prej omenila, ukrepi na terenski davčni izterjavi, kaj se dejansko opravlja na terenu pri davčnih zavezancih in ta poročila bodo izgledala tako, da bodo tudi vsak finančni urad posebej poročal katere aktivne ukrepe pri posameznih dolžniki je izvedel. Tako da bomo mi tudi sedaj mesečno spremljali vse aktivnosti Finančne uprave Republike Slovenije kaj se dogaja z aktivno izterjavo davčnega dolga v tem smislu.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Terjamo še odgovor gospodu Šišku, pa vprašanje gospoda Širclja ni bilo, kako boste vi spremljali pa kaj boste vi poslali v Državni zbor. To je bilo vprašanje.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Saj pravim, poročilo za leto 2017 je zgodovinsko poročilo na podlagi <gap n="..."/>
                  <stage>/smeh/</stage> Ja, saj je res.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>No, 2018 je enako zgodovinsko<gap n="..."/>
               </p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>2018 bomo pa pač<gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>
                  <gap n="..."/>spremenili, prilagodili temu<gap n="..."/>
               </p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>
                  <gap n="..."/>tako predlogu gospoda Širclja, da se bo<gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Potem bo to Širčevo-Polnarjevo poročilo. Gospodu Šišku morate še dati odgovor.</p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>Glede mednarodne izterjave davčnega dolga pa v bistvu finančna uprava pošlje preko SKAK obrazcev določeni državi, kjer ima dolžni odprte transakcijske račune poizvedbo o odprtju transakcijskih računov, poizvedbo o določenih oblikah premoženja, potem pa je odvisno od države članice, ki poroča finančni upravi o dolgovih tega davčnega zavezanca v tujini.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Še kakšna želja za razpravo o zgodovinskem<gap n="..."/>
               </p>
            </sp>
            <sp who="KovačJerebNatalija">
               <speaker>NATALIJA KOVAČ JEREB:</speaker>
               <p>
                  <gap n="..."/> mislim pa, da se na račun mednarodne izmenjave podatkov pobira več, se izterja več davčnega dolga<gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Repliko, gospod Šircelj.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Hvala lepa. Hvala lepa, državna sekretarka, za te odgovore, ampak to, da boste vi samo mesečno spremljali ne bo nič zmanjšalo davčnega dolga. Poglejte, to vam predlagam, da res razmislite o celovitih ukrepih za zmanjšanje davčnega dolga, ne samo mesečno spremljanje. Boste pač dobili tudi na finance eno poročilo več. Če ne boste vsebinskega nič naredili ne bo nič iz tega, samo toliko, ker ste rekli kaj boste naredili, ste rekli, da ste začeli mesečno spremljati. To je premalo. Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Gospod Lenart.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Hvala lepa. Sedaj, ko se ta razprava razvija, jaz mislim, da ta ko opozicija kot koalicija v razpravah se vidi, da si želimo to poročilo bolj kvalitetno, ki bo več pokazalo. To se pravi, analitsko nazaj, da vidimo kje so tisti ukrepi. Jaz mislim, da bi danes moral biti predlog podan, danes na tej seji verjetno ne bomo dobil teh odgovorov, ker so želje različne, čeprav jih ocenjujem kot v pravi smeri. Saj tudi jaz v začetku, ko sem dal tisto vprašanje, ampak jaz sem govoril o neki drugi zadevi. Tisti utaja davkov, kam nam pa sploh pobegne, da ne pride do izterjave, saj ste tako razumeli. Ampak bil sem zelo kratek. Jaz mislim, da bi danes, predsednik, moral dati pobudo, da v nadalje se poročila pripravi tako, da bodo vse te zadeve, ki so bile danes tu podane bolj razvidne. In verjetno kakšno leto nazaj, da bomo videli kakšni so potem učinki in ukrepi. Sigurno je pa to zahtevna naloga. Ni tako enostavna. Malo me moti, da se nasmihamo. Kajti, vse to, kar je bilo izpostavljeno tako na prihodkovni v spremembah teh stopenj in tako naprej, to je kup enih zadev, ki pa zahtevajo res poglobljeno analizo, da ne bomo drugič se spet gledali, ko bo neko poročilo dano. V takem smislu želim, da ne bi sedajle prihajali do tega, da se nasmihamo določenim zadevam, če vidimo, da tudi s strani ministrstva niso pripravljeni v tej smeri. Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>No, jaz sem razume državno sekretarko, da je obljubila, da bo prilagodila, da bodo na Ministrstvu za finance prilagodili poročilo za leto 2018, hkrati imamo v dobrem en odgovor na vprašanje kolega Širclja. Verjetno sedaj lahko zaključim razpravo o tem poročilu.</p>
               <p>Predlagam, da obravnavo zaključimo z ugotovitvijo, da se je komisija seznanila s poročilom o stanju in gibanju davčnega dolga po stanju na dan 31. december 2017.</p>
               <p>S tem tudi zaključujem to točko dnevnega reda.</p>
               <p>Prehajamo na obravnavo <title>3. TOČKE DNEVNEGA REDA - POROČILO MINISTRSTVA ZA FINANCE O OPRAVLJENIH POSTOPKIH INŠPEKCIJSKEGA NADZORA NAD PORABO SREDSTEV DRŽAVNEGA PRORAČUNA V OBDOBJU OD 1. 1. DO 30. 6. 2018.</title>
               </p>
               <p>Tudi pri tej točki je komisija matično delovno telo. Poročilo je bilo objavljeno na spletnih straneh Državnega zbora. K tej točki so bili vabljeni dr. Andrej Bertoncelj; minister za finance, Urad za nadzor proračuna in Ministrstvo za finance. Enako kot prej, predlaga, da poročilo najprej poda Ministrstvo za finance, nato pa Urad za nadzor proračuna, tako da, predlagam besedo državni sekretarki.</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Hvala lepa za besedo. Pred vami je..</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>državni sekretarki, gospe Jazbec.</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Se opravičujem.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Za magnetogram je treba povedat.</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Ja. Lepo pozdravljeni še enkrat. Pred vami je polletno poročilo Ministrstva za finance o opravljenih postopkih inšpekcijskega nadzora nad porabo sredstev državnega proračuna v prvem polletju lanskega leta. To je poročilo o inšpekcijskem nadzoru, ki ga izvaja Urad za nadzor proračuna kot organ v sestavi Ministrstva za finance.</p>
               <p>V skladu z Zakonom o javnih financah ministrstvo o opravljenih nadzorih, ugotovitvah in odločitvah polletno obvešča Vlado in Računsko sodišče, Vlada pa Državni zbor. Konkretno poročilo je Vlada sprejela in posredovala v Državni zbor septembra.</p>
               <p>Proračunska inšpekcija je za leto 2018 načrtovala izvedbo 35 nadzorov nad izvajanjem Zakona o javnih financah, od tega 25 rednih in 10 nadzorov na podlagi prijav in zahtev. V obravnavanem obdobju je z izdajo zapisnika zaključila 25 inšpekcijskih nadzorov oziroma 71 % načrtovanih. 11 nadzorov je bilo izvedenih pri neposrednih uporabnikih, 14 pa pri posrednih uporabnikih proračuna.</p>
               <p>V teh nadzorih je v nadzor zajela za skupno 140 milijonov proračunskih sredstev oziroma 5,6 milijonov na nadzor. Nepravilnosti in pomanjkljivosti pri izvajanju Zakona o javnih financah in drugih predpisov so bile ugotovljene v 15 primerih oziroma v 60 % izvedenih nadzorov. Skupaj je bilo pri teh proračunskih uporabnikih ugotovljenih 23 primerov nepravilnosti in pomanjkljivosti in izdanih oziroma predlaganih prav toliko ukrepov po prvem in drugem odstavku 104. člena Zakona o javnih financah.</p>
               <p>Največje nepravilnosti s področja notranjih kontrol in izvajanja notranjih aktov proračunskih uporabnikov – 8 primerov, potem pri javnem naročanju – 3, v zvezi z nenamensko in negospodarno porabo sredstev – 2, pri izvajanju nadzora financerja nad porabo sredstev proračuna pri prejemniku – 2 in pa druge nepravilnosti – 8. V primeru teh 23 predlogov ukrepov po drugem odstavku 104. člena ZJF, v zvezi s katerimi so proračunski uporabniki dolžni poročati proračunski inšpekciji, so ti predložili 12 poročil o realizaciji predlogov ukrepov in na podlagi poročil je moč zaključiti, da je bilo 18 predlogov ukrepov realiziranih na ustrezen način. V primeru 2 predlogov sta proračunska uporabnika sporočila, da sta pristopila k realizaciji, vendar ta še ni končana, v primeru 3 pa rok za poročanje do priprave poročila še ni potekel. Med 18 predlogi ukrepov, sta bi bila 2 za vračilo sredstev v proračun Republike Slovenije, ki sta bila tudi izvedena – se pravi, ti povračili.</p>
               <p>Proračunska inšpekcija v inšpekcijskih nadzorih, izvedenih v tem obdobju, ni ugotovila dejanj, ki bi bila opredeljena kot prekršek po Zakonu o javnih financah ali drugem predpisu in prav tako ni ugotovila dejanj, ki so opredeljena kot prekršek po predpisih iz pristojnosti drugih prekrškovnih organov ali ravnanj, ki bi po Kazenskem zakoniku imela znake kaznivega dejanja. Hvala lepa.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Hvala. Urad za nadzor proračuna, kaj za dodati? Pa če se predstavite, prosim.</p>
            </sp>
            <sp who="SterleDušan">
               <speaker>DUŠAN STERLE:</speaker>
               <p>Dušan Sterle, predstojnik Urada za nadzor proračuna.</p>
               <p>Mislim, da v tej točki ni nič posebnega za dodati. Narejen je bil povzetek poročila, tako da, bi predlagal, če imate kakšna vprašanja, da jih naslovite.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Ja, OK, hvala. Gospod Šircelj.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Ja, hvala lepa. Jaz bom govoril o konceptu tega, teh nadzorov. Zdaj, tudi tukaj se opravljajo ti nadzori na podlagi 106. člena Zakona o javnih financah. To je tistega zakona, ki ga Ministrstvo za finance je pripravilo in ki ne gre dejansko naprej, na Vlado zaradi neusklajenosti na ministrstvih in ki ne pride v Državni zbor. In tukaj imamo mi proračunske uporabnike in po tem 106. členu, se ugotavlja pravilnost. Poglejte si napake, poglejte si napake in kaj to dejansko pomeni. Tukaj je pač ugotovljeno, da,</p>
               <p>Poglejte si napake, poglejte si napake in kaj to dejansko pomeni. Tukaj je pač ugotovljeno, da,</p>
               <p> recimo, muzej nepravilno uporablja nek pravilnik. Potem je ugotovljeno, da je bil izplačan previsok znesek sredstev na podlagi pogodbe o financiranju in zdravljenju z dragimi inovativnimi zdravili. Potem – opravnine<gap reason="inaudible">
                     <desc>(?)</desc>
                  </gap> so bile preveč plačane. Nekaj ni bilo vrnjeno v proračun in tako naprej. V glavnem gre za minorne zneske. Ugotavlja se pravilnost. To se pravi – ne ugotavlja se vsebina. Nobena vsebina se tu ne ugotavlja. Samo ali je bilo neko plačilo pravilno izvedeno, ni bilo pravilno izvedeno, pravilno zavedeno administrativno in tako naprej in tako naprej. To se hkrati dejansko podvaja v delu, majhnem delu z nadzorom, ki ga opravlja računsko sodišče pri vseh teh podatkih. Računsko sodišče lahko glede seveda in pravilnost in hkrati lahko gleda tudi ekonomičnost. Tukaj se ne gleda nobene ekonomičnosti. Tukaj se ne gleda ničesar od tega, kako je bil davkoplačevalski denar porabljen. Gre za dvojnost te inštitucije tukaj, ki jo imamo na Ministrstvu za finance. Poglejte si, koliko – pa želim tudi seveda, da odgovorite na vprašanje, koliko zaposlenih to dela. Koliko zaposlenih dela te preglede in koliko je sama učinkovitost in ekonomičnost, kakšna je gospodarnost, ekonomičnost tega urada.</p>
               <p>Glejte, ti ljudje tukaj, ki so zdaj, so pač v službi v tem uradu. To vprašanje traja že 20 let. In 20 let se tudi zaradi Zakona o javnih financah ni nič spremenilo. In se noče spremeniti, ker jim ni v interesu, da bi se spremenilo. Ampak mi gledamo tukaj eno poročilo, kjer je pač sprejet sklep tak, kakršen je bil že sprejet sklep v zadnjih štirih letih ali pa osmih letih na tej Komisiji za nadzor javnih financ, da smo se z nečim seznanili. Ker je zdaj prvič v tej sestavi to poročilo, še enkrat opozarjam na to, da je treba vsebinsko korenito spremeniti vlogo tega urada. V povezavi z delom računskega sodišča. Ker drugače dobimo takšna poročila, od katerih nima nihče nič. Razen to, da imamo tukaj sejo, da bomo še enkrat skoz šli, da bodo pač ta poročila takšna, kakršna so. Lahko greste po posameznih proračunskih uporabnikih, poglejte, ali je sploh kakšna vsebina zajeta. To da je napačno izpolnjen potni nalog. Glejte, verjetno je to malo premalo za ugotavljanje ekonomičnosti, gospodarnosti uporabe proračunskega denarja oziroma denarja davkoplačevalcev. Toliko imam jaz splošno. In tudi apeliram, da se pač to spremeni. Jaz sem to že velikokrat apeliral. Samo pri nobeni Vladi se ni to nič spremenilo. Vsaj v prejšnji Vladi zagotovo ne.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Mogoče samo podaljšam razpravo kolega Širclja.</p>
               <p>Namreč jaz sem bil eden tistih, ki sem bil nadzorovan na podoben način. Mislim, da zato ker je bilo pri nekem uslužbencu nek podatek drugače naveden, kot bi moral biti. In ko sem bil direktor Urada Vlade za komuniciranje in ko je pač po več obiskih na uradu bilo vprašanje, zakaj to se s temi bagatelami ukvarjajo, so rekli, da je bilo to naročeno, da je nekdo rekel, da mora to pregledati.</p>
               <p>Da je pa vprašljivost tega, kar je izpostavil kolega Šircelj, resnična, pa priča recimo tudi to poročilo. Recimo – Srednja gostinska in turistična šola Radovljica – je verjetno zelo pomembna institucija v Radovljici. Na državni ravni pa enako, ker pač vzgaja novo generacijo gostincev in turističnih delavcev. Ampak morda proračunsko pa rahlo manj kot univerzitetni klinični center, bi rekel. predvsem je na Univerzitetnem kliničnem centru, vsaj po nam znanih podatkih, bistveno več nepravilnosti kot na Srednji gostinski in turistični šoli Radovljica. Ampak če pogledamo znesek nadziranih proračunskih sredstev v tem obdobju na teh dveh institucijah, bomo, zanimivo, ugotovili, da je bil enak, milijon 400, milijon 400 nadziranih sredstev v Univerzitetnem kliničnem centru pa Srednji gostinski in turistični šoli Radovljica. Kot politiku se mi zdi to, če sem zelo iskren, rahlo nenavadno.</p>
               <p>Ali pa, recimo, Občina Hoče-Slivnica je zelo pomembna občina, posebej za tiste, ki živijo v Občini Hoče-Slivnica. V tej občini ste pregledali 9,5 milijona proračuna, 50 % proračuna. Potem je pa ena občina, ki je rahlo večja, med drugim se ji reče glavno mesto Ljubljana, ste pa pregledali za 773 tisoč evrov in ste, seveda, ugotovili, da ni nič narobe. Jaz vam lahko naštejem kar nekaj več milijonov, kjer bi lahko morda ugotovili kakšno nepravilnost. Pa ste preverili torej samo 0,2 % proračuna Mestne občine Ljubljana.</p>
               <p>Oprostite, ampak seznam teh pregledov je skrajno nesorazmeren in kaže na popolno odsotnost zdravega razuma, nadzora in izvajanja funkcije, ki bi jo moral izvajati nadzor proračuna. Oprostite, ampak na podlagi tega proračuna oziroma tega poročila sem si jaz ustvaril svojo sliko, zavedajoč se, kako je v preteklosti to poslovalo. In se pridružujem pozivu gospoda Širclja, da je treba bistveno drugače utemeljiti in udejanjiti nalogo Urada za nadzor proračuna. Tu bi prosil tudi državno sekretarko, da predstavi videnje Ministrstva za finance o tej problematiki in da tudi nam, poslancem, malce več pove o tem, kakšne načrte ima Ministrstvo za finance v zvezi z nadzorom kvalitete in pravilnosti porabe, ali namerava vztrajati v tako zbanalizirani vlogi ali vendarle misli temu uradu dati ali pa zahtevati neko normalno funkcijo, kot bi mu po nazivu in imenu seveda šla.</p>
               <p>Ali je še kakšna razprava? Če ne, predlagam, da najprej državna sekretarka, potem pa še direktor.</p>
            </sp>
            <sp who="JazbecSaša">
               <speaker>MAG. SAŠA JAZBEC:</speaker>
               <p>Hvala lepa za vprašanja, hvala lepa za besedo.</p>
               <p>Po eni strani ste prej rekli, da je premalo nadzora, po drugi strani pa zdaj nadzor v bistvu banalizirate, tako jaz tega čisto ne razumem. Jaz se strinjam oziroma verjamem, da se strinjate, da je nadzorov več vrst in da pač potrebujemo različne vrste nadzorov. Proračunski uporabniki, nekateri imajo, nekateri nimajo svoje notranje revizijske službe, ki gledajo postopke, ki gledajo, ali so procesi na resorju, torej pri proračunskem uporabniku pravilno zapeljani, ali so smiselni, kakšna so tveganja in tako naprej. Se pravi, to je tista prva vrsta kontrole, revizije, kjer je smiselno, da jo ima vsak organ. In ta revizija, ta kontrola gleda določene stvari. Potem je na ravni vlade, vlada ima oblikovan svoj organ, to je organ v sestavi Ministrstva za finance, Urad za nadzor proračuna, ki je vladni nadzornik, revizor, ki gleda te uporabnike, ki jim je proračunski denar namenjen. To sem povedala že prej, da v skladu z ZJF lahko Urad za nadzor proračuna gleda tiste transferje, ki jih dobivajo proračunski uporabniki iz državnega proračuna. Vi zelo dobro veste, da so občine avtonomne in ne more priti vlada tja šarit po njihovih knjigah in jih gledat. Vlada lahko pride gledat na občino tisti del denarja, ki ga je vlada kot transfer namenila občini. Zato je lahko urad pogledal, kot ste rekli, na MOL pač en del denarja, ki ga je lahko pogledal. Ravno tako sem vam povedala za zdravstveno blagajno, da v skladu z obstoječo zakonodajo Urad za nadzor proračuna, ki je vladni organ, nima dostopa, nima pravnih podlag, da gre gledat denar, ki pride v bolnišnice, v zdravstvene domove iz zdravstvene blagajne, ampak gre lahko gledat samo ta denar, ki pride kot transfer iz državnega proračuna. Se pravi, imamo na ravni uporabnikov te notranje revizijske službe, imamo Urad za nadzor proračuna, ki ima drugačna pooblastila v skladu z ZJF, in potem imamo seveda tudi Računsko sodišče kot najvišji nadzorni organ v državi, ki pa gre lahko gledat kogarkoli, kadarkoli, in se poleg tega, da ugotavlja, kaj je v skladu z zakonom, kaj ni, dejansko ukvarja tudi z učinkovitostjo porabe teh sredstev. Vi veste, da je proračunskih uporabnikov okoli 2 tisoč 700, od tega jih je, mislim, da približno 2 tisoč sicer na ravni občin, se pravi, občinskih organov, in ostali so ravni državnega proračuna. In je pač logično, da niti Urad za nadzor proračuna niti Računsko sodišče ne moreta izvajati konstantnih kontrol pri vseh uporabnikih, ker jih je enostavno preveč. Ampak kljub temu mislim, da če ne bi bilo nikakršnega zunanjega nadzora, tudi tega na vladni ravni, potem bi bile zadeve lahko samo še slabše, tako je nek nadzor vsekakor potreben. In tu se, kot ste povedali, gospod Šircelj, že več let pogovarjamo o teh zadevah, koliko je dovolj, koliko je premalo, koliko je preveč teh inšpektorjev in tako naprej, revizorjev, kolikor jih je, je pač dobro, da jih je. Verjetno za tako funkcijo bi bilo vedno bolje, da bi bilo tega več, ampak v končni fazi je treba tu tudi doseči nek konsenz, koliko da, koliko ne. Tako se jaz, kot sem povedala že v prejšnji razpravi, vsekakor zavzemam za transparentnost javne porabe, za učinkovitost javne porabe, ampak drugače kot z občasnimi kontrolami, z enimi, ki so redno načrtovane, z drugimi, ki so opravljena na podlagi prijav, pač ne vem, kako bi se tega lahko lotili. Kot sem pa že tudi prej povedala, je v Zakonu o javnih financah bila predvidena okrepljena vloga tako notranje revizije - Urad za nadzor proračuna namreč poleg tega, da opravlja proračunsko inšpekcijo, skrbi tudi za sistemski vidik notranje revizije pri proračunskih uporabnikih -, se pravi, to se nam je zdelo tudi smiselno okrepiti, ker če je nek skupni imenovalec teh notranjih revizij, so lahko bolj učinkovite. Jaz lahko povem samo to, da Ministrstvo za finance se in se bo še naprej zavzemalo za to, da bi bila poraba javnega denarja čim bolj transparentna in čim bolj učinkovita in da bomo zagotavljali vsekakor te inšpekcijske preglede v vseh teh smislih.</p>
               <p>Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Replika, gospod Šircelj.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Hvala lepa. Gospa državna sekretarka, jaz se pravzaprav čudim, da ste me narobe razumeli, no. Jaz nisem za to, da bi bilo manj inšpektorjev, jaz nisem za to, da bi bilo manj nadzora, jaz sem za to, da bi bil bolj učinkovit nadzor. Ampak podlaga za bolj učinkovit nadzor je Zakon o javnih financah, ki ga ne spreminjate, v tem je zadeva. Jaz sem lepo povedal, da ljudje zdaj, ki tu delajo, nimajo nič s tem. Ampak v Zakonu o javnih financah imate navedeno, da ta urad lahko gleda pravilnost. In zdaj seveda ta čudežna beseda pravilnost nekaj pomeni - to pomeni, da ne morejo gledati ekonomičnosti, ampak lahko gledajo pravilnost samo proračunskih sredstev. Kar pomeni, da gredo v klinični center in gledajo samo tisti denar, ki pride iz proračuna, ne morejo pa gledati prispevkov. Glejte, pa to je<gap n="..."/> Glejte, ali mislite, da se to točno vidi v kliničnem centru, ali je bila vata kupljena z denarjem iz proračuna ali denarja iz Zavoda za zdravstveno zavarovanje, za vsak strošek, Tako, bom rekel, racionalno, logično gledano, ali se s tem otežuje temu uradu in temu inšpektorju, da nekaj dela, ali ne. Seveda se otežuje. In jaz govorim o tem, da se, prvič, do neke mere podvaja to z vlogo Računskega sodišča, drugič, da imamo to razparcelirano, tretjič, da imamo pač taka prazna poročila, da tako rečem, četrtič, da ne vemo, kolikšna je ekonomičnost tega urada, in enostavno, da imamo nadzorne funkcije izredno šibke v tej državi, kajti tudi sami veste, da vi - in to je bilo pri prejšnji točki - ne morete gledati učinkovitosti porabe denarja v zavodih, na primer, tisto, kar je bilo prej govorjeno. O tem govorim. In mislim, da je treba o tem govoriti, verjetno na vsaki seji je treba o tem govoriti, ker se nič ne spremeni. Ker se na Ministrstvu za finance nič ne spremeni, ker se na Vladi nič ne spremeni, da bi to uredili nekako drugače, da bi bilo bolj učinkovito, da bi bili inšpektorji bolj učinkoviti in tako naprej. O tem jaz govorim. Ne o preveč inšpektorjih, ne o tem, da se bodo poenostavili zdaj neki postopki, in o vsem tem, ampak o dupliranju nekih nadzorov, ki so nadzori sami za sebe. O tem govorim.</p>
               <p>Gospa državna sekretarka, jaz se pravzaprav čudim, da ste me narobe razumeli, no. Jaz nisem za to, da bi bilo manj inšpektorjev, jaz nisem za to, da bi bilo manj nadzora, jaz sem za to, da bi bil bolj učinkovit nadzor. Ampak podlaga za bolj učinkovit nadzor je Zakon o javnih financah, ki ga ne spreminjate, v tem je zadeva. Jaz sem lepo povedal, da ljudje zdaj, ki tu delajo, nimajo nič s tem. Ampak v Zakonu o javnih financah imate navedeno, da ta urad lahko gleda pravilnost. In zdaj seveda ta čudežna beseda pravilnost nekaj pomeni - to pomeni, da ne morejo gledati ekonomičnosti, ampak lahko gledajo pravilnost samo proračunskih sredstev. Kar pomeni, da gredo v klinični center in gledajo samo tisti denar, ki pride iz proračuna, ne morejo pa gledati prispevkov. Glejte, pa to je<gap n="..."/> Glejte, ali mislite, da se to točno vidi v kliničnem centru, ali je bila vata kupljena z denarjem iz proračuna ali denarja iz Zavoda za zdravstveno zavarovanje, za vsak strošek, Tako, bom rekel, racionalno, logično gledano, ali se s tem otežuje temu uradu in temu inšpektorju, da nekaj dela, ali ne. Seveda se otežuje. In jaz govorim o tem, da se, prvič, do neke mere podvaja to z vlogo Računskega sodišča, drugič, da imamo to razparcelirano, tretjič, da imamo pač taka prazna poročila, da tako rečem, četrtič, da ne vemo, kolikšna je ekonomičnost tega urada, in enostavno, da imamo nadzorne funkcije izredno šibke v tej državi, kajti tudi sami veste, da vi - in to je bilo pri prejšnji točki - ne morete gledati učinkovitosti porabe denarja v zavodih, na primer, tisto, kar je bilo prej govorjeno. O tem govorim. In mislim, da je treba o tem govoriti, verjetno na vsaki seji je treba o tem govoriti, ker se nič ne spremeni. Ker se na Ministrstvu za finance nič ne spremeni, ker se na Vladi nič ne spremeni, da bi to uredili nekako drugače, da bi bilo bolj učinkovito, da bi bili inšpektorji bolj učinkoviti in tako naprej. O tem jaz govorim. Ne o preveč inšpektorjih, ne o tem, da se bodo poenostavili zdaj neki postopki, in o vsem tem, ampak o dupliranju nekih nadzorov, ki so nadzori sami za sebe. O tem govorim.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Tu moram tudi jaz dodati, ker moje izvajanje ni bilo napad na urad; jaz sem tudi zato vam dal najprej besedo, ne direktorju urada, upam, da direktor ni tega razumel, kot da je bil napad na urad. Jaz sem samo rekel, da če imamo takšno institucijo, in iz osebne izkušnje povem, da je z vidika zagotavljanja večje kakovosti benigna. In če je benigna, jo lahko narediš v uspešnejšo zgolj s spremembo zakonodaje. In tu ste vi očitno izjavili, da se strinjate s tem, da bo ostalo tako, kot je, in da se ne bo nič spremenilo. Jaz sem nad tem razočaran. Že prejšnje leto, ko je bilo, mislim, da eno podobno poročilo, sem na seji približno enako govoril. In če iz leta v leto ugotavljamo, da se nič ne spremeni, državna sekretarka pa trdi, da bo ostalo tako, kot je, mislim, da smo upravičeni do tega, da izrazimo svoje nestrinjanje s tem. In mislim, da je apel več ali manj jasen, da se izboljša nadzor kakovosti porabe sredstev, ne da se demonizira neko institucijo, ki nima dovolj pooblastil za to, ampak da se izboljša nadzor. Za to je pa tisti, ki predlaga zakonodajo, odgovoren - vi ste odgovorni za to, Ministrstvo za finance, vaša odgovornost je to. In to, mislim, da je bil več ali manj s strani obeh usmerjen apel ali pa razprava.</p>
               <p>Zdaj pa gospod Sterle.</p>
            </sp>
            <sp who="SterleDušan">
               <speaker>DUŠAN STERLE:</speaker>
               <p>Hvala, predsednik, za besedo.</p>
               <p>Ja, čeprav zdaj sedim na tej strani mize, ne morem, da se ne bi strinjal s tem, kar ste omenili, predsedujoči. Predstojnik urada sem zdaj slabi dve leti in to zgodbo smo že na prejšnjih sestankih, sejah komisije slišali, okrog spremembe Zakona o javnih financah, o večjih pooblastilih in tako naprej. To nedvomno drži, na nek način se v okviru tistih možnih kapacitet, ki jih trenutno imamo - vprašali ste, koliko inšpektorjev dela proračunsko inšpekcijo -, nas na uradu je sicer 60, ampak pokrivamo še druge stvari. Sama proračunska inšpekcija šteje zdaj 7 ljudi, 6 inšpektorjev in vodjo, ampak tam od sredine 90. let pa do lanskega polletja je proračunska inšpekcija štela 6 ljudi, torej 5 inšpektorjev in enega vodjo, ne glede na to, koliko je bilo menjave vlad v tem času. Kot ste prej povedali, da ni pokazan pravi interes, da bi se ta nadzor izboljšal, preusmeril ne samo na pravilnost in zakonitost, ampak tudi na ekonomičnost, smotrnost, kar Računsko sodišče v glavnem preverja - ja, to je pač tako v vsem tem času bilo. Zdaj pa spremembe - seveda, najprej so pooblastila, najprej je zakon, zakonske podlage, ki jih je treba spremeniti, potem pa verjetno še kaj drugega. Kaj več h komentarju na to temo težko rečem. Mislim, da je bilo že veliko povedanega.</p>
               <p>Kar se tiče pa izbora nadzorov, ki jih izvajamo, pa naše reakcije na prijave, mogoče bi kolegica Janja Perme, vodja proračunske inšpekcije, dodala kakšno besedo.</p>
            </sp>
            <sp who="PermeJanja">
               <speaker>JANJA PERME:</speaker>
               <p>Hvala. <stage>(Janja Perme.)</stage>
               </p>
               <p>Jaz bom tako rekla na to vašo pripombo, da se v bistvu gleda neke bolj minorne, recimo, proračunske uporabnike, naš namen in cilj je ta, da pokrivamo z inšpekcijskim nadzorom vse. Tiste manjše tudi iz tega razloga, ker vemo, da je tam nadzor še manjši, ker nimajo notranje revizije zagotovljene na tak način kot neposredni proračunski uporabniki. Tako da če pogledate ta poročila, se iz njih vidi, da so pravzaprav čisto vsi proračunski uporabniki zastopani glede na vrsto storitev, ki jih opravljajo, in pa tudi po velikosti so zelo različni. Od ministrstev pač do najmanjših osnovnih šol, recimo.</p>
               <p>Kar se pa tiče samega obsega sredstev, ki so zajeta v nadzoru, je pa tako – saj mislim, da smo to zdaj že razjasnili. Konkretno, če gledamo občino Ljubljana, seveda, je samo 700 tisoč evrov zajetih v nadzor iz tega razloga, ker preprosto, glede na ta pooblastila, jih več ne moremo pregledati. Tudi v primeru, če bi – vi, recimo, ste rekli, da veste za več nepravilnosti – tudi če bi podali prijavo, recimo, nam. Če to sodi v občinski proračun, ne v proračunska sredstva, potem mi tega pač preprosto ne bi mogli gledati. To ni izgovor, to je pač enostavno dejstvo, ki tudi meni nekako, recimo, ne gre na roko in mi ni všeč, ampak dejstvo je, da proračunska inšpekcija oziroma rezultati njenega dela, če hočete, so odvisni od treh stvari. Ena je urejenost javnih financ, drugo je urejenost pristojnosti inšpekcije kot take in tretja stvar so kadri. Kar se kadrov tiče – poudarjamo sicer, da je število inšpektorjev majhno, ampak jaz bom tako rekla. Meni bolj kot število inšpektorjev, bi mi mogoče bila pomembna tudi kvaliteta kadrov. Dva vidika sta.</p>
               <p>Toliko bi na to temo rekla. Drugače pa, glejte – z veseljem bi prišla v Državni zbor in bi rekla: »Mi smo pa v tem polletju 1 milijardo proračunskih sredstev vrnili v proračun.« Ampak tako, kot smo že rekli. Proračunska inšpekcija – pa vsaka druga inšpekcija pravzaprav – ugotavlja neskladnost z zakonom. Tukaj je pač omejena.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Prav.</p>
               <p>Še kakšna razprava? Ja, kolega Starović.</p>
            </sp>
            <sp who="StarovićVojko">
               <speaker>VOJKO STAROVIĆ (PS SAB):</speaker>
               <p>Hvala za besedo, predsednik.</p>
               <p>Pozdravljeni tudi vsi prisotni!</p>
               <p>Pričakovanje, da bo inšpekcija, katerakoli, ali tudi Komisija za nadzor javnih financ ali računsko sodišče nadomestilo vlogo tistega, ki vodi zavod – nadzornega sveta zavoda, tistega organa, ki postavlja direktorja oziroma vodjo posameznega zavoda, ne bo. S tem ne bomo dosegli. Gre – govorimo, ne moremo z inšpekcijami – lahko nadzorujemo, kako se nam odvija, spremljamo pravilnosti in tako naprej. Ampak ne moremo pa nadomestiti vsebinskega vodenja, ekonomičnost vodenja posamezne, bom rekel, ali pregospodarske organizacije, tista, ki je na tržišču, <stage>/ nerazumljivo/</stage> na tržišču – ne moremo pa – pa tudi pri gospodarski organizaciji, kar so tudi javni zavodi, samo so netržni sektor, tega nadomestiti. Torej nekje je problem tudi verjetno v sistemskih zakonih pa ministrstvih, ki so odgovorni za posamezno javno področje oziroma netržni sektor, kako se ti zavodi, kako so organizirani in kako se vodijo. Z inšpekcijami ekonomičnosti, torej učinkovitosti vodenja posamezne organizacije, posameznega zavoda ne bomo - preprečili. Lahko si še izmišljamo, ne vem, koliko inšpekcij pa koliko zadev, če ne pridemo do tiste osebne odgovornosti, da pa si lahko osebno odgovoren, moraš tudi, ko vodiš nek zavod, imeti tudi ustrezna pooblastila.</p>
               <p>Tako da jaz se ne bi preveč na inšpekcije zanašal. In da bomo rekli, da bomo s širitvijo enih in drugih, ko se celo prekrivajo delno, - da bomo s tem rešili osnovni problem učinkovitosti gospodarjenja s proračunskimi sredstvi.</p>
               <p>Hvala lepa.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Gospa Udovč, ste se že odločili? Boste?</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa še enkrat za besedo.</p>
               <p>Ne morem, da ne povem, da se močno strinjam s kolegom. Kot se močno strinjam s kolegom Šircljem.</p>
               <p>Ko sem poslušala državno sekretarko, ki je govorila, kaj lahko pregledujete, moram reči, da mi to vse lepo razumemo, kaj lahko pregledujete, se mi je pa skozi razprave pa poslušanja pojavilo eno vprašanje - če se kdaj vprašate, ko pridete v nadzor, tako kot ste rekli, v zavodih</p>
               <p> nimajo<gap n="..."/> Marsikateri zavodi nimajo notranjega revizorja, nimajo nikogar, ki bi ga lahko vprašali. Se lahko potem vprašamo, da recimo, če vzamemo za primer srednjo šolo gostinsko Radovljica ali, če vzamemo za primer eno manjšo osnovno šolo, kjer je zaposlena ena računovodkinja, mogoče dve, kdo skrbi za izobraževanje? A veste, one so računovodkinje, one se ne morejo izobraževati kot računovodstvo realnega sektorja. Kdo skrbi, da bo lahko pregledal te predpise, jim pomagate kdaj, jim naredite kakšno izobraževanje? Jaz mislim, da bi se mogoče morali vprašati, če bi Ministrstvo za finance pripravilo tudi kakšna navodila, ker če ste opazili, da predpisi nekje niso v skladu z zakoni, jaz verjamem, da še v marsikateri občini, ki pa je niste zajeli v vzorec, to tudi obstaja. In bi bilo zelo dobro, da bi to obvestili tudi dejansko vse zavode mogoče s takega področja. Pa jaz to razmišljam ne iz strani opozicije, koalicije, saj smo v Komisiji za nadzor financ, ki gledamo za to, da se bodo finance porabljale transparentno.</p>
               <p>Hvala lepa.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Prosim, gospod Sterle.</p>
            </sp>
            <sp who="SterleDušan">
               <speaker>DUŠAN STERLE:</speaker>
               <p>Hvala za besedo.</p>
               <p>Mogoče najprej pojasnim. Razlika je med dvema področjema, ki ste jih zdaj načeli. Eno je proračunska inšpekcija. Ta ima bistveno jasnejše te zakonske podlage, kot jih ima drugo področje. temu sicer rečemo notranji nadzor javnih financ, ki pokriva področje notranjega revidiranja. To je tudi v neki manjši meri urejeno v Zakonu o javnih financah, malo podrobneje pa to ureja Pravilnik o usmeritvah za usklajeno delovanje notranjega nadzora javnih financ v Republiki Sloveniji. Tudi ta pravilnik je iz leta 2002 in so se v tem času že stvari do danes malo spremenile na področju notranjega revidiranja pri proračunskih uporabnikih, ki vodi v bolj, kot ste vi omenili, smotrno delovanje, učinkovitejše delovanje, za kar je pa predvsem odgovoren predstojnik proračunskega uporabnika po zakonu. Dolžan je obvladovati tveganja, ki peljejo organizacijo k ciljem, dolžan je zagotoviti delovanje, vzpostavitev in delovanje notranjih kontrol, torej nekega sistema notranjih kontrol, ki ta tveganja zmanjšujejo in dolžan je zagotoviti tudi funkcijo notranjega revidiranja, ki preverja delovanje teh notranjih kontrol. To notranje revidiranje si pa lahko proračunski uporabnik, bodisi, če je dovolj velik zagotovi sam po tem pravilniku, ki sem ga omenil in si oblikuje torej funkcijo v smislu notranje revizijske službe, če je to proračunski uporabnik, ki je večji ali notranjega revizorja kot posameznika. Lahko se oblikujejo, kot je primer recimo pri manjših občinah, kjer si oblikujejo Skupno notranje revizijsko službo, prispevajo finance in potem ta služba revidira vse te občine, ali si pa v primeru, kot ste tudi rekli – vrtci, osnovne šole, ki dejansko nimajo sredstev za zagotovitev te funkcije, ali pa, če jih imajo, si lahko na trgu to storitev notranjega revidiranja zagotovijo z najemom, bodisi posameznika, bodisi kakšnega podjetja, ki te storitve zagotavlja. Seveda v tem primeru morajo imeti revizorji pridobljen naziv državni notranji revizor, za kar smo nekako tudi mi odgovorni, da lahko revidirajo proračunske uporabnike v javnem sektorju. V kolikor pa proračunski uporabnik nima sredstev, da si zagotovi to funkcijo notranjega revidiranja, se pa lahko obrne na nas in jo tudi mi po tem pravilniku iz leta 2002, še zmeraj zagotovimo.</p>
               <p>Rekel bi pa sledeče, leta 2002 na trgu ni bilo kaj dosti, če sploh ponudnikov storitev notranjega revidiranja in so se dejansko takrat ti manjši proračunski uporabniki obračali na nas. Danes je situacija malo drugačna malo drugačna in bo treba tudi tale pravilnik malo posodobiti, kar je vsaj moj cilj, da to speljemo v letošnjem letu, ker naša vloga Urada za nadzor proračuna je, da smo v vlogi centralnega organa, kot se reče za harmonizacijo in koordinacijo tega sistema notranjega nadzora javnih financ, ki je pa v državi Sloveniji decentraliziran. Se pravi, mi smo nekako krovni v tej vlogi in se moramo bolj ukvarjati s kakšnimi sistemskimi zadevami, ne pa z revidiranjem vrtcev ali pa nekih manjših proračunskih uporabnikov in tu moramo tudi neke spremembe naredit. Toliko na kratko.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Skratka po 17. letih, se bo vsaj pravilnik spremenil. Dobro, zaključujem razpravo. Predlagam da razpravo zaključimo z ugotovitvijo, da se je komisija seznanila s Poročilom Ministrstva za finance, Urada Republike Slovenije za nadzor proračuna, o opravljenih postopkih inšpekcijskega nadzora nad porabo sredstev državnega proračuna, v obdobju od 1. 1. do 30. 6. 2018.</p>
               <p>Zaključujem to točko dnevnega reda.</p>
               <p>Prehajamo na obravnavo <title>4. TOČKE DNEVNEGA REDA, POROČILO NADZORNEGA ODBORA SKLADA ZA FINANCIRANJE RAZGRADNJE NUKLEARNE ELEKTRARNE KRŠKO IN ZA ODLAGANJE RADIOAKTIVNIH ODPADKOV IZ NUKLEARNE ELEKTRARNE KRŠKO O POSLOVANJU SKLADA ZA LETO 2017.</title>
               </p>
               <p>Poročilo je bilo objavljeno na spletni strani Državnega zbora. Tudi za to poročilo je komisija matično telo. K tej točki so bili vabljeni mag. Matjaž Vodušek; predsednik Nadzornega odbora Sklada za financiranje razgradnje NEK in za odlaganje radioaktivnih odpadkov iz elektrarne, mag. Alenka Bratušek; ministrica za infrastrukturo, Jure Leben; minister za okolje in prostor, Agencija za radioaktivne odpadke, Upravni odbor Sklada za financiranje razgradnje in za odlaganje radioaktivnih odpadkov, Sklad za financiranje razgradnje NEK in odlaganje radioaktivnih odpadkov, Nadzorni odbor Sklada za financiranje razgradnje, Ministrstvo za infrastrukturo in Ministrstvo za okolje in prostor.</p>
               <p>Predlagam torej, da uvod k tej točki poda predsednik Nadzornega odbora, potem pa po želji dobi še besedo predstavnik Upravnega odbora, vodstvo sklada in agencije, potem pa, če ima željo, še Ministrstvom<gap reason="inaudible">
                     <desc>(?)</desc>
                  </gap>, nato preidemo k razpravi članov komisije. Prosim, če se predstavite za magnetogram.</p>
            </sp>
            <sp who="VodušekMatjaž">
               <speaker>MAG. MATJAŽ VODUŠEK:</speaker>
               <p>Hvala lepa za besedo. Matjaž Vodušek, predsednik Nadzornega odbora sklada. V sami predstavitvi bom na kratko šel skozi prihodke, odhodke sklada, rezultate poslovanja, izpostavil določene aktualne zadeve in pa ugotovitve Nadzornega odbora sklada.</p>
               <p>Prihodki v letu 2016, 2017<gap reason="inaudible">
                     <desc>(?)</desc>
                  </gap> so znašali 12,6 milijona evrov. Od tega so bili od prispevka, ki ga je vplačala Gen energija<gap reason="inaudible">
                     <desc>(?)</desc>
                  </gap>, 8,9 milijona oziroma slabih 9 milijonov evrov in pa prihodki od obresti in dividend 3,7 milijona evrov, če zaokrožimo te prihodke. Med odhodki, največji, torej med odhodki največji prejemniki iz sklada so bili občine v višini 5,8 milijona evrov in pa rao v višini 3 milijone evrov.</p>
               <p>Par besed, koliko so sprejele do sedaj lokalne skupnosti – sklad je v dosedanjem času, od leta 2004 do vključno 2017 plačal lokalnim skupnostim 43,5 milijona evrov nadomestila za rabo zemljišča. V letu 2017 pa je bila občina Krško prejemnik v višini 5,8 milijona evrov.</p>
               <p>Par besed o rezultatih poslovanja. Sklad je, tako kot je že bilo omenjeno, ustvaril v letu 2017 za 12,6 milijona evrov prihodkov. Celotni odhodki sklada so znašali 9,3 milijona evrov, presežek prihodkov nad odhodki je znašal 3,3 milijona evrov. Samo poslovanje v ožjem pomenu sklada je bil to v višini 480 tisoč evrov in knjiženo stanje portfelja na stanje na dan 31. decembra 2017, je bilo 198,2 milijona evrov, pri tem pa ne upoštevamo, torej, v tem poročilu ni prikazano še pretečeni prihodki od obresti in dividendne donose, ki so bili v višini 1,8 milijona evrov, tako da je stanje oziroma premoženje sklada v letu 2017 znašalo ob koncu leta prek 200 milijonov evrov, če to zaokrožimo in donos je bil dosežen v višini 1,78 %. Par besed o aktualnih zadevah v Skladu. Torej, Sklad je pred leti vnesel načelo odločanja več oči. To je predvsem s stališča, bom rekel, transparentnega upravljanja s sredstvi, ki jih upravlja Sklad. In direktor Sklada mora za vse odločitve, ki so nad 50 tisoč evrov, pridobiti soglasje upravnega odbora Sklada.</p>
               <p>Aktualno, bi rekel, nekatere zadeve se pač ponavljajo. Ampak so mogoče na vidiku koraki naprej. Tako še zmeraj ugotavljamo, da revizija programa razgradnje ni bila opravljena, se pa pričakuje, da bo v letošnjem letu v jeseni ta revizija opravljena, tako da je en korak v vsem tem času opravljen mogoče naprej, en droben korak.</p>
               <p>Veljavni prispevek, ki ga plačuje Gen energija, je 3 evre, v tem času se ni spremenil in temelji na obstoječem programu za razgradnjo nuklearne elektrarne Krško.</p>
               <p>Bi pa kot predsednik nadzornega odbora v imenu nadzornega odbora opozoril, da primanjkljaj sredstev za financiranje razgradnje in odlaganje radioaktivnih odpadkov iz nuklearne elektrarne zbuja bojazen, da na podlagi danes zaznanih dejstev in ob sedanji zakonski ureditvi Skladu ne bo uspelo zagotoviti vseh sredstev za to razgradnjo.</p>
               <p>Tudi par besed, ki se že nekaj časa vlečejo, je še zmeraj tveganje, kar se tiče kadrovske politike. Vendar v letu 2018 – torej, govorimo sedaj o letu 2017 – bi pa potem bilo korektno, da izpostavim, da v letu 2018 se pa je na tem področju spremenilo, tako da tudi tukaj se odvijajo neki koraki naprej.</p>
               <p>Same ugotovitve nadzornega odbora o poslovanju Sklada v letu 2017 bi bile sledeče. Upravni odbor Sklada in direktor Sklada po naših ugotovitvah so delovali zakonito. Transakcije so bile skladne z naložbeno politiko Sklada za leto 2017. Sklad je poravnal vse obveznosti do ARAO in do občin, ki so upravičene do nadomestila iz naslova omejene rabe, in na osnovi zadolžitve, ki jo je v letu 2013 sprejel nadzorni vrh Sklada, je Sklad v – 2017, je napaka, 2017 - vzpostavil sistem nadzora poročanja o vsebini izvedenih del in porabi sredstev za programe po pogodbi ARAO in v letu 2017 nadaljeval z aktivnostmi na tem področju.</p>
               <p>Jaz bi rekel tudi to, da je potrebno opozoriti, da je na osnovi Zakona o Skladu, Sklad dolžna redno spremljati izvedene dejavnosti ARAO. In v ta namen bi bilo nujno imenovanje predstavnika Sklada v upravni odbor ARAO, ki bi že sodeloval pri sami pripravi projektov na začetku leta in tako dalje.</p>
               <p>Na podlagi meddržavne pogodbe nadzorni odbor Sklada ponovno ugotavlja, da revizija programa NEK ni bila izvedena. Sem pa prej omenil, da se pričakuje v letošnjem letu, da se to opravi.</p>
               <p>Ključno je, da je Gen energija v letu 2017 v celoti in v dogovorjenih rokih poravnala tekoče obveznosti, ki se nanašajo na električno energijo, dobavljeno slovenskemu elektro gospodarstvu. In bi rekel, glede na razmere na trgu, predvsem konec leta, je Sklad vseeno dosegel pozitivno stopnjo donosa, in sicer, kot sem rekel, zaokroženo - na 1,6 % se je povečala, torej, sama vrednost Sklada. Prej je bilo omenjeno, da to v višini 3,1 milijona evrov.</p>
               <p>In to je to. Kratka predstavitev Sklada. In ostalo, če še je kaj za dopolniti – če lahko prosim direktorico – pa potem v razpravi za vprašanja.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Če je želja? Če ni ni potrebe.</p>
               <p>Zdaj pa Agencija. Želite? Ne.</p>
               <p>Ministrstva? Prosim, gospod Zajc.</p>
               <p>Izklopiti se je treba.</p>
            </sp>
            <sp who="ZajcSimon">
               <speaker>SIMON ZAJC:</speaker>
               <p>Čisto na kratko bi prosil</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Samo za magnetogram predstavitev v uvodu.</p>
            </sp>
            <sp who="ZajcSimon">
               <speaker>SIMON ZAJC:</speaker>
               <p>ja, Simon Zajc, Ministrstvo za okolje in prostor.</p>
               <p>Jaz bi samo toliko prosil, če lahko, da bi direktor Uprave za jedrsko varnost par besed povedal, če dovolite.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Prav.</p>
            </sp>
            <sp who="StritarAndrej">
               <speaker>DR. ANDREJ STRITAR:</speaker>
               <p>Dober dan! Andrej Stritar je moje ime, jaz sem direktor Uprave za jedrsko varnost.</p>
               <p>Mi se neposredno ne ukvarjamo s financami in z nadzorom, kako posluje sklad, smo pa tisti organ, ki mora imeti tudi dolgoročno vizijo glede jedrske varnosti in s tem tudi radioaktivnih odpadkov v tej državi, tako da nekako sebe vidimo kot tiste, ki nas skrbi, kako bomo te zadeve reševali v bližnji in v precej daljni prihodnosti.</p>
               <p>Tako da jaz sem tudi osebno zdaj član koordinacijskega odbora, ki nadzira pripravo teh programov, ki so bili že omenjeni. Tako da res je, programi razgradnje in programi odlaganja radioaktivnih odpadkov se zdaj revidirajo. V bistvu so že pripravljeni, zdaj bo trajalo še par mesecev, da se do konca naredijo, do sredine leta naj bi bile nove revizije pripravljene in bo s tem pripravljena podlaga za izračun novega prispevka za v sklad.</p>
               <p>Zdaj, če skušam pojasniti na tem mestu, toliko, da si bomo vsi osvežili razumevanje. Govorimo o denarju, ki je potreben za to, da bomo lahko sfinancirali vse kar je potrebno za to, da bomo zaključili ravnanje z radioaktivnimi odpadki iz sedanje nuklearne elektrarne Krško. To pa pomeni, da govorimo o treh glavnih korakih, treh glavnih fazah. Ena je tik pred nami, to je gradnja odlagališča Vrbina za nizke in srednje radioaktivne odpadke in to moramo narediti v naslednjih letih. Druga je razgradnja elektrarne. To pomeni, ko bo nehala obratovati leta 43´, bo treba ta objekt razdreti, vse kar je radioaktivnega, prav pospraviti, odložiti odlagališče in to bo trajalo približno 15 let. In potem, kot zdaj programi predvidevajo, naj bi še po tem, po nekaj deset letih skladiščenja izrabljenega goriva in iskanja možnosti za odlaganje visoko radioaktivnih odpadkov, torej izrabljenega goriva, tam proti koncu stoletja začeli graditi odlagališče visoko radioaktivnih odpadkov, torej goriva in to gorivo potem odložili enkrat čez slabih 100 let. Govorimo o denarju, ki je potreben za naslednje stoletje, tako da je<gap n="..."/> In zdaj iz cen teh projektov, današnjih cen teh projektov, katere so za današnje vrednosti dokaj dobro zdaj pripravljene v teh programih, je treba oceniti, koliko je treba danes zbirati v sklad, zato, da bo takrat, ko bo denar potreben, ga dovolj do zadnjega, da bo ostal do leta 2110, ko naj bi bilo vse pospravljeno.</p>
               <p>Torej in pri tem ima ključno vlogo ali ključen vpliv ima diskontna stopnja, ki jo na žalost nihče na svetu ne zna napovedati za par let naprej, kaj šele za 100 let naprej in bo treba pri precej modrosti, ko se bomo vsi skupaj morali odločiti, s kakšno diskontno stopnjo bomo izračunali prispevek za v sklad, ki ga bo treba revidirati. Sedaj je, smo slišali že tri evre na megavatno uro, v bodoče bo verjetno drugačen. Ima pa ta diskontna stopnja izjemen vpliv, če jo spremeniš za par desetink %, to pomeni faktor v tem prispevku in to pomeni, da se prispevek mimogrede podvoji.</p>
               <p>Tako da to je eden izziv, ki nas vse čaka in bo treba v prihodnosti, dokler denar še priteka iz prodaje elektrike skrbno paziti, da bomo res pametno izbirali denar.</p>
               <p>Tako da iz tega, kar nas zdaj zgodovina zadnjih 10 ali 15 let uči, smo lahko zaskrbljeni, kot smo videli iz tega gradiva, da je bila v sedaj veljavnih planih razgradnje in odlaganja, je bilo predvideno, da bo diskontna stopnja 4, 26 oziroma, da bo donos 4, 26 ali 29 – nekaj takega. Dosežen je bil povprečni manjši od 4 % v zadnjih<gap n="..."/> v tem obdobju, s tem, da leta 2017 je 1, 6 %, kar verjamem, da je dober rezultat glede na razmere na trgu, ampak razmere se pa samo še slabšajo. Kot slišim ne gre na boljše, tako da nas<gap n="..."/> da je to velik izziv, kako bomo zvozili s temi prispevki. Kajti na drugi strani, če mi, torej manjša diskontna stopnja ali donos pomeni, da moramo več vplačevati, da mora GEN energija več vplačevati v sklad, če preveč vplačuje v sklad, se draži elektrika, GEN postaja nekonkurenčen, naše gospodarstvo trpi, danes zato, da bomo čez leto imeli denar za razgradnjo, tak da to bo treba modrosti kako določiti pravo diskontno stopnjo in se odločiti kako naprej.</p>
               <p>Kajti na drugi strani, če mi, torej manjša diskontna stopnja ali donos pomeni, da moramo več vplačevati, da mora GEN energija več vplačevati v sklad, če preveč vplačuje v sklad, se draži elektrika, GEN postaja nekonkurenčen, naše gospodarstvo trpi, danes zato, da bomo čez leto imeli denar za razgradnjo, tak da to bo treba modrosti kako določiti pravo diskontno stopnjo in se odločiti kako naprej.</p>
               <p>Toliko sem hotel poudariti tisto sliko, ki jo moramo imeti pred očmi, ko vodimo ta sklad ali ko skrbimo za ta sredstva. Eno stvar bi pa rad še poudaril, ki sem jo v tej hiši že omenil, ne vem ob kateri priliki. Bilo je tudi v tem poročilu opozorjeno, da zamujamo z gradnjo odlagališča nizko radioaktivnih odpadkov v Vrbini in res je, zdaj bo že deseto leto od kare je bil prostorski načrt sprejet, pa se še zdaj ni začela gradnja, zdaj potekajo postopki presoje vplivov na okolje. Jaz sem že javno govoril, da je to lahko sramota za celo državo, da v teh letih nismo bili sposobni zagnati projekta in še kar traja. Jaz pa prepoznavam, da eden od razlogov za zamude, in je vsako leto prispevalo par mesecev, je pa ravno to kar je bilo predlagano od nadzornega sveta, ker je bilo omenjeno od nadzornega sveta, da zakon predvideva, da mora sklad skrbeti tudi za nadzor porabe sredstev. S tem smo si nastavili past, da zdaj po eni strani ARAO kot javna firma, pod nadzorom ministrstva ima svoje upravni odbor, tako da je tam nek nadzor nad tem kaj počnejo. Potem nad tem bdi tudi MZI, Ministrstvo za infrastrukturo z vsemi mehanizmi, ki so za to potrebni. Zdaj imamo pa zraven še to, da naj bi sklad skrbel, tudi gledal iste stvari, kar v praksi pomeni, da se nabirajo meseci, ker pride eno poročilo na eno stopnjo, ta stopnja rabi par mesecev, da sprejme sklep, da se organizira, da pregleda in potem se kaj zalomi, pa je treba popraviti in to se ponavlja, ponavlja vsako leto, da se plani sprejemajo proti sredini leta in smo v enem začaranem krogu, ki je zagotovo prispeval temu, da že deset let nismo tega odlagališča začeli graditi. Tako, da jaz trdim, da je to napaka v zakonu o skladu, da je to treba iz tega zakona umakniti, kajti jaz bi, sklad je treba gledati tako kot banko, jaz bi to po zdravi pameti rekel, da je to banka, kjer je država zaupala tej banki, da skrbi za sredstva, da jih plemeniti. Kadar pa lastnik, torej banka, ne banka, pardon, država, bodisi ministrstvo ali pa kakorkoli ti mehanizmi tečejo, ko lastnik želi do tega denarja priti, preprosto reče, dajte toliko pa toliko denarja, mi rabimo naš denar za naš projekt in banko nič ne briga za kaj bo država ta denar porabila. Tako da, jaz bi apeliral, da se v prihodnosti to določilo zakona res ukine, da sklad skrbi za denar zato, da bo čim večjo donosnost dosegel za nadzor, kako se stvari porabljajo in kako projekti tečejo, pa itak imamo druge mehanizme. Tako, da mislim, da je to moj pomislek do tega sklepa nadzornega odbora sklada, ki pravi, da naj bi najeli še nekega gradbinca ali nekoga zapustili na skladu zato, da bo spremljal, in da naj bi še neko osebo iz sklada dali v upravni odbora ARAO, mislim da je to pretirano podvajanje, in da je neproduktivno. Toliko, hvala lepa.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Dobro. Hvala.</p>
               <p>Odpiram razpravo za poslance. Gospod Černač.</p>
            </sp>
            <sp who="ČernačZvonko">
               <speaker>ZVONKO ČERNAČ (PS SDS):</speaker>
               <p>Hvala lepa. Lep pozdrav vsem!</p>
               <p>Očitno rabite še četrto agencijo ali pa sklad, da bo koordiniral delo med vami. Imamo Upravo za jedrsko varnost, imamo sklad za financiranje razgradnje Nuklearne elektrarne Krško in za odlaganje radioaktivnih odpadkov iz Nuklearne elektrarne Krško, imamo Agencijo za radioaktivne odpadke. Rečeno je bilo, da nivo odločanja med vami trajajo zelo dolgo, se pravi, po logiki teh levih vlad, ki smo jim priča v zadnjem obdobju, je potreben četrti, v glavnem, da bo vsaj to koordiniral. Zdaj, šalo na stran, kako stvari tečejo, kažejo že datumi. Ne samo zdaj za leto 2017, ampak tudi za prejšnja leta. Tam nekje konec leta se sprejmemo poročila za preteklo leto. 8. 10. 2018 je nadzorni odbor sprejel poročilo nadzornega odbora. In več kot mesec dni je bilo potrebno, da je to poročilo priromalo v Državni zbor. Datum dokumenta nosi 21. 11. 2018. Nekaj podobnega je bilo tudi za leto 2016. Jaz mislim, da ta dinamika, ki jo opažamo pri tem, da smo tik pred gradnjo skladišča že zadnjih deset let, govori tudi o tem, da bomo očitno tik pred gradnjo še naslednjih deset let, če se ne bo nekaj spremenilo na nivojih odločanja in na nivojih uveljavljanja odgovornosti. Imamo direktorja sklada, imamo petčlanski upravni odbor, imamo desetčlanski nadzorni odbor. Poslušali smo v poročilu, da je v letih odkar je bil sklad ustanovljen, bil pa je ustanovljen pred 25 leti, leta 1994, pred 25 leti. In v 25-ih letih niste še niti na prvi točki. Se pravi, na gradnji tega skladišča. Gospod Stritar, tisto kaj bo čez sto ali pa dvesto let pustimo. Takrat verjetno tudi vi več mandata ne boste imel, ne glede na to, da je trajen, ampak pustimo zanamcem, da se bodo s tem ukvarjali. Jaz mislim, da je to njihova naloga. Bi pa bilo dobro, da ob tem poročilu le slišimo kaj in kdaj se bo zgodilo na tej prvi točki, kdaj se bodo stvari zakopale, kdaj se bo začelo graditi. V obdobju od leta 1998 do 2017 je ARAO prejel skoraj 42 milijonov evrov sredstev, v obdobju od 2004 do 2017 so lokalne skupnosti prejele 43 milijonov 500 tisoč evrov sredstev za omejeno rabo prostora. Tam pa še nič ne stoji. Prej sem šel pogledati na spletno stran ARAO, je neka zgibanka tam zložena, mislim, da iz leta 2017, kako bo izgledalo naše odlagališče. V poročilu pišete, da je bil Invest program za odlagališče za nizke in srednje radioaktivne odpadke potrjen decembra 2013. Da ga je takratni minister pristojen za energijo potrdil 29. julija 2014. Sedaj smo leta 2019. Vmes se je zgodila revizija oktobra 2017 tega programa. In piše v poročilu, da je še vedno v potrjevanju. Se pravi, pri vas ne meseci, leta, desetletja ne pomeni nič. Govorim za vse inštitucije. Slučajno imamo tu poročilo pred seboj, ampak jaz mislim, da v tej zgodbi ste vsi soudeleženi in vsi soodgovorni. Mislim, da bi bilo ob tem poročilu le zaslišati konkretne besede. Se pravi, ne teh stoletnih vizij in ne tega jamranja o tem, kako bo sredstev zmanjkalo, ampak konkretne besede o tem kdaj se bo začelo graditi to odlagališče, kako se bodo uredili odnosi s sosednjo državo, na kakšni točki so ti dogovori, bo prevzela svoj del bremena ali ga ne bo prevzela. In sedaj mogoče bi bilo tudi lepo slišati kakšno besedo o viziji. Se pravi, kakšna je ta vizija glede Nuklearne elektrarne Krško. Ali se bo ta nuklearna elektrarna Krško po tistem, ko bo nehala obratovati zaprla ali se bo zgodila nova? Se pravi, kakšen je pogled na to področje oskrbe z električno energijo v Republiki Sloveniji? Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Gospod Šiško.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Hvala, predsednik. Spoštovani gostje! Kolegice, kolegi!</p>
               <p>Oglašam se pri te točki, ker prihajam iz Krškega, kjer smo še posebej zainteresirani za vsa vprašanja v zvezi z delovanjem jedrske elektrarne. V Poslanski skupini Slovenske nacionalne stranke mislimo, da gre za tako pomemben objekt, da bi morali biti za to zainteresirani vsi državljani Slovenije. Kot se nekateri spomnite, sem že do sedaj v svojih nastopih opozoril na nerešeno vprašanje odlagališča nizko in srednje radioaktivnih odpadkov. Odlagališče bi moralo biti že zdavnaj zgrajeno, a kaže, da ne bo dosežen niti najnovejši rok 2021, ko bo odlagališče po trditvah Uprave za jedrsko varnost definitivno polno. Vprašanje sem postavil že ministru za okolje, ministrici za infrastrukturo, pa tudi ne nazadnje samemu predsedniku Vlade in vsi so potrdili, da se bo oziroma se problem zagotovo rešuje. Vendar po tistem, kar je pred kratkim po sestanku meddržavne komisije za spremljanje Nuklearne elektrarne Krško izjavila ministrica Bratušek, tega ne verjamem. Bojim se, da nas bodo Hrvatje spet pripeljali žejne preko vode. Na seji Državnega zbora sem opozoril, da tudi če bo odlagališče v Vrbini zgrajeno, bomo imeli vseeno velik problem, ker ni rešeno vprašanje tistega dela odpadkov, ki pripada Hrvaški. Imeli bomo situacijo, da bo slovenski del odpadkov v odlagališču, hrvaški pa bodo ostali v sami elektrarni. Mislim, da Vlada to vprašanje podcenjuje in to se nam bo še krepko maščevalo.</p>
               <p>Najbrž se sprašujete, zakaj o tem problemu govorim na tej komisiji. Seveda zato ker se za vse stvari začne in konča pri denarju. V tem primeru pa imamo čudno situacijo. Denar je na razpolago, lokacija je bila izbrana že leta 2009, pri čemer sem tudi sam sodeloval kot občinski svetnik, vendar objekta se še ne gradi. Ali je kdo za to kdaj odgovarjal? Kolikor vem, ni še nihče. Denar za vse aktivnosti v zvezi z gradnjo odlagališča nizko in srednje radioaktivnih odpadkov naj bi zagotovil Sklad, o katerem danes govorimo. Vendar je potrebno spomniti, da je bil Sklad ustanovljen za to, da se v prvi vrsti poskrbi za visoko radioaktivne odpadke, in za razgradnjo same jedrske elektrarne. To pa pove že ime Sklad.</p>
               <p>In zdaj k poročilu nadzornega odbora. Iz njega se že na daleč vidi, da Sklad ne opravlja svoje funkcije, ker ne zbira dovolj denarja, za kar je bil ustanovljen. Leta 2004 določen prispevek 3 evre na megavatno uro naj bi bil utemeljen na oceni, koliko bodo znašali stroški odlaganja odpadkov in razgradnje Nuklearne elektrarne Krško po končanem obratovanju. V resnici pa je bila višina določena na podlagi ocene, kakšen delež iz proizvedene kilovatne ure bo Nuklearna elektrarna Krško lahko plačala. Ob tem je bilo sprejeto, da bo program vsakih pet let prenovljen, saj naj bi analizirali, koliko sredstev je bilo zbranih in koliko bo potrebnih. Kot vidimo, to ni bilo storjeno vse do danes in tako tudi iz poročila je očitno, da sredstva morda ne bodo zadoščala niti za odlagališče nizko in srednje radioaktivnih odpadkov, kaj šele za vse ostalo. Še več – program ni bil ažuriran, so pa bile z novelo zakona o skladu leta 2008 dodane še nove obveznosti, med katere spada strošek priprave in skladiščenja odpadkov ter prispevek lokalnim skupnostim za omejeno rabo prostora. S tem se je razlika med zbranimi sredstvi in porabljenimi samo še povečala. Tega pa ne bi smeli dopustiti in na to bi morali bolj odločno opozoriti vsi, kadarkoli sodelujete pri upravljanju Sklada.</p>
               <p>O samem finančnem poslovanju ne bi veliko razpravljal, saj ste za to tukaj nekateri bolj usposobljeni. Izpostavil pa bi zadeve, ki se mi zdijo nelogične ali pa nejasne.</p>
               <p>Če na primer pogledamo poslovanje v zadnjih petih letih v diagramu na strani 8, vidimo, da se je donosnost močno zmanjševala. Če tudi upoštevamo rezultat za leto 2014, kjer gre očitno za neko napako ali drugačno metodologijo, je skupen donos za pet let pod ciljnim donosom, ki znaša 4,29 %. Kljub temu pa najdemo v poročilu oceno, da je bilo poslovanje uspešno. Hecno.</p>
               <p>Seveda vsi vemo, da so bile razmere na trgu v teh letih slabe, a to bi lahko navedli v pojasnilo, zakaj poslovanje ni bilo uspešno. Še zlasti, če vidimo, da se razkorak med zbranimi sredstvi in potrebnimi vse bolj povečuje, ne moremo govoriti o uspešnosti Sklada.</p>
               <p>Po drugi strani pa je treba opozoriti, da je direktorica finančne ustanove, ki razpolaga s 100 oziroma 200 milijoni evrov, - onemogočeno razpolaganje z zneski nad 50 tisoč evri. Vprašam vas, koliko pa je takih vlaganj pod tem zneskom? Ne vem, ali se kdo norčuje ali kaj? Mogoče pa direktorica skrbi za proračun svoje stare mame? In zdaj naj bi zaposlil še nekega strokovnjaka, ki bo pomagal »kao« upravljati sklad. Po drugi strani pa o celotnem denarju sklada odloča Upravni odbor, za katerega dvomim, da je sestavljen iz samih finančnih strokovnjakov. Ali ne bi bilo dovolj, da odločitve direktorice sopodpiše predsednik Upravnega odbora?</p>
               <p>Navedel sem nekaj zadev, med njimi je najbolj pomembno, da se v skladu ne zbira dovolj sredstev in da se še za tista, ki so na razpolago, naloge ne izvršujejo. Še več, potrebno je izpostaviti smiselnost njegovega delovanja pod takimi pogoji in ne vem, zakaj tega tisti, ki sedite oziroma sedijo v organih sklada, ne izpostavite ali pa kar odstopite, saj verjamem, da sedmine<gap reason="inaudible">
                     <desc>(?)</desc>
                  </gap> niso tisto, zaradi česar bi se oklepali teh funkcij.</p>
               <p>Ob koncu bi imel še samo eno kratko vprašanje. V poročilu na strani 12, predzadnji odstavek spodaj, sem zasledil naslednji zapis: »glede na sredstva, ki so danes zbrana, menimo, da sklad ne bo uspel zbrati dovolj sredstev niti za izgradnjo odlagališča nizko srednje radioaktivnih odpadkov, niti za odložitev visoko srednjih radioaktivnih odpadkov in dekontaminacijo objekta NEK.« Zanimiva je ta zadnja formula, veste? Dekontaminacija NEK. Kolikor vem, kot občan Krškega, je po končanem obratovanju, ki je bilo tako ali tako podaljšano za 20 let, predvidena razgradnja objekta, pri čemer je jasno, da tega ne more niti brez dekontaminacije. Zelo me zanima, ali gre tu za kakšno tiho novelacijo programa razgradnje? Namreč, v smislu, da bi objekt pustili na Krškem polju kot spomenik, neodgovornosti in neumnostih, ki jih ta država počne, ob sicer dobrem in za zdaj še varnem obratovanju elektrarne.</p>
               <p>Po mnenju Slovenske nacionalne stranke, je danes najbolj pomembno: 1. da sklad za razgradnjo NEK, ne opravlja svoje vloge, za kar je bil ustanovljen, saj tega niti ne more opravljati, ker ne zbere dovolj denarja in 2. problem pa je neurejen odnos s Hrvaško – mi bi morali vedeti tudi, koliko denarja imajo zbrani oni in morali bi že zdavnaj vedeti, kaj se bo v njihovem delu odpadkov<gap reason="inaudible">
                     <desc>(?)</desc>
                  </gap>. Očitno opozorila nič ne zaležejo in kot sem že prej omenil, nas bo zaradi tega še močno bolela glava. Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Kolegica Muršič.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa, predsednik, za besedo. Slišali smo poročilo Nadzornega odbora. Moram reči, da sem si ga tudi natančno prebrala in moram reči, da sem kot poslanka Državnega zbora in tudi kot državljanka zaskrbljena nad tem poročilom. Zakaj to omenjam? Kajti, ugotovitve, ki jih navaja Nadzorni odbor, pa so danes bile malce dopolnjene, grejo sicer v pravo smer, vendar kljub temu, Nadzorni odbor že vrsto let ugotavlja in opozarja, da bi morala biti opravljena ta notranja revizija programa razgradnje NEK.</p>
               <p>Zadnja revizija, kot smo že tudi danes slišali, je bila opravljena leta 2004. Opravljena bi morala biti vsakih 5 let. Jaz se sprašujem na tem mestu, se pravi, naslednja bi morala biti 2009, naslednja 2014, danes slišimo, da sicer, morebiti bo letošnje leto opravljena. Jaz srčno upam, da ta<gap reason="inaudible">
                     <desc>(?)</desc>
                  </gap> morebiti bo zagotovo, kajti, če je zakonsko določeno, da mora biti revizija opravljena vsakih 5 let, ne vem kje so tu odgovornosti, zakaj to ni bilo opravljeno? Ne vem, mogoče komu to odgovarja. Jaz vem, da, na koncu koncev katerikoli proračunski uporabnik mora opraviti revizijo, jo mora opravit in tu in nobenih, kakršnihkoli stran poti.</p>
               <p>Tudi ugotovitve Nadzornega odbora sklada zbodejo v oči, da se v bistvu z izgradnjo odlagališča zamuja. DPN je bil sprejet leta 2009. Sedanje odlagališče bo zapolnjeno 2020/2021. Jaz mislim, da nas vse skupaj tukaj mora res malo skrbeti kaj bo in v kolikor odlagališče ne bo zgrajeno je lahko ogrožena tudi varnost tako z gospodarskega pa tudi s stališča varovanja prebivalcev in tudi okolja. Kje smo? Gorijo nam vse lučke in upam, da bodo ustrezno narejeni koraki naprej in da začnemo vsi skupaj tudi na tem področju ukrepati.</p>
               <p>Govorili smo danes tudi oziroma smo slišali o prispevni stopnji, ki jo plačuje GEN energija, da se pač ni spremenila. Seveda se ni mogla spremeniti, ker temelji na tem programu razgradnje NUK iz leta 2004. Ob tem, da nihče ni omenil ali pa sem zamudila, da predpostavke za odlagališče so se v tem času bistveno bistveno spremenile. Postavlja se tudi vprašanje, ali bo pravočasno in v zadostni meri zbranih dovolj sredstev. Na podlagi vsega, sicer kljub temu, pozitivnih učinkov se bojim, da temu le ne bo tako. Na to opozarja tudi Računsko sodišče,da GEN energija plačuje premajhen delež. Na drugi strani smo danes sicer slišali, da če bi GEN energija plačevala višji prispevek, da bi bila tudi cena energije višja. Ampak na koncu koncev mi moramo te stvari rešiti, tudi razmerja med Republiko Slovenijo in Hrvaško niso rešena.</p>
               <p>Pa naj zaključim s tem, kar me je tudi malce zbodlo oziroma zaskrbelo. Nadzorni odbor prejema nadomestilo sejnin v višini 48 evrov<gap n="..."/>
                  <stage>/oglašanje iz klopi/</stage> Samo predsednik, tako, se zahvaljujem za dopolnitev. Ostali imajo, mislim da, 38. Jaz mislim, da je ta znesek zelo zelo majhen za delo, ki ga opravljajo, prihajajo iz vseh možnih koncev. Verjamem, da v občini, kjer so seje delovnih teles, so te seje delovnih teles bolje plačane. Nekje so, oziroma še več, v večini primerov so. Tu na tem mestu vprašanje, zakaj so tako nizko ovrednotene? Kajti, če hočeš kvalitetno opravljati delo in nekateri ljudje se tudi pripeljejo iz vseh koncev Slovenije, nimajo niti s sejnino in s potnimi stroški pokritih stroškov prevoza. To mogoče kot vprašanje. Upam pa, da bomo v letošnjem letu dobili to revizijo. žal mi je, da o tem poročilu nadzornega odbora nisem bila seznanjena v preteklem mandatu, kljub temu, da sem bila poslanka, žal, nisem bila članica te komisije. Kajti, že prej bi bil povprašala glede same odgovornosti, da te revizija ni bila opravljena v skladu s predpisi. Hvala lepa.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Preden dam besedo predstavnikom prisotnih naj samo povem, da poslanca Zvoneta Černača nadomešča poslanec Žan Mahnič. Mislim, da je sedaj na vas, da odgovorite na zelo konkretno izpostavljena vprašanja.</p>
            </sp>
            <sp who="KegelLeon">
               <speaker>LEON KEGELJ:</speaker>
               <p>Pozdravljeni. Sem Leon Kegelj iz Agencije za radioaktivne odpadke. Najprej bi se navezal na tisto, kar je omenil gospod Stritar, kot predstavnik MOP oziroma Uprave Republike Slovenije za jedrsko varnost, da pri projektnih zamudah, pri zamudah na projekti izgradnje odlagališča NS RAO je res težava zagotavljanje financiranja vsakokratnega za finančni načrt in načrt dela ARAO, ker mi običajno sprejmemo naš program dela za naslednje leto na našem upravnem odboru, ponavadi okoli oktobra, potem ga pošljemo resornemu ministrstvu. Hkrati pa je seveda pogoj, da resorno ministrstvo in Vlada sprejme naš program dela tudi potrjen program dela sklada za financiranje razgradnje in za ravnanje z radioaktivnimi odpadki. Ko sta ta dva pogoja šele izpolnjena, se pravi, ko sta oba programa potrjena, potem lahko mi s skladom sklenemo tudi pogodbo za to, da ta sredstva lahko koristimo po tistem veljavnem programu. Statistika pravi, da v zadnjih letih od 2006 mislim, da smo bili okoli, če gledamo mesece, koliko mesecev v letu smo bili sploh zmožni financirati ta</p>
               <p> projekt, smo nekako smo polovični čas, mislim, da še celo nekaj več tega časa, ko nismo imeli urejenega financiranja. Se pravi ta sistemska oziroma zakonodajna podlaga, ki je z zakonom v skladu in tudi organizacijska sestava in delovanje nas kot javnega gospodarskega zavoda, pa sklada, je neka težava, tako da zaradi tega so tudi bile neke že<gap n="..."/> neki primeri, da se Zakon o skladu spremeni. To bodo verjetno predstavniki Ministrstva za infrastrukturo oziroma MOP pojasnili.</p>
               <p>Kar se pa tiče revizija programa razgradnje in revizije programa odlaganja. Kot je tudi gospod Stritar omenil, ta se zdaj pripravlja. Ocene stroškov so narejene, moramo zaključiti še nekatere zadnje korake, tako da po zadnji seji<gap reason="inaudible">
                     <desc>(?)</desc>
                  </gap> Državne komisije je ta rok konec maja, predvideno sprejetje v začetku septembra oziroma septembra. Na tehnični ravni s hrvaško organizacijo, ki je pooblaščena za pripravo revizije programa odlaganja, sodelujemo dobro, sodelujemo tudi dobro z našimi deležniki, program razgradnje pripravlja po sklepu Meddržavne komisije NEK, s katerim tudi dobro sodelujemo. So pa seveda kakšne težave, predvsem na teh stvareh relacija Slovenija, Hrvaška – različne ideje, kako bi se z odpadki, gorivom ravnalo.</p>
               <p>Nekdo je tudi, mislim gospod Šiško je omenil, da ne vemo, koliko sredstev v skladu na Hrvaškem je izbranih. Ta podatek je znan, z njim operiramo. Sedaj mislim, da je 270 milijonov konec leta 2018. Hrvaški lastnik polovice nuklearke plačuje 14, 25 milijona na leto, to je Hrvatska elektroprivreda. Donosi njihovih skladov so tudi znani, delujejo po javnem principu, so javni sklad. Kar se tiče Uradnega načrta Republike Hrvaške, je sedaj tudi znan s tem, ko so v novembru sprejeli Nacionalni program za ravnanje z radioaktivnimi odpadki in izrabljenim jedrskim gorivom, sicer zelo zamujajo s tem, ker to bi morali že narediti do 23. avgusta 2015. Pri čemer pa ta program seveda dopušča kot osnovna rešitev prevzem odpadkov v Sloveniji in skladiščenje in nadaljnje odlaganje na Hrvaškem. Seveda so pa v teku pogovori za skupno rešitev tudi na Verbini.</p>
               <p>Zdaj, glede Verbine povem pa to, da res 2014 je bil potrjen investicijski program, s strani Ministrstva za infrastrukturo, takratnega resornega ministra. Zaradi zahtev Uredbe enot in metodologije<gap reason="inaudible">
                     <desc>(?)</desc>
                  </gap> za investicijske programe je bilo potrebno zaradi spremembe nekaterih okoliščin, na projektu pripraviti novelacijo tega programa, predvsem zaradi spremembe inventarja, o ceni inventarja in še nekaterih drugih stvari, tako da to je bilo izdelano konec 2017. Na Ministrstvu za infrastrukturo je bila ustanovljena delovna skupina, ki je ta program pregledala, ugotovila, da so še nekatere stvari, ki jih moramo skupaj urediti, tako da to sesedaj ureja in v teku tega meseca oziroma naslednjega, bo pripravljena dopolnjena revizija.</p>
               <p>Kar se tiče same gradnje odlagališča. Predvideno je, da se konec letošnjega leta oziroma v začetku naslednjega pridobi gradbeno dovoljenje. Trenutno potekajo postopki za pridobitev okoljevarstvenega soglasja. Pričakujemo tudi začetek čezmejne presoje za sosednje države. Gradnja je potem predvidena v letih 2020 in sicer tri leta, nato sledi pa obratovanje, če ne bo seveda kakšnih drugih stvari glede dogovora z Republiko Hrvaško, kar se tiče skupne rešitve. Takrat vsa dinamika ostaja ista, edino obratovanje odlagališča bo podaljšano za leto oziroma dve, odvisno od inventarja, ki bo predviden za odlaganje. To je kar se tiče odlagališča.</p>
               <p>Zdaj, zastoji na projektu so, nekje je bilo omenjeno, da je težava tudi v NEK v kapaciteti skladišča. NEK je zgradil t.i. Waste management building 1. To je neka stavba oziroma zgradba znotraj NEK, kjer so lahko sprostili v skladišču prostor, s tem, da so to tehnološko opremo za manipulacijo z odpadki preselili v to novo stavbo, tako da tam je še kakšni dve leti glede na tisti rok, ki je bil tukaj predstavljen, 2020-2021, mogoče pridobiti. Mi se vsekakor trudimo, ampak težava je mogoče ta, te organizacijske narave.</p>
               <p>Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Naprej. Ni želje. Direktorica? Prosim, predstavite se.</p>
            </sp>
            <sp who="KumerBojan">
               <speaker>MAG. BOJAN KUMER:</speaker>
               <p>Bojan Kumer, državni sekretar na Ministrstvu za infrastrukturo.</p>
               <p>Nekaj vprašanj je tudi bilo postavljeno nam, kot resornemu ministru pristojnemu za energijo. Omenjeni je bil ta Zakon o skladu, ki je v naši pristojnosti, da se ga spremeni. Imamo informacijo, da je prejšnja Vlada poskušala in je bila tudi, mislim februarja 2018 je bil ta zakon dan v medresorsko usklajevanje, potem pa maja lansko leto umaknjen, ga ni sprejela. Razloge nekako neuradno poznamo, da pač so bili tekoči posli in v letošnjem programu Vlade imamo na našem ministrstvu, da bomo ta zakon predložili Vladi oziroma v medresorsko usklajevanje, saj tudi menimo, da ga je treba spremeniti, da ga je treba novelirati in tako kot je že gospod Stritar rekel, v tistih določbah seveda dopolniti. Tako, da to leto definitivno imamo namen narediti.</p>
               <p>Gospoda Črnača zanima kakšni so dogovori s sosednjo državo, pa tudi gospod Šiško je po meddržavni delovni komisiji postavil podobno vprašanje. Januarja je potekala seja meddržavne delovne komisije obeh ministrov pristojnih za energijo. Tam se je ugotovilo in se seznanilo s poročilom dela koordinacijskega odbora in pa pripravljalnih sestankov za sejo meddržavne delovne komisije. Dogovorjeno je, da se delo nadaljuje, da se maksimalno intenzivirajo napori na obeh strah. Mi smo lahko odgovorni za svoj del, se pravi, da Slovenija naredi vse kar je v njeni pristojnosti, da ponudi rešitev skupnega odlagališča nizko in srednje radioaktivnih odpadkov na lokaciji Vrbina. Hrvatje se bodo s tem strinjali pod pogojem, da bo tehnična komisija, ki je bila zdaj, ki se bo imenovala na naslednjih sejah organizacijskega odbora, da bo tehnično ustrezna lokacija in potem sledi naslednje zasedanje meddržavne delovne komisije predvideno za letošnje leto v mesecu septembru. Pan je, da se seznani z delom tako tehnične kot pravne komisije, ki bosta imenovani od koordinacijskega odbora, delo koordinacijskega odbora in pa rezultati, jaz upam, da končno zaključena uspešno tretje revizije kar se tiče odpadkov.</p>
               <p>Potem vprašanje je bilo tudi, kakšen je pogleda na Nuklearno elektrarno Krško glede oskrbe z električno energijo, postavljeno vprašanje gospoda Černača. Drži to kar je gospod Stritar povedal, da na eni strani GEN energija že vrsto let uspešno plačuje 3 evre na megavatno uro kot slovenski lastnik Nuklearne elektrarne Krško. Na eni strani imamo prilive na drugi strani imamo odlive lokalnim skupnostim in zdaj se ugotavlja, prvo leto, da če bo stanje takšno kot je, da se stvar ne izide in bo treba ukrepati in imamo namen, da v tem zakonu o skladu primerno ukrepamo. Upam, da bomo tukaj tudi z Ministrstvom za okolje in prostor, z vsemi deležniki skladov, z ARAO, našli skupni jezik tako glede višine nadomestil kot višine prispevka. Namreč tako kot je bilo že <stage>/ nerazumljivo/</stage> prikazano, če povišamo ceno oziroma prispevek, stvar se lahko izide, da prispevek, prilive povečaš ali pa zmanjšaš odlive. In seveda treba je ugotoviti diskontno stopnjo, ki se jo težko napoveduje, ampak tukaj se bomo zagotovo poslužili neke ekspertne analize in potem bomo vedeli kako bomo ukrepali.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Eno vprašanje gospoda Černača je ostalo neodgovorjeno. Kakšni so načrti za NEK? Se bo zaprla, bo nova.</p>
            </sp>
            <sp who="KumerBojan">
               <speaker>MAG. BOJAN KUMER:</speaker>
               <p>Hvala. Dopolnitev.</p>
               <p>Dejstvo je, da je Nuklearna elektrarna Krško zelo dober, varen objekt, da posluje odlično, da so rezultati dobri za oba lastnika. To se že potrjuje vrsto let. Imamo konkurenčen vir energije, trajnostno okolju, kar se tiče trajnostne naravnanosti, v redu in podaljšana življenjska doba do leta 2043 pomeni, da imamo zagotovljen vir do leta 2043, od 2023-2043.</p>
               <p>Cca. 35 % slovenske oskrbe nosi nuklearna elektrarna Krško in naša želja, od ministrstva, pristojnega za energijo je, da se tovrstno poslovanje, ki ga beleži ta elektrarna v zadnjih letih, samo nadaljuje in seznanjeni smo tudi, da so, da je trenutna uprava veliko naporov v preteklih letih vložila v sisteme varnosti.</p>
               <p>Imamo eden najsodobnejših in eden najbolj varnih objektov na svetu, kar se tiče jedrske proizvodnje električne energije in vse to nas lahko navdaja z optimizmom, da imamo objekt, ki je varen, zanesljiv in ki daje konkurenčen vir električne energije našemu gospodarstvu in seveda tudi končne cene potrošnikom.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Saj niste odgovorili, potem se bo zaprla ali drugi <stage>/ nerazumljivo/</stage>
               </p>
            </sp>
            <sp who="KumerBojan">
               <speaker>MAG. BOJAN KUMER:</speaker>
               <p>Po 2043, odločitev še ni sprejeta, ampak, je še, za enkrat je bila odločitev tik pred zdajci sprejeta, da se podaljša, ja.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>OK, hvala. Še kakšna razprava? Če ne, zaključujem razpravo, ja prosim, gospod Šiško.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Hvala. Vprašal sem za to formulacijo dekontaminacija NEK, če lahko dobim odgovor no, ker tam<gap reason="inaudible">
                     <desc>(?)</desc>
                  </gap> malo berem, pa se mi malo čudno zdi.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Ja prosim, ja.</p>
            </sp>
            <sp who="StritarAndrej">
               <speaker>DR. ANDREJ STRITAR(?):</speaker>
               <p>Lahko jaz odgovorim. Res da to piše v poročilu, jaz tega poročila prej nisem videl in nisem bil zraven, ko so ga pisali, ampak, lahko vam pa z gotovostjo trdim, da plan razgradnje jedrske elektrarne predvideva, da se bo to razgradilo, kot se reče »decommissioning« po angleško, torej, ne bo, da naj bi se to pač pospravilo, da ne bo več radioaktivnih snovi tam. Tako da, to ne bo samo neko, ni predvideno, da bo to ostal muzej.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Ja, gospod Šiško.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Dopolnitev bi samo. Se pravi, potem bo objekt obstal tam ali se bo objekt porušil in zapisal, tako kot je bilo prvotno rečeno? Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Še gospod Stritar.</p>
            </sp>
            <sp who="StritarAndrej">
               <speaker>DR. ANDREJ STRITAR:</speaker>
               <p>Ja, torej, to zdaj govorimo, temu po angleško se reče »brownfield« ali »greenfield«, obe opciji sta v igri. Torej »brownfield« pomeni, da vse dekontaminiraš in eventuelno tisto, kar tiste zgradbe, ki so tam, porabiš za kaj drugega. To bo imelo smisel verjetno za, ne vem, za kakšno stavbo tam. Za sam reaktor pa to niti nima toliko smisla, je treba podreti, pa naredit iz tega »greenfield«, torej, da na koncu, tako rekoč, travnik ostane in ničesar ni več.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Dobro.</p>
            </sp>
            <sp who="StritarAndrej">
               <speaker>DR. ANDREJ STRITAR:</speaker>
               <p>Ampak, to, ta odločitev, v bistvu, še ni narejena, tako da, obe opciji sta pa predvideni.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Gospod Šircelj.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Hvala lepa, predsednik. Samo eno vprašanje. Glede na poročilo Nadzornega odbora Sklada za financiranje razgradnje NEK in za odlaganje radioaktivnih odpadkov iz NEK, ta odbor<gap reason="inaudible">
                     <desc>(?)</desc>
                  </gap> obravnava vsako leto in glede na to, da se razprave malo ponavljajo, me zanima, predvsem od predstavnikov ministrstev, kaj se je spremenilo od lanskega leta, predvsem glede časovnice razgradnje odpadkov, razen tega, da je sklican 1 sestanek ali da bo sklican v septembru 1 sestanek s Hrvati? Ali je še kaj drugega novega? Ker se pač malo ponavlja, če je kaj novega no, ob<gap reason="inaudible">
                     <desc>(?)</desc>
                  </gap> tem letu, če se je kaj zgodilo v<gap reason="inaudible">
                     <desc>(?)</desc>
                  </gap> tem letu? Bi prosil za odgovor, če lahko <stage>/ nerazumljivo/</stage>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Gospod Kumer.</p>
            </sp>
            <sp who="KumerBojan">
               <speaker>MAG. BOJAN KUMER:</speaker>
               <p>Ja, zdaj, meddržavna pogodba predvideva sestajanje delovnih teles in pa seveda meddržavne delovne komisije.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR(?):</speaker>
               <p>Kaj je bilo novega?</p>
            </sp>
            <sp who="KumerBojan">
               <speaker>MAG. BOJAN KUMER:</speaker>
               <p>Kaj je bilo novega? Novo je to, da je zadnja seja meddržavne delovne komisije – in to je res novo – naložila koordinacijskemu odboru, ker smo pred obdobjem, ko bo treba se odločit, da pravniki pogledajo, kako je za obe državi pravno treba izpeljati odločitev za skupno odlagališče nizko in srednje radioaktivnih odpadkov; pričakuje se odločitev te pravne skupine do maja letošnjega leta. In drugi del, ki je tudi nov, je pa, da se ustanovi tehnična komisija, ki bo sestavljena iz enega predstavnika slovenske delegacije oziroma ga slovenska stran imenuje, enega hrvaška stran, enega pa Nuklearna elektrarna Krško. Ta del mora pa tehnično pogledati skupno rešitev, ki bi bila obojestransko sprejemljiva. In to roma potem na koordinacijski dogovor in na koncu se jeseni sprejemajo odločitve. To je tisto, kar je bistveno in kar je res novo od lanskega leta.</p>
               <p>Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Gospod Šircelj.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Ja, glejte, zelo malo novega, te pravne podlage so se iskale že prej, tako tu ta zadeva bolj ali manj stoji. Jaz bi dal en apel, da se tu nekaj naredi, tako kot je gospod Černač rekel. Mislim, to je minimalno, ker, glejte, na tej komisiji se stvari enostavno ponavljajo, mi smo eni in isti, vsaj nekateri, vi ste eni in isti, in te zgodbe poslušamo ene in iste iz leta v leto. Mislim, to je tako kot neka slaba nadaljevanka, v bistvu se nič ne zgodi. In tu bi res bil en apel, da se v dobro Slovenije nekaj zgodi, no.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Ali pa mogoče odgovor na vprašanje, kaj so Slovenke in Slovenci dobili za 43 milijonov evrov, ki jih je dobila ARAO.</p>
            </sp>
            <sp who="KegelLeon">
               <speaker>LEON KEGELJ:</speaker>
               <p>Ne vem, kaj točno mislite, ampak Slovenija ima vse pravne in tehnične nastavke za skupno odlagališče radioaktivnih odpadkov, ima rešitev, treba je samo<gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Samo še odlagališča nima<gap n="..."/>
               </p>
            </sp>
            <sp who="KegelLeon">
               <speaker>LEON KEGELJ:</speaker>
               <p>
                  <gap n="..."/> še pravno in tehnično podkrepiti. Ima tudi lokacijo, za razliko od sosednje države. Seveda so pa tu postopki, tudi administrativni, če hočete, ki pač zahtevajo svoj čas, da se rešijo in da se odvijajo. Tudi tako imenovano okoljevarstveno soglasje se pridobiva in je v teku, zato da se bo končno lahko Agencija za radioaktivne odpadke poslužila in začela graditi. Mimo teh postopkov ne moremo.</p>
               <p>Kaj je še Slovenija dobila. Ima sklad, ima sredstva za realizacijo, nadomestilo za rabo prostora, se pravi, v kumulativni vsoti so zbrana v višini 43,5 milijona evrov in so izplačana, se pravi, lokalne skupnosti, kot nadomestilo za obmejno rabo prostora. Tako da nekaj je, seveda so pa želje skoraj vedno višje kot pričakovanja.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Gospod Stritar, vi ste želeli še besedo.</p>
            </sp>
            <sp who="StritarAndrej">
               <speaker>DR. ANDREJ STRITAR:</speaker>
               <p>Hvala lepa. <stage>(Andrej Stritar.)</stage>
               </p>
               <p>Jaz bi si privoščil tule, ker moj mandat vendar ni trajen in se končuje, to je opazka gospoda Černača, da čez dva meseca me ne bo več. Ampak ugotavljam, da sedim na napačni strani mize, ker se v bistvu s skrbjo, ki jo izražate poslanci, lahko samo strinjam, kajti z njo živim, kot direktor uprave se z njo dnevno ukvarjam zadnjih deset let, odkar je bil ta državni prostorski načrt sprejet. In sem na raznorazne načine poskušal porivati akterje, da bi šlo hitreje, ampak očitno niti meni niti komu drugemu ni uspelo. In skušam najti razloge. Jaz ne znam pokazati s prstom, da ta pa ta ni dobro delal. Ni res, da so vseskozi isti ljudje na tej strani. Ne, menjavale so se vlade, leve, desne, bili so ministri, eni, drugi akterji so se spreminjali, ampak sistem nam ne funkcionira. Bilo je prej omenjeno, kako vsako leto po pol leta ARAO ne more financirati, celo kredite so najemali za plače - zato, ker nam sistem ne funkcionira. In moja razlaga je, da predvsem se nobena od teh držav ne upa sprejeti odločitve, vsi se bojijo, vsak na svojem nivoju se boji odgovornosti in zato vsak samo išče razloge, zakaj se nekaj ne da, in čaka, da bo nekdo drug nekaj naredil. In to se ponavlja na različnih nivojih, lahko govorimo o drugem tiru, tretji razvojni osi, ne vem o čem, projekti nam ne gredo naprej, ker se najde sto razlogov, da nekaj ne gre, namesto da bi se omogočilo, da se sprejmejo odločitve, da se za tisto odločitvijo stoji in da ni možnosti, da se na vsakem koraku nekaj minira. Tako da to je en apel tu v tej hiši, da dajte razmišljati sistemsko. Tu v sistemu v tej državi nekaj ne štima, ker enostavno projekti, kot je tale ali pa podobni, se težko premikajo. Za tem projektom je pa še dodaten problem, kot je bilo že rečeno, denar je, lokacijo imamo, ampak vseeno ne gre naprej - seveda, ker ni tako pereče, trenutnim politikom ga ni treba rešiti, ker če ga preložijo, ga bodo pa tisti naslednji. Ni tako pereče in zato so razmere še toliko slabše.</p>
               <p>Pa še nekaj moram pokomentirati, ko je gospod Černač omenil v nekem trenutku, »pustimo to, to bodo že naši vnuki reševali.« Ni res, ves ta sklad je ravno zato, da ne bomo stvari prepustili vnukom. To je naša odgovornost, da danes zberemo dovolj denarja, da bodo naši vnuki lahko rešitev našli. Ne moremo danes reči, da bodo že oni iskali rešitve, potem lahko rečemo, da sklada sploh ne rabimo, da pustimo, bodo že oni takrat reševali čez sto let. Naša moralna dolžnost je, da danes poskrbimo, da se vnukom ne bo treba s tem ukvarjati.</p>
               <p>Hvala lepa.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Skratka, dva državna sekretarja sta to slišala in bosta na svojih področjih ustrezno ukrepala.</p>
               <p>Prosim, ARAO.</p>
            </sp>
            <sp who="KegelLeon">
               <speaker>LEON KEGELJ:</speaker>
               <p>
                  <stage>(Leon Kegelj, ARAO.)</stage> Hvala za besedo.</p>
               <p>Jaz bi tu opozoril, kot Agencija za radioaktivne odpadke, na dolgotrajnost postopkov od pridobitve okoljevarstvenega soglasja in čezmejne presoje. Tu imamo ARSO, tu imamo MOP, različne stranke v postopku, različne države v postopku. Se malo zapleta, no, ampak mislim, da gremo naprej.</p>
               <p>Ko ste pa govorili o projektu, zakaj toliko časa še nismo začeli nič delati. Ta projekt je primerljiv s projekti v Evropi ali drugje po svetu. Takšni projekti se ne naredijo v petih letih, niti ne v desetih, to so desetletja nekaterih postopkov, zato ker gre za tehnično zelo zahtevna vprašanja. In tudi nekatere druge države niti približno niso na tej stopnji, kot smo mi danes s projektom. Recimo, Republika Hrvaška ima samo načrte, mi bomo pa, če bo šlo vse normalno po načrtih, imeli tudi že gradbeno dovoljenje in lahko začeli graditi. Tako da kakšne poenostavitve postopkov bi bile zelo dobrodošle, sploh pri teh okoljevarstvenih soglasjih, presoji vplivov na okolje in podobno. No, saj to pa opažamo verjetno tudi vsi že pri kakšnih drugih investicijskih projektih.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Prav, hvala. No, jaz bi samo opozoril, prej ste rekli, da s Hrvaško dobro sodelujete, zdaj pa pravite, da ima Hrvaška samo načrte. To očitno ne gre zelo dobro skupaj.</p>
            </sp>
            <sp who="KegelLeon">
               <speaker>LEON KEGELJ:</speaker>
               <p>Na tehnični ravni dobro sodelujemo pooblaščene organizacije, ki pripravljamo tretjo revizijo programa odlaganja in tretjo revizijo programa razgradnje. Potem so pa tu še ostali deležniki, predvsem odločevalci, to se pravi, ministrstva, regulatorni organi, s tistimi sicer tudi sodelujemo, ampak velikokrat se ustavi, zakaj, recimo - prej je bilo večkrat omenjeno, zakaj ni bilo nove revizije v vseh teh letih od 2004. Razlog je zelo preprost: mi smo imeli že izdelan dokument, ki se je začel delati 2009 in se je končal 2010, je bil podpisan, ampak ni bil nikdar sprejet zaradi različnih političnih stvari, jaz ne vem, katerih natančno, to je stvar drugih institucij. Predvsem pa je potem bil nek vakuum, ker so bile na eni in na drugi strani volitve, pa je vlada padla, pa ne vem, kaj ni bilo<gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Glejte, to nima neke zveze z neodvisno agencijo, ki deluje neodvisno od volitev<gap n="..."/>
               </p>
            </sp>
            <sp who="KegelLeon">
               <speaker>LEON KEGELJ:</speaker>
               <p>Ne, z nami nima, ampak mi smo tisti<gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Saj je v redu, smo razumeli, hvala. Hvala.</p>
               <p>Je še kakšna razprava? Gospod Šircelj.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Mislim, veste, tule predstavnik neodvisne agencije se sklicuje na Ministrstvo za okolje in prostor ali pa na druga vladna ministrstva glede okoljevarstvenih dovoljenj, da gre to počasi in tako naprej. Mi, poslanci, nismo tisti, ki lahko zdaj rečemo, glejte, dajte delovati na ministrstvu, vi prinašate na to komisijo svoje interne probleme; to je prva zadeva. Druga zadeva, glejte, govora je o sistemskih rešitvah in tako naprej. Ja, kdo pa je zadolžen za sistemske rešitve v prvi vrsti? Poslanci, pravijo, glejte, vendar imamo tudi izvršno oblast. Poslanec sicer lahko napiše zakon, tu se strinjam, ima možnost, da predlaga zakon, ampak po navadi je vlada tista, ki naredi to. Po navadi je tudi koalicija tista, ki naredi to. Če zdaj ta Vlada ne bo delala zakona, bo najbrž najprej koalicija sama začela pisati zakon, pa bo rabila ves administrativni, ne vem kaj, aparat za to, da bo delala, pa strokovne službe in ne vem kaj. Glejte, to pač tako ne gre, no. Tu imamo Vlado in ta Vlada naj bi dejansko delala. In to prelaganje zdaj z agencije na ministrstvo, da oni ne delajo, pa z ene agencije na drugo ministrstvo, glejte, gospe in gospodje, no, vsak naj začne dejansko biti odgovoren pa delat tisto, kar ima za delat. Ne pa prelagati na tej seji, priti v parlament z izgovori, kako gre nekaj počasi, pa so postopki počasni. Saj ste vi predlagali take postopke! Enkrat v nekem zakonu najbrž. Če vas pa motijo, glejte, jaz vam povem, da se en zakon da spremeniti v parlamentu v treh tednih ali pa v enem mesecu. Toliko se jih je že, je bilo tistih hitrih postopkov, boste pač napisali, da je treba neko dovoljenje dati namesto v, recimo, treh mesecih v treh dneh. Vendar ne se izgovarjat! Potem nikamor ne pridemo. Zdajle bomo končali to sejo in se srečali čez eno leto ob poročilu za leto 2018 in isto ugotavljali, kot smo že lansko leto ali pa predlansko. No, tako da malo napredka bi bilo vseeno dobro.</p>
               <p>Hvala.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Državni sekretar.</p>
            </sp>
            <sp who="KumerBojan">
               <speaker>MAG. BOJAN KUMER:</speaker>
               <p>Mislim, ni česa oporekati gospodu Širclju. V bistvu jaz upam, da bo razlika, no, drugo leto, ko se bomo dobili<gap n="..."/>
               </p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Ja, tega mi ne moremo zagotoviti. Ne morete upati, lahko rečete, da bo ali pa da nebo.</p>
            </sp>
            <sp who="KumerBojan">
               <speaker>MAG. BOJAN KUMER:</speaker>
               <p>Pristojno ministrstvo bo dalo na Vlado zakon. Vlada v letošnjem letu ima načrt sprejeti ta zakon o skladu in potem ta zakon roma v Državni zbor.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>To smo zabeležili. V redu, okej.</p>
               <p>Gospa Muršič.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa.</p>
               <p>Malo sem sicer bila zunaj, tako nisem zasledila odgovora na svoje vprašanje, zakaj revizija ni bila opravljena vsakih pet let, kot je določeno. Še enkrat prosim za odgovor.</p>
            </sp>
            <sp who="LogarAnže">
               <speaker>PREDSEDNIK DR. ANŽE LOGAR:</speaker>
               <p>Ne, saj nekaj je bilo, ni bilo pa o sejninah, to je bil odgovor; to si lahko v magnetogramu pogledate.</p>
               <p>Dobro, če ni več razprave, jo zaključujem.</p>
               <p>Predlagam, da obravnavo zaključimo z ugotovitvijo, da se je Komisija za nadzor javnih financ seznanila s Poročilom Nadzornega odbora Sklada za financiranje razgradnje NEK in za odlaganje radioaktivnih odpadkov iz NEK o poslovanju sklada za leto 2017.</p>
               <p>S tem zaključujem to točko dnevnega reda in 4. sejo Komisije za nadzor javnih financ.</p>
               <p>Vsem se zahvaljujem za udeležbo na seji.</p>
               <stage type="time">Seja se je končala 14. februarja 2019 ob 11.59.</stage>
            </sp>
         </div>
      </body>
   </text>
</TEI>
