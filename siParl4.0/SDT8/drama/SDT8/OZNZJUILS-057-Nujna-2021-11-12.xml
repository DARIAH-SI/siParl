<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZNZJUILS-057-Nujna-2021-11-12">
   <teiHeader>
      <fileDesc>
         <titleStmt>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNZJUILS-057-Nujna-2021-11-12.OZNZJUILS" n="057">
               <name>Nujna</name>
               <date when="2021-11-12"/>
            </setting>
         </settingDesc>
         <particDesc>
            <listOrg>
               <org xml:id="OZNZJUILS-057-Nujna-2021-11-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNZJUILS-057-Nujna-2021-11-12.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">57. nujna seja</stage>
            <stage type="date">(12. november 2021)</stage>
            <stage type="chairman">Sejo je vodil mag. Branko Grims, predsednik odbora.</stage>
            <stage type="time">Seja se je začela ob 14.02.</stage>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Spoštovani, začenjamo s 57. nujno sejo Odbora za notranje zadeve, javno upravo in lokalno samoupravo.</p>
               <p>Opravičenih danes ni. Poslanec dr. Franc Trček nadomešča poslansko mag. Bojano Muršič, poslanka gospa Mojca Škrinjar nadomešča poslanko gospo Anjo Bah Žibert in gospod Aleksander Reberšek nadomešča poslanca gospoda Blaža Pavlina.</p>
               <p>Glede dnevnega reda ugotavljam, da ni bilo pripomb in je dnevni red tak kot je bil poslan s sklicem seje.</p>
               <p>Prehajamo na <title>1. TOČKO DNEVNEGA REDA, TO JE NA OBRAVNAVO PREDLOGA ZAKONA O SPREMEMBAH ZAKONA O DRŽAVNI UPRAVI.</title>
               </p>
               <p>Najprej bi kar dal za kratko dopolnilno obrazložitev besedo predstavnici Vlade.</p>
               <p>Prosim.</p>
            </sp>
            <sp who="FridlJarcIgnacija">
               <speaker>DR. IGNACIJA FRIDL JARC:</speaker>
               <p>Hvala lepa, predsedujoči, za besedo.</p>
               <p>Skratka, gre za Predlog zakona o spremembah Zakona o državni upravi. Vlada predlaga, da se ga obravnava po skrajšanem postopku, ker gre za manj zahtevne spremembe in dopolnitve zakona.</p>
               <p>In sicer gre za dvoje. Za prenos področja informacijske družbe in elektronskih komunikacij iz pristojnosti Ministrstva za javno upravo na Službo Vlade Republike Slovenije za digitalno preobrazbo in pa za prenos področja verske svobode iz pristojnosti Ministrstva za kulturo na službo Vlade Republike Slovenije pristojno za verske skupnosti. Če mi dovolite čisto kratko pojasnilo v zvezi s prenosom področja verske svobode.</p>
               <p>In sicer vemo, da je verska svobodo ena temeljnih z Ustavo zagotovljenih človekovih pravic. Gre za celoviti vprašanje in reševanje tega problema, ki seveda ni zgolj in samo v pristojnosti oziroma tega vprašanja Ministrstva za kulturo, zato je predlagano, da se prenesejo te dejavnosti na pristojno službo v okviru Vlade Republike Slovenije. Poudariti velja, da je Urad za verske skupnosti – tako se je takrat imenoval – že obstajal in je bil kasneje ukinjen pristojnosti pa prenesene na Ministrstvu za kulturo, kar se je izkazalo, da je seveda reševanje teh vprašanj treba proučevati veliko bolj celovito predlagamo, da se torej vzpostaviti Služba Vlade Republike Slovenije pristojna za verske skupnosti in sicer 15. dan po uveljavitvi tega zakona prevzame naloge na področju verske svobode, da Ministrstvo za kulturo v tem roku preda tej službi tudi pripadajočo dokumentacijo in sorazmeren del sredstev, ki so v letu uveljavitve tega zakona za izvajanje nalog verske svobode. Ta služba pa prevzeme vodenje nadaljnjih postopkov, sprejme Akt o organizaciji na delovnem področju in seveda Akt o notranji organizaciji in sistematizaciji delovnih mest Ministrstvo za kulturo se uskladi z Zakonom o spremembah Zakona o državni upravi v 15. dneh po njegovi uveljavitvi. Če bo potrebno še pojasnilo s področja prenosa digitalnih pristojnosti pa bi predala besedo, če smem gospodu Geršaku.</p>
            </sp>
            <sp who="GeršakPeter">
               <speaker>MAG. PETER GERŠAK:</speaker>
               <p>Najlepša hvala, predsedujoči.</p>
               <p>Spoštovane članice in člani odbora sem Peter Geršak državni sekretar iz Službe Vlade Republike Slovenije za digitalno preobrazbo. MJU je prosil, da jaz predstavim zadevo tako, da čisto na kratko.</p>
               <p>Predlog zakona o spremembah Zakona o državni upravi določa tudi, da se področje informacijske družbe in elektronskih telekomunikacij prenese iz pristojnosti Ministrstva za javno upravo na Službo Vlade Republike Slovenije za digitalno preobrazbo. V skladu s predhodnimi določbami naloge na področju informacijske družbe in elektronske komunikacij prevzame Služba za digitalno preobrazbo. Tako je urejen prevzem vsem javnih uslužbencev, opreme, dokumentacije skupaj s sorazmernim delom sredstev, ki je uveljavitev tega zakona za ta namen zagotovljen v veljavnem finančnem načrtu Ministrstva za javno upravo. Akt o organizaciji in dela na področju službe za digitalno preobrazbo se tako kot je kolegica omenila s spremenjenimi določbami v zakonu uskladi v 15. dneh po uveljavitvi tega zakona. Finančnih posledic ni v tem primeru. Prenosa sistematizacije je trenutno 41 delovnih mest, dejanskih kvot je okoli 27, 28 odvisno koliko ljudi bo nazaj prišlo iz SPBR iz stalnega predstavništva, ki predsedujejo. Torej, zaradi prenosa samega delovnega področja informacijske družbe in elektronskih komunikacij iz Ministrstva za javno upravo na službo se v predhodnih določbah s tem zakonom uskladijo tudi vse določbe vseh zakonov, ki urejajo pristojnosti in organe s področja informacijske družbe in elektronskih komunikacij. Teh je za enkrat 8. Je pa Vlada včeraj na 292. dopisni seji podala tudi soglasje k predlogu amandmajev, k Predlogu novele Zakona o državni upravi od Zakonodajno-pravne službe Državnega zbora in naslavljamo v bistvu vsa posamična opozorila se pravi rešujemo s temi amandmaji – 5 jih je -, ki se nanašajo na posamezne člene.</p>
               <p>Toliko za začetek pa, potem nekaj več v debati, če bo potrebno pojasnilo.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Sedaj bi povabil k besedi predstavnika Državnega sveta.</p>
               <p>Prosim.</p>
            </sp>
            <sp who="FajtRajko">
               <speaker>RAJKO FAJT:</speaker>
               <p>Gospod predsednik, hvala za besedo.</p>
               <p>Spoštovane gospe in gospodje.</p>
               <p>Komisija za državno ureditev je obravnavala vsebino novele zakona in opravila razpravo ter ocenila, da predlog zakona s svojimi rešitvami prinaša racionalizacijo na predlaganih dveh področjih. Tako kot je že danes bilo rečeno tudi komisija je vzpostavila vprašanje ali predlog zakona prinaša tudi kakšne finančne posledice za proračun predstavnika Ministrstva za kulturo in Službe Republike Slovenije za digitalno preobrazbo sta pojasnila, da ni predvidenih finančnih posledic novele zakona, saj gre za prenos opreme, dokumentacije in sorazmernih deležev finančnih sredstev s strani Ministrstva za kulturo in z Ministrstva za javno upravo na novoustanovljeni službi. V primeru Službe Vlade Republike Slovenije za digitalno preobrazbo pa gre tudi za prenos kadrov Direktorata za informacijsko družbo na Ministrstvo za javno upravo v novo Službo Vlade Republike Slovenije za digitalno preobrazbo. Prejeli smo tudi mnenje Zakonodajno-pravne službe, zato se v razpravi opravilo torej kaj o predlogih, poročilo Zakonodajno-pravne službe pripravilo oziroma razmišljajo predstavniki predlagatelja. Pojasnjeno je bilo, da so pripravljeni amandmaji, s katerimi naslavljajo mnenja in pripombe Zakonodajno-pravne službe poleg tega pa še nekatere dodatne ugotovitve Ministrstva za javno upravo. Sicer pa je Komisija za državno ureditev predlog sprememb soglasno podprla.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>K besedi vabim sedaj predstavnico Zakonodajno-pravne službe.</p>
               <p>Izvolite.</p>
            </sp>
            <sp who="KraljKatarina">
               <speaker>KATARINA KRALJ:</speaker>
               <p>Hvala za besedo, gospod predsednik.</p>
               <p>Mi smo pripravili pisno mnenje. Kot sta uvodoma že povedala predstavnika Vlade se ta predlog zakona prinaša dve delovni področji iz dveh ministrstev na dve vladni službi. V predhodnih določbah pa vsebuje 7 novel drugih zakonov s področja informacijske družbe in elektronskih komunikacij. K predlogu zakona smo imeli dve načelni pripombi. In sicer, prva se na naša na neustrezen zakonski pristop, ki je bil uporabljen pri tej noveli, saj je noveliranje drugih sedmih zakonov predhodnih določbah glede na nomotehnične smernice dopustno le v izjemnih primerih, če so spremembe uskladitvene narave pa še v takem primeru se priporoča priprava novel vseh zadevnih zakonov in njihova sočasna obravnava. Tukaj bi bila pač najbolj primerna uporaba tako imenovanega ombusa. Takšen pristop kot je pa bil ubran pa načenja pravno varnost. Zaradi tega zakonodajnega pristopa tudi niso bile podane obrazložitve predlaganih sprememb posameznih členov znotraj posameznih novel, zato je bila otežena presoja ustreznosti posameznih določb.</p>
               <p>Druga pripomba pa se nanaša na pravno sistemsko skladnost. V mnenju smo opozorili, da je predlagan prenos dveh delovnih področjih ministrstev in s tem izvajanje vseh upravnih nalog na teh dveh področjih na vladni službi s pravno sistemskega vidika sporno in to zato, ker upravne naloge v skladu s 14., 15. členom Zakona o državni upravi izvajajo ministrstva in drugi upravni organi. Medtem, ko so v skladu s 25. členom Zakona o Vladi Republike Slovenije vladne službe pristojne za izvajanje organizacijske, strokovne in druge pomoči pri delovanju Vlade in usklajevanju dela ministrstev. Zakon o Državnem zboru je tudi natančneje opredeljuje temeljne, tipične upravne naloge, ki jih opravljajo ministrstva. Glede na takšno opredelitev Zakona o državni upravi je predlagana ureditev po naši presoji sporna zlati v tistem delu, v katerem se z ministrstev na vladni službi prenašajo tipične upravne naloge kot so na primer izdajanje odločb, sklepanje pogodb, izdaja podzakonskih predpisov, vodenje registra, nadzor nad izvajanjem zakona in podobno.</p>
               <p>Podali pa smo tudi nekaj pripomb k konkretnim členom. Ugotavljamo, da so z amandmaji štiri koalicijskih poslanskih skupin oziroma naše pripombe ustrezno upoštevane. Bi pa vseeno še eden stavek povedala glede amandmaja k 10. členu. Tukaj pa se predlaga tudi, zaradi uskladitve sicer manjše uskladitve vključitev novele še enega zakona in sicer Zakona o kritični infrastrukturi torej še ene nove novele, ki je osnovni zakon predloga zakona ne vsebuje. Seveda se ZPS ne spušča v oceno dopustnosti amandmaja to je izključna pristojnost predsedujočega opozarjamo tako kot vedno v takšnih primerih na načelo več faznosti zakonodajnega postopka zapovedana z 97. členom Ustave, ki je v takšne primeru lahko kršeno.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Sedaj bi vas seznanil, da je poslanka gospa Mateja Udovč z nami iz kvote SMC in jo tudi lepo pozdravljam.</p>
               <p>Glede druge obravnave, v katerih smo predlagam, da se v skladu s 128. členom Poslovnika opravi o vseh členih zakona in o amandmajih in potem glasovanje opravimo na koncu tako kot smo sedaj delali po navadi. Ali kdo temu ugovarja? <stage>(Ne.)</stage> Odpiram razpravo o vseh členih zakona in pa o predloženih amandmajih skupaj. Želi kdo besedo? Prvi se je javil gospod Trček.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Hvala lepa za besedo predsedujoči.</p>
               <p>Lep pozdrav vsem skupaj.</p>
               <p>Sedaj, če je nekdo pozorno poslušal stališče Zakonodajno-pravne službe ali prebral njeno mnenje vidimo, da imamo neke resne težave. Mi smo še vedno ustavna parlamentarna demokracija, imamo še vedno neke zakone, ki naj bi veljali v tem primeru Zakon o državni upravi ter Zakon o Vladi Republike Slovenije. Ta Vlada dela po svoje, dela po domače. Sedaj, če malo zlorabim pa parafraziram to, kar je povedala predstavnica Zakonodajno-pravne službe bi lahko celo rekel ta Vlada je izjemni primer in to počne ta nak rokohitrski način, da pred tem amandmiranjem o teh prenosov na neko novo ministrstvo za digitalno ali karkoli že niti to v zakonu ni bilo opredeljeno. Sedaj, če se pa dotaknem neke zadeve, ki me pa nekoliko bolj skrbi. Sama predstavnica Vlade je rekla, da to kako bomo reševali vprašanja numinoznega v naši družbi se je včasih urejalo skozi neki Urad za verske skupnosti – ali je tako Jani kako se je imenoval – sedaj bi pa bila kar neka vladna služba. To glih ni isto. Če malo karikiram kaj pa, če pride neka Vlada, ko vi strašite in boste tam nastavili nekoga ali bo tista Vlada nastavila nekoga, ki bo imel <stage>/ nerazumljivo/</stage> majice gor, če karikiram. Če je to nekaj tako pomembnega in s tem se strinjam, da je bi to moral biti urad z jasno proračunsko postavko in z jasno avtonomijo svojega dela ne pa neka vladna služba. Mi imamo – kaj imamo – zgodbo sorodno imamo neko ministrstvo, ki ima krepek proračun, imamo mojo bivšo kolegico iz FDV ministrico, ki jo niti ne vidimo in potem imate kabinetnega državnega sekretarja, ki je tam, ki mu rečemo »nike name« ne vem general Dolinšek, ki tam komandira. Tukaj boste neko pomembno temo dali pod vladno službo, tam ima gospod Janša eden majhen milijon nekih vladnih državnih sekretarjev in kje smo? Skratka, upam da bo te vlada čim prej konec in tudi takih zakonov, ki že v štartu kršijo 2. člen Ustave upam, da vsaj poslanci, ki podpirate to vlado in takšne zakone veste kaj je zapisano v 2. členu Ustave. Socialni demokrati bomo glasovali proti.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala. Besedo ima gospod Möderndorfer.</p>
               <p>Prosim.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS LMŠ):</speaker>
               <p>Hvala lepa, predsednik.</p>
               <p>Jaz sem sam seveda vedno bil stališča, da kadarkoli vlada vlada naj si sama piše zakon, naj si sama organizira delo tako kot misli, da je prav in seveda zato išče podporo sama pri sebi ne pri opoziciji, ker opozicija res nima kaj za podpirati njihovo organiziranost in tako naprej.</p>
               <p>Ampak kaj je v bistvu pri tem zakonu, ki ga imamo danes na mizi v bistvu zanimivega? Zanimivo je to, da smo štiri mesece pred volitvami oni bi se še organiziral. Mislim, ne se hecati. Dajte mi povedati kaj boste vi naredili preden boste realizirali to hipotetično, da je to sprejeto recimo naslednji teden na seji izredni takšni ali drugačni, redni kjerkoli že pač to bo kaj boste vi v treh mesecih naredili glede na to, da zadnji mesec in pol nobeden minister nič ne dela, ampak res nič ne dela samo še pobira tisto, kar je naredil pred enim letom oziroma se ukvarja z volivci in tako naprej? to je prva najbolj nelogična stvar, ki jo pa v obrazložitvah nikjer ne vidim niti v nastopu predstavnikov Vlade, nikjer, nič.</p>
               <p>Druga stvar, ki je interesantna, kar je moj kolega Trček že pred menoj omenil pa je – bom jaz tukaj samo nadgradil celo zadevo – dajte mi razložiti zakaj je ta Vlada leta 2020 konec leta ukinila Urad za verske skupnosti? Zakaj ga je ukinila? Sedaj pa nekaj ustanavljamo službo štiri mesece pred volitvami za katere niti ne vemo kakšna pooblastila bo v resnici lahko imela oziroma se delamo malo norca, če pa gremo gledati kronologijo, potem bom pa zelo hitro videli kako je v bistvu Janez Janša že napovedoval 8. 10. 2021 - smo lahko brali v enem od slovenskih medijev – Janša hoče verske skupnosti pod svoje okrilje, ampak zanimivo, Urad za verske skupnosti je bil pod Ministrstvom za kulturo. Vasko Simoniti član vlade Janeza Janše ukine ta urad sedaj pa nov minister bom rekel, ki prihaja iz vrst Nove Slovenije je začutil potrebo, da se ta zgodba zgodi in v okviru tega zapeljemo stvar malce drugače. Ali lahko, prosim! Če imate težave boste, potem vse povedali tako kot vedno znate na eden in isti način tako, da dajte mi možnost, da jaz svoje povem, potem pa vi razkladajte kar hočete. Skratka, za mene je zelo pomembno, da ima država odnos tudi z versko skupnostjo, ampak prav ta Vlada je pokazala, da v resnici ne ve kaj hoče oziroma kaj je hotela sploh narediti s to ukinitvijo sedaj bi pa rada pred volitvami pokazala kako ima ona super odnos z verskimi skupnostmi. Veste na dlani je zakaj je prišlo do ukinitve. Ker verske skupnosti ne pomeni Rimokatoliška cerkev, ampak pomeni verske skupnosti in urad je bil na neki točki zelo moteč, ker se je bilo treba pogovarjati z vsemi verskimi skupnostmi, zato je pač preprosto se ukinil in potem, ker nimaš urada začneš dialog samo s tisto versko skupnostjo, za katero si se ti odločil, da je edina prava, zveličavna in najbolj pomembna ali kot sami rečejo »smo največji«. To je problem, da sedaj tik pred volitvami tlačite nekaj, kar preprosto temu ne gre. Ne vidi se nobene iskrenosti nobene resnosti. Nenazadnje tudi, če poslušamo predstavnico Zakonodajno-pravne službe vam že v samem začetku pove, da niti zakon na način kot ste ga oziroma kot ga želite sprejeti je v neskladju z vsemi normami, ki jih imamo in pravili, ki jih imamo. To so fakti tako, da tisti, ki zmajujete z glavo saj to je tako približno ali veste najbolj enostavno je glavo poriniti v pesek in reči: »Ne, ne, vsi imajo narobe okoli mene karkoli govorijo. Mi smo edini, ki vemo kako se temu streže.«. Težko boste volivce prepričali, da boste štiri mesece pred volitvami karkoli kaj naredili. Mi tega zakona ne mislimo podpreti oziroma te spremembe zakona sploh pa ne na način kot ste si to zamislili je pa dejstvo, da je že znano in večkrat že videno. Bolj kot je čudno bolj kot je nenavadno bolj je jasno, da stvari stojijo vedno v ozadju z nekimi drugimi nameni kot je intenca to, kar razlagate v sami obrazložitvi. Kot bi rekel nekdo: »Bog se vas usmili s tem vašim početjem.«.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Gospod Rajh, izvolite.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa.</p>
               <p>Lep pozdrav tudi v mojem imenu.</p>
               <p>Tudi jaz se sprašujem kaj se pravzaprav želi s temi spremembami Zakona o državni upravi zagotoviti. Nekako celo ugotavljamo, da takrat, ko se je ustanovila Služba Vlade za torej Ministrstvo brez listnice, da pravzaprav niso vedeli ustanovitelji ali pa predlagatelji ustanovitelja katere področje in katere delovne naloge bi se na njega moralo prenesti in sedaj šele v bistvu nekako slabe pol leta do volitev prenaša določene pristojnosti iz drugih ministrstev na Ministrstvo brez listnice.</p>
               <p>Druga pomembna zadeva, ki pa me zelo moti je pa v bistvu to vprašanje verske svobode in vseh stvari, ki so s tem povezane torej zakaj se, potem ko je urad bil ukinjen te pristojnosti prenašajo direktno pod Vlado? Tak način delovanja seveda opira številna vprašanja in tudi Zakonodajno-pravna služba je opozorila na to kaj so pristojnosti Vlade, ministrstev tudi na konflikte, ki lahko iz tega nastanejo in seveda nekako dobimo ljudje občutek ali pa tudi v bistvu vsi ostali poslanci, da pravzaprav nam ni jasno zakaj se to počenja. Torej mi nismo dobili nobenega jasnega razloga ali pojasnila zakaj se to dela. Mislim domnevno naj bi bilo poslovanje in delovanje bolj pregledno, transparentno torej nobeden ni rekel, da je bilo prejšnje delovanje netrasparentno torej zakaj je bil sploh urad ukinjen. To so zelo taka vprašanja, ki terjajo odgovore. Mi teh odgovorov nismo dobili imamo pa občutek pa bom eden srbski rek uporabil: »Kad pop nema šta, da radi ovce krsti.« in to danes torej poslovenil bom torej, ko župnik ne ve kaj dela gre krstiti ovce, blagoslovi ovce, žegna ovce, da je bolj razumljivo. Mi smo sedaj v enem takem stanju, ki ni dobro in tudi pri vseh težavah, ki jih država ima torej soočamo se z epidemijo imamo neurejen javne finance, nepregleden javni dolg in številne izzive so seveda to stvari, ki kličejo po zelo tehtnem premisleku in seveda mi v SAB teh stvari ne bomo podprli.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Besedo ima gospa Škrinjar.</p>
            </sp>
            <sp who="ŠkrinjarMojca">
               <speaker>MOJCA ŠKRINJAR (PS SDS):</speaker>
               <p>Hvala lepa.</p>
               <p>Najprej moram komentirati navedbe nekaterih kolegov, ko so rekli, da se pol leta pred koncem Vlade vendarle nič ne dela, da se samo pobere tisto, kar je bilo narejeno tako sem pač razumela. Ne vem ta modus <stage>/ nerazumljivo/</stage> oziroma način dela morda sodi h kakšni drugi garnituri. Jaz samo to vem, da kadar Vlada vlada, ki jo vodi gospod Janez Janša luči na ministrstvih gorijo do 11 zvečer in se dela do zadnjega dne. Kadar pa vodi nekdo drug, ki je bolj iz leve opcije pa boste lepo ob 4 že videli evakuacijo iz ministrstev z vodstvi vred, to je dejstvo. Če se tak način prenaša v mišljenje, potem seveda se vsem zdi nepotrebno, da se govori o tem, da se nekaj dela. Dela se, ta Vlada dela in to se tudi vidi na vsakem koraku, ko hodimo po državi, ko hodimo po mestu vidimo, da se dela. Tako, da je čisto prav, da se stvari premikajo v tej smeri tudi proti koncu mandata.</p>
               <p>Sedaj pa glede prenosa digitalizacije na vladno službo. Pri digitalizaciji vseh področij je seveda potrebno definirati podatke, namen zbiranja podatkov, strukturo baz poenotiti in nameni morajo biti jasni in enkrat, ne večkrat zapisani. To je samo nekaj, o čemer govorim, ko delate informacijski sistem. Slej kot prej pa se izkaže, da morajo biti različni informacijski sistemi v državi tudi med seboj povezani, kar pomeni, da moramo imeti enotno platformo in neki enotni pristop. Najbolj je dejansko, da se to vodi iz enega centra in to tam, kjer je pregled nad vsemi področji in nad vsemi področji dela, ki jih imajo ministrstva, zato</p>
               <p> je pomembno, da se stvari poenostavijo in tudi v izogib podvajanja dela je potrebno to voditi z enega centra in pa stvari poenotiti. Pozdravljam to, da gre to k ministru za digitalizacijo, Ministrstvo brez listnice torej v neko vladno zadevo. To tudi pomeni hitrejše premikanje vseh stvari. Namreč, kadar je eden minister odgovoren še za druge ministre zadeve ne tečejo tako dobro kot če teče zadeva z Vlade. Edino pravilno je, da so<gap n="..."/> Sedaj ne vem gospod Möderndorfer je prej bil zelo razburjen, ko je nekdo drug govoril, če pa jaz govorim gospod Möderndorfer lahko govori. Bom takoj končala. Skratka, podpiram ta zakon. Pomeni zmanjšanje administracije, pomeni večji učinkovitost in pomeni možnost povezovanja informacijskih sistemov in podatkovnih baz na ravni države in to pa potrebujemo.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Prvi se je javil za repliko gospod Trček.</p>
               <p>Prosim.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, hvala, moram replicirati. Vlada dela. Prvič ta zgodba pa verjetno ljudje v Vladi ne sprejemajo plač se opravičujem, da bi se praskali po pubičnih predelih. Prvo, dajte nehati s tem.</p>
               <p>Drugič, Vlada lahko dela tudi škodo. Tretjič, kaj Vlada dela se bom samo naslonil na predsednika Vlade. Predsednik Vlade včeraj laže Trček Franc je anticepilec iz SD, čeprav imam vsa tri cepljenja za seboj. Predsednik Vlade dan pred tem v sredo epidemija nam pandemično zbezlja, je tri ure 25 minut na Twitterju.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Gospod Trček, to ni replika, vas opozarjam.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Je, replika. Čivka 199 čivkov pa<gap n="..."/>
               </p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Gospod Trček, to ni replika. Jemljem vam besedo.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ne morete mi, kar tako vzeti besedo, predsedujoči.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Seveda vam dajem še opomin. Prvi opomin.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Pa še čokoladico. Ali lahko končam repliko?</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Ja, ampak da bo vsebinsko replika.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Vsebinska replika. Na izredni seji bo to konec meseca, potem je objava v Uradnem listu, potem še 15 dni to že pademo v Božička, potem boste po novem letu malo na novo si vizit kartice tiskali pa pravite, da ni finančnih posledic in potem sta dva meseca še manj kot je Jani rekel sedaj pa vi tukaj neko veliko zgodbo delate, prosim vas, lepo.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Gospod Trček tudi to ni bila replika. Izrekel sem vam že prvi opomin prosim, da v nadaljevanju seje upoštevate Poslovnik. Besedo pa ima gospod Möderndorfer, ki se je tudi javil za repliko.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS LMŠ):</speaker>
               <p>Kolegica Škrinjarjeva je dostikrat kaj narobe razumela pa na začetku sem še verjel saj ne verjamem, da kaj narobe razume, ker vidim, da pač enostavno, da se je navadila v teh letih, da preprosto je treba povedati laži.</p>
               <p>Prvič. Če boste iz magnetograma pogledali jaz vas nisem rekel, da pol leta prej ministri nehajo delati, ampak sem rekel mesec pa pol. To je prva stvar. Ker mesec pa pol pred volitvami nobeden minister več ne hodi in ne dela nekaj prav resnega v službi, ampak se ukvarjamo samo še z volitvami in svojimi volivci in pika. Me v to ne boste prepričali.</p>
               <p>Drugo, kar je problem je pa problem, kar pravite in tudi tukaj ste me narobe razumeli ni zmanjšanje sredstev. Dajte mi razložiti matematično. Prej je bilo recimo toliko ministrov sedaj je pa eden minister več pa je manj stroškov kot prej. Kdo vam verjame? Ali lahko nehate Škrinjarjeva? Ne govorimo o jogurtih govorimo o ministrstvih.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala. Besedo ima gospod Černigoj.</p>
               <p>Prosim.</p>
            </sp>
            <sp who="ČernigojAndrej">
               <speaker>ANDREJ ČERNIGOJ (PS NSi):</speaker>
               <p>Spoštovani gospod predsedujoči, hvala za besedo.</p>
               <p>Spoštovana državna sekretarka, kolegice in kolegi.</p>
               <p>Preden bom začel s svojo razpravo bi mogoče pokomentiral samo besede mojega predhodnika, ki je izrekel, če sem si prav zapisal, da si je verske svobode zaželel novi minister Nove Slovenije. Mogoče se vam je tukaj gospod Jani zareklo. Verske svobode nimajo nič v povezavi z informacijsko družbo oziroma z digitalno preobrazbo pa sem vas hotel sem popraviti in tukaj je bila moja korespondenca v vaši razpravi nič drugega. Upam, da sem vas pravilno razumel.</p>
               <p>Sedaj, kar se pa tiče razprave in Zakona o spremembah Zakona o državni upravi vas bi rad samo opomnil, da danes te dni mineva 100 dni od ustanovitve Službe Vlade za digitalno preobrazbo, kateri cilj si je zadala, da Republike Slovenija do konca desetletja prebije med prvimi pet najbolj digitalno naprednimi državami v Evropski uniji. Ta je zelo ambiciozen cilj še ni uresničila, ampak je na vidiku, da ga. Zakaj? Po lestvici indeksa digitalnega gospodarstva in družbe DESI lahko vidimo tudi v medijih smo prebrali, da se Slovenija v zadnjem letu po ustanovitvi Službe Vlade Republike Slovenije za digitalno preobrazbo povzpela z 16. na 13. mesto in tako prvič v svoji zgodovini prebila nad evropsko povprečje. To lahko tudi v medijih preberemo in pravkar sem citiral odlomek članka iz medijev. Tudi sam minister pravi, da v svojem delovanju bo sledil rešitvam, ki bodo poenostavljale življenje državljank in državljanov ter izboljšale digitalno pismenost celotne družbe, zaradi tega menim, da in je pravilno, da se informacijske družbe in elektronske komunikacije iz pristojnosti Ministrstva za javno upravo prenese na Službo Vlade Republike Slovenije za digitalno preobrazbo. Če to področje kot minister pokrivaš je prav, da je to področje tudi tebi podrejeno le tako lahko tudi odgovarjaš za kader, ki je pod tabo za njihova dejanja in tudi morebitno nedelo v tem delu, če bi bilo.</p>
               <p>Za konec. Jaz pozdravljam in bom rekel tudi tako, da pripombe Zakonodajno-pravne službe so bile upoštevane vsaj po mojem mnenju v amandmajih koalicije, ki ste jih dobili na mizo. Jaz bom te amandmaje tudi podprl in naprošam in predlagam tudi kolegicam in kolegom, da tudi vi podprete.</p>
               <p>Za konec. Jaz verjamem v besede ministra za digitalno preobrazbo Marka Borisa Andrijaniča, ki pravi, da bo izvedba ukrepov s področja digitalne preobrazbe javne uprave okrepila zaupanje ljudi v elektronsko podpisovanje. Jaz mislim, da je digitalizacija prihodnost ne samo Slovenije, ampak tudi celotne Evrope in kot smo tudi danes videli na Odboru za Evropske zadeve tudi komisija v svojem načrtu za leto 22 digitalni preboj, digitalizacijo daje na zelo pomembno drugo mesto. Kot sem že rekel uvodoma bom Zakon o državni upravi z velikim veseljem podprl.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Replika, gospod Trček.</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Hvala.</p>
               <p>Kolega nas ni razumel.</p>
               <p>Nobene težave ni s tem, da neki resor, ki si ga naredite ima po tem kakšna je zakonodaja v Sloveniji vključno z ministrom svojo urgenco in poštimano, ampak če vi že v štartu kršite 2. člen Ustave kot vam jasno pove Zakonodajno-pravna služba je to, potem eden veliki pa ne bom rekel rdeč bom rekel črn alarm, da ne boste še, zaradi tega znoreli. To je prvo.</p>
               <p>Drugič. Kolega pravi, da verske svobode nimajo nič z digitalizacijo. Pa prosim vas lepo, če ne drugi imajo že v tistem vsem pljuvanju, ki se jih preštevilni gredo na Twitterju tudi na osnovi tega.</p>
               <p>Tretjič. Onkraj te samohvale svet je tudi obstajal pred to Vlado pa pred tem, ko je ta resor dobil NSi. Če se spomnim v neki predhodni Vladi zdi se mi, da je bil Virant takrat minister je bila Slovenija po nekem lestvičenju celo na drugem mestu znotraj EU sicer je bila tista metodologija bolj tako tako na naslovnici Dela so se celo še največji dobavitelji IKT v državi hvalili s tem pa se zahvaljevali državi lahko preverite.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Besedo ima gospod Koražija.</p>
               <p>Prosim.</p>
            </sp>
            <sp who="KoražijaBoštjan">
               <speaker>BOŠTJAN KORAŽIJA (PS Levica):</speaker>
               <p>Spoštovani predsednik, hvala za besedo.</p>
               <p>Jaz se bom dotaknil prvo te Vladne službe za versko svobodo. Saj ste že prej to analogijo razložili kako je potekalo, da se v bistvu ukinil Urad za verske skupnosti, ki je bil v bistvu najpomembnejši glede vodenja dialoga med verskimi skupnostmi in tega urada se v resnici in tudi po vseh vrednotah, ki jih imate tudi, ko govorimo o krščanstvu, o Katolikih ne bi smel razpustiti tudi, zaradi tega, ker tudi drugi Vatikanski koncil govori o tem, da je treba konstantno voditi dialog med verskimi skupnostmi in dejansko na globalni ravni. To, da se je zgodil ta nedopusten razpust oziroma ukinitev Urada za verske skupnosti je dejansko nezaslišano sploh s tega krščanskega vidika.</p>
               <p>Potem druga zadeva, ki je zelo problematična zakaj bi naj ta služba pristala v resnici pod predsednikom Vlade, ki vemo po kakšnem principu delujejo oziroma po kakšnem principu udejanja svojo voljo. Kar je najbolj žalostno s tega stališča v bistvu, da v tem primeru ne postajamo podobni Poljski oziroma Madžarski, ampak bolj Turčiji, ker tudi tam si predsednik Vlade oziroma predsednik države podreja oziroma tudi uzurpira bistvo religijo oziroma samo verovanje. Kar se tiče, potem naprej spet tega bom rekel si ga bom kar drznil poimenovati uber ministra za digitalizacijo to, da se prenaša iz Ministrstva za javno upravo na Službo Vlade za digitalno preobrazbo je spet nedopusten poseg sploh v tem času tik pred volitvami plus tega, da ni nič razloženo. Zakonske podlage so takšne kot so zelo bom rekel kaotične tudi neke stvari manjkajo kljub temu, da ste prišli z nekimi novimi amandmaji glede tega zakona, o katerem se danes pogovarjamo. To, kar vi konstantno počnete je to, da pač poskušate ta kaos na zakonski ravni in tudi še bolj na ustavni ravni konstantno vsiljevati oziroma tudi konstantno vam ga uspe vsaj do sedaj vam ga je uspelo vsiliti, ker ne vem, če še bo katera vlada po tej Vladi, ki bo imela toliko zakonov na ustavni presoji na Ustavnem sodišču. Mislim, da ne. Zato, ker ne poslušate niti svoje vladne zakonodajne službe, niti Zakonodajno-pravne službe Državnega zbora kaj šele Ustavno sodišče. Tudi po vaših napadih sploh Twitterja je dejansko jasno zakaj tega ne želite, ker mislite, da ste država v državi oziroma da ste nad zakonom, nad Ustavnim sodiščem in nad nami vsemi pa niste. Ljudstvo vam bo tudi na volitvah izstavilo račun za to, da boste končno začeli razumeti zakaj imamo demokracijo v državi, zakaj imamo pravni ustroj, zakaj imamo Ustavno sodišče, zakaj imamo sodišča na splošno bodo pač očitno morali po neki zakonski plati in prav je tako tudi to razumeti in tudi nositi odgovornost.</p>
               <p>Še enkrat kot rečeno to, da se je ukinil Urad za verske skupnosti je nedopusten poseg in s stališča tega, da konstantno pač uporabljate oziroma tudi si predstavljate dostikrat kot braniti krščanske Evrope je to bilo najbolj nekrščansko dejanje, ki ste ga lahko naredili v smislu krščanstva, ker dialog je bistvo dejansko pravo bistvo samega delovanja glede verske skupnosti, ker bojim se pa, da v tem primeru, ko bo ta služba začela tudi delovati oziroma ko bo ta vladna služba prevzela tudi ta urad oziroma Služba za versko svobodo bo to, potem namenjeno bolj ali manj samo eni instituciji in bojim se, da bo to Rimokatoliška cerkev. Jaz osebno sem Kristijan, ampak sem pristaš tega in to tudi podpiram papeža Frančiška, da v osnovi je treba spoštovati ta osnovni dialog med verskimi skupnostmi, ki se pa bojim, da bo v tem primeru, ko se bo zadeva prestavila pod predsednika Vlade, o katerem sem že tudi prej govoril, se bo to zlorabilo v namen oziroma samo ene specifične religije oziroma struje. Res želim, da bi se spet ustanovil ta Urad za verske skupnosti ne pa, da se na tak način v bistvu podreja. Upam in želim si, čeprav ne vem kako ste pisali ta zakona upam, da ni tega zakona v tej verski svobodi se pravi službi pisala tudi oziroma pisal celo kdo izmed predstavnikov Rimskokatoliške cerkve v Sloveniji, ker to bi bil dejansko neke vrste neki bumerang, za tistega, ki je to pisal oziroma predlagal, ker to pomeni, da preko tega zakona bi se lahko res zgodilo, da bi bilo, potem vse podrejeno predsedniku Vlade. Tudi bojim se, da ne gremo v tem primeru po poti Poljske in Madžarske, ampak po poti Turčije. To bi tudi pomenilo, da bi se v resnici, potem morala se pravi veroizpovedi podrediti samo predsedniku Vlade. Kot rečeno Urad za verske skupnosti bi se moral spet nazaj ustanoviti oziroma obuditi k temu dialogu med verskimi skupnostmi. Če pa tega ne razumete, potem pa dialoga ne razumete.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala. Besedo ima gospod Moškrič.</p>
            </sp>
            <sp who="MoškričJanez">
               <speaker>JANEZ MOŠKRIČ (PS SDS):</speaker>
               <p>Hvala lepa za besedo.</p>
               <p>Slišali smo predstavnike kul koalicije prav zanimivo je njihovo stališče. Nekdo se dela norca iz ministrstva mislim z Urada za verske skupnosti oziroma s tega področja, drugi bi pa celo ministrstvo ustanovil tolika je pomembna ta verska svoboda. Jaz bi opozoril na 7. člen, kar pomeni, da država in verske skupnosti so ločene to ne pomeni, da se ne more sodelovati in ravno v luči tega je predlagana sprememba. Namreč, s predstavniki verskih skupnosti mora država sodelovati na večih področjih. To ne gre samo za kulturno področje, kjer seveda velik doprinos vse verske skupnosti prinesejo neki državi oziroma neki skupnosti. Moram negirati kolega Koražija se pravi, če bi danes tukaj imeli predstavnike velikih se opravičujem večih verskih skupnosti v Sloveniji bi lepo povedali kako ta dialog med njimi zelo dobro poteka tako, da smo na tem področju lahko ponosni. V preteklosti pa je bil odraz se pravi verskih skupnosti oziroma odraz Vlade vsakokratne zelo različen. Kaj ti pomaga Urada za verske skupnosti, če je na čelu tak človek, ki zaničuje bomo rekli največjo ali pa glavne verske skupnosti in daje poudarek marginalnim? Ampak, ni bil to moj namen.</p>
               <p>Bi pa še moral popraviti se pravi kolega Janija, ki vedno tako vehementno nas tiste, ki smo malo manj časa v tem parlamentu poučuje kako je pomembno nekaj, kako narobe rečemo. Danes je on narobe povedal, ker je mešal hruška in jabolka kot bi on povedal. Se pravi, tukaj gre za dva področja. Prvo področje, če lahko rečemo je ta digitalna preobrazba. Mi smo že ministrstvo ustanovili, mi smo vedeli, da ne bomo imeli pomoči s kul koalicije tudi danes za to vas ne prosimo, ampak prosimo vas samo, da pustite tej Vladi do konca – datum volitev je že praktično znan – ta Vlada kot smo že slišali bo delala do konca. Digitalna preobrazba je nekaj takega, kar bo vsaka Vlada morala s tem področjem ukvarjati in če ne bomo temu dali kot družba visok pomeni, potem nimamo prihodnosti in to je nam že vsem jasno. To področje je absolutno sprejemljivo, da se uredi kot na najvišji možni ravni.</p>
               <p>Kar se pa tiče tega verskih skupnosti je pa prav, da gre nekako na to ministrstvo raven v smislu koordinacije z vseh področij, kar smo videli ravno v času recimo korone kako pomembno je, da sodeluje recimo tudi Ministrstvo za zdravje, ker je pač bilo pomembno, da so se vsi akterji v tej državi vključili v reševanje tega in če bi se še kul koalicija pa danes bi imeli bolnišnice manj polne kot imamo. Seveda bom podprl.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Dr. Trček, ste želel repliko?</p>
            </sp>
            <sp who="TrčekFranc">
               <speaker>DR. FRANC TRČEK (PS SD):</speaker>
               <p>Ja, jaz ne vem ali kolega Moškrič ne posluša ali ne bere ali vse troje. V tretjem odstavku mnenja Zakonodajno-pravne službe zelo lepo in zelo jasno piše zakaj je tako kot hočete prenašati problematično in tudi kot je povedala predstavnica kaj bi bil pravilen način, da ne bi bilo sporno z vidika 2. člena Ustave. Sedaj ne vem ali živimo v nekih vesoljih, ki niti vzporedna več? Jasno sem pa tudi povedal zakaj se ne strinjam, da bi bila to neka vladna služba in ne ločen urad. Ne bi se strinjal tudi v vladi, ki bi jo sam podpiral, ker je to prepomembna zadeva. Sedaj, ko sem to razmišljal tukaj na Prulah imamo vilo Grivec Franc Tomažič jo je naredil Plečnikov prvi asistent. To je bila vila profesorja teologije, ki jo je predal ekumunistik takrat v 30. letih. Verjetno bi se tudi on rolal v grobu kot se reče v ljudskem jeziku, če bi poslušal to sejo pa namen kaj hočete storiti.</p>
               <p>Hvala. Upam, da ne bom rabil več replicirati. Vesolja, ki niti vzporedna niso nimajo črvine, po kateri bi se lahko prevajalo pa dialog izvajalo.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala. Z črvinami smo zaključili. Ugotavljam, da drugih prijavljenih ni. Želita še besedo predstavnika predlagatelja se pravi Vlade? Ne želite. Zaključujem razpravo.</p>
               <p>Prehajamo na odločanje. Šli bomo po seznamu amandmajev, ki ga imate pred seboj in potem bomo glasovali skupaj o celotnem besedilu skupaj z eventualnimi sprejetimi amandmaji. Vsi amandmaji so vloženi s strani Poslanskih skupin Slovenske demokratske stranke, Nove Slovenije – krščanski demokrati in Stranke modernega centra tako, da tega ne bom pri vsakem amandmaju posebej bral.</p>
               <p>Prehajamo najprej na odločanje o amandmaju k 3. členu. Želi kdo v zvezi s tem amandmajem obrazložiti svoj glas? <stage>(Ne.)</stage> Glasujemo o amandmaju koalicije k 3. členu. Glasovali bomo z glasovalnimi napravami upam, da jih vsi imate. Glasovanje teče.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(2 člana.)</stage>
               </p>
               <p>Amandma je sprejet.</p>
               <p>Prehajamo na 5. člen. Želi kdo obrazložiti svoj glas? <stage>(Ne.)</stage> Glasujemo o amandmaju koalicije k 5. členu. Glasovanje teče.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(4 člana.)</stage>
               </p>
               <p>Amandma je sprejet.</p>
               <p>Prehajamo na 9. člen. Želi kdo obrazložiti svoj glas? <stage>(Ne.)</stage> Glasujemo o amandmaju koalicije k 9. členu. Glasovanje teče.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(4 člana.)</stage>
               </p>
               <p>Amandma je sprejet.</p>
               <p>Prehajamo na amandma za novi 10. člen. Želi kdo obrazložiti svoj glas? <stage>(Ne.)</stage> Glasujemo o amandmaju koalicije za novi 10. členu. Glasovanje teče.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(3 člani.)</stage>
               </p>
               <p>Amandma je sprejet.</p>
               <p>Prehajamo na glasovanje o amandmaju k 13. členu koalicije. Želi kdo obrazložiti svoj glas? <stage>(Ne.)</stage> Glasujemo o amandmaju koalicije k 13. členu. Glasovanje teče.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(4 člana.)</stage>
               </p>
               <p>Amandma je sprejet.</p>
               <p>S tem smo zaključili glasovanje o amandmajih in prehajamo na glasovanje o vseh členih ter naslovu zakona skupaj vključno s sprejetimi amandmaji. Želi kdo obrazložiti svoj glas? <stage>(Ne.)</stage> Glasujemo o zakonu v celoti v drugi fazi obravnave. Glasovanje teče.</p>
               <p> Kdo je za? <stage type="vote-ayes">(10 članov.)</stage> Kdo je proti? <stage type="vote-no">(4 člani.)</stage>
               </p>
               <p>Ugotavljam, da je v drugi obravnavi na odboru besedilo zakona sprejeto.</p>
               <p>Glede poročevalca, če ni drugih predlogov bo to predsednik odbora.</p>
               <p>S tem zaključujem to točko dnevnega reda in zaključujem tudi izredno sejo.</p>
               <p>Vsem hvala za udeležbo tudi hvala za učinkovito delo.</p>
               <p>Srečno.</p>
               <stage type="time">Seja je bila končana 12. novembra 2021 ob 14.55.</stage>
            </sp>
         </div>
      </body>
   </text>
</TEI>
