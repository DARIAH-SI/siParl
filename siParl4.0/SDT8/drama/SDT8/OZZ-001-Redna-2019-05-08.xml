<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZ-001-Redna-2019-05-08">
   <teiHeader>
      <fileDesc>
         <titleStmt>
            <title>Odbor za zdravstvo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZ-001-Redna-2019-05-08.OZZ" n="001">
               <name>Redna</name>
               <date when="2019-05-08"/>
            </setting>
         </settingDesc>
         <particDesc>
            <listOrg>
               <org xml:id="OZZ-001-Redna-2019-05-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZ-001-Redna-2019-05-08.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZDRAVSTVO</stage>
            <stage type="session">2. nadaljevanje 1. seje</stage>
            <stage type="date">(8. maj 2019)</stage>
            <stage type="chairman">Sejo je vodil dr. Franc Trček, predsednik Odbora za zdravstvo.</stage>
            <stage type="time">Seja se je pričela ob 14.01 uri.</stage>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Lep pozdrav vsem skupaj. Sklepčni smo. Nadaljujemo s 2. nadaljevanjem 1. redne seje odbora za zdravstvo.</p>
               <p>Do sedaj nisem dobil obvestil, da je kdo zadržan ter da kdo nadomešča. Imamo nadomeščanje. Namesto kolegice Andreje Zabret je kot nadomestna poslanka kolegica Karla Urh.</p>
               <p>Sejo smo dne 4. 4. 2019 prekinili in s tem tudi obravnavo 1. točke dnevnega reda – <title>PREDLOGA ZAKONA O SPREMEMBI ZAKONA O ZDRAVSTVENI DEJAVNOSTI</title> ter preložili na nadaljevanje seje, ki se je začela.</p>
               <p>Torej, prehajamo na <title>1. TOČKO DNEVNEGA REDA – PREDLOG ZAKONA O SPREMEMBI ZAKONA O ZDRAVSTVENI DEJAVNOSTI</title>, ki ga je Državnemu zboru v obravnavo predložila Poslanska skupina Levica s prvopodpisanim Željkom Ciglerjem. Objavljen je na spletni strani Državnega zbora. Kolegij predsednika Državnega zbora je na 24. seji dne 25. 1. 2019 odločil, da se predlog zakona obravnava po skrajšanem postopku. Kot gradivo objavljeno na spletnih straneh Državnega zbora je na voljo še: mnenje Zakonodajno-pravne službe z dnem 28. 2. 2019, mnenje Državnega sveta z dne 11. 3. in 21. 3 2019, mnenje Vlade Republike Slovenije z dne 4. 4. 2019, stališča Zdravniške zbornice Slovenije z dne 13. 3. 2019 ter dodatno še mnenje Zavoda za zdravstveno zavarovanje Slovenije, ki smo ga prejeli včeraj 7. 5. 2019.</p>
               <p>V poslovniškem roku so bili vloženi amandmaji Poslanske skupine Levice k 1. in 2. členu. Na prvem nadaljevanju seje dne 4. 4. 2019 je predlagatelj umaknil amandma k 1. členu.</p>
               <p>Pričenjamo drugo obravnavo predloga zakona, o katerem bomo opravili razpravo in glasovanje o amandmajih in členih predloga zakona.</p>
               <p>V skladu s prvim odstavkom 128. člena Poslovnika Državnega zbora predlagam odboru, da se razprava o vseh členih in amandmajih združi in po opravljeni razpravi bi opravili glasovanje o amandmajih, nato pa glasovali o vseh članih skupaj. Ali kdo temu nasprotuje? <stage>(Ne.)</stage>
               </p>
               <p>Glede na dejstvo, da je bilo stališče vabljenih že podano na prejšnjih sejah pozivam vabljene in predlagatelja ali imajo še kaj za dodati? Želijo razpravljati? V imenu predlagatelja kolega Kordiš. Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS LEVICA):</speaker>
               <p>Hvala za besedo, predsedujoči. Novelacija zakona o zdravstveni dejavnosti smo v Levici sprožili zato, ker so se koncem lanskega leta v praksi pokazale privatizacijske luknje, ki jih je prinesla zadnja sprememba Zakona o zdravstveni dejavnosti na primeru Splošne bolnišnice Celje. Konkretno zadnja sprememba Zakona o zdravstveni dejavnosti je omogočila autsorsing? oziroma zunanje izvajanje zdravstvene dejavnosti in to celo mimo vseh pravil, ki veljajo za podeljevanje koncesij.</p>
               <p>To je privatizacijska luknja, ki se je namerno odprla v našem javnem zdravstvenem sistemu in zato smo v Levici intervenirali, da jo zapremo. To smo poskušali že na kakšni izmed prejšnjih obravnav, pa se je žal ta tema kar vlekla. Odbor ni prišel do nikakršnega zaključka. Danes pa upam, da je tisti dan, ko bomo do tega zaključka prišli.</p>
               <p>Amandma, ki smo ga priložili k 2. členu umikamo zaradi tega, ker smo s koalicijsko poslansko vrsto uspeli uskladiti tega kar smo s koalicijsko poslansko vrsto uspeli uskladiti amandma, ki ga bo ta ista poslanska vrsta koalicije tudi vložila in bomo podprli tisti amandma.</p>
               <p>Se je pa tekom grizenja v to materijo odpiranja privatizacijskih lukenj v solidarnem javnem zdravstvenem sistemu pokazal še en problem. In sicer, med spremembami Zakona o zdravstveni dejavnosti oziroma z ZUJ-fovskim posegom v ta zakon leta 2012 in tisto zadnjo spremembo leta 2017 je bila v zakon vnesena možnost opravljanja dejavnosti preko podjemne pogodbe z zdravstvenim delavcem s strani nekega posameznega javnega zdravstvenega zavoda. Potem pa je Vlada leta 2017 na mizo prinesla nov zakon o zdravstveni dejavnosti, to je pet let kasneje, potem pa so v obravnavi tega zakona koalicijske poslanske skupine kar tako pod mizo stiščale skozi amandma, ki je razširil to podjemno pogodbo na vse pogodbe civilnega prava.</p>
               <p>Skratka, odkrili smo še eno izmed možnosti autsorsanja in podmizne privatizacije javnega zdravstvenega sistema.</p>
               <p>Amandma koalicije, ki ga bomo v Levici podprli in ki smo ga z koalicijo usklajevali, ne zapira te druge privatizacijske luknje, pa vendarle je to luknja, ki jo moramo zašiti, zaradi tega ker se bodo potencialne zlorabe te luknje, tega člena, sedaj ko zapremo možnost neposrednega autsorsanja zdravstvene dejavnosti nedvomno stopnjevale, kar pa lahko naredimo v nadaljnji obravnavi tega zakona, torej na plenarni seji Državnega zbora.</p>
               <p>Pred tem pa me zanima stališče ministrstva glede na to, kar sem ravnokar opozoril. Govorim o 53.c členu Zakona o zdravstveni dejavnosti. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Preden dam besedo postopkovno, še eno pooblastilo. Kolega Sama Bevka nadomešča kolega Jani Prednik. Izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Mene sedaj samo zanima, glede na to, da je kolega Kordiš razlagal o nekem amandmaju in o nekih dokumentih. Sedaj sem malo zmeden. Sam ne vem o čem govorimo. Rad bi videl ta dokument. Ravnokar gledam v UDIS. Tukaj nič ne piše, da bi bil kakšen amandma vložen. O čem mi sploh razpravljamo? Dajmo to razčistiti, ker če govorimo o non-pepperju? potem mi ga razkrite, da bom vsaj vedel kakšen je ta papir. Ampak vložen v sistem pa ni. Bi prosil tehnično, ker drugače se nimamo kaj pogovarjati. Govorimo nekaj česar ni. Zaenkrat v UDISU gledam, da ga ni.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Dobro, prav malo me čudi kolega poslanec koalicije, ampak ravnokar smo dobili na mizo amandma, ki naj bi ga tudi koalicijsko usklajevali, ampak seveda nisem gardedama obstoječe koalicije. Ali bo v imenu koalicije kolega Pavšič obrazložil? Izvolite.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala za besedo. Res se ta zadeve vleče že kar dolgo in upam, da jo bomo danes res zaključili. V vmesnem času od zadnje seje smo pripravili dopolnjen amandma, ki ste ga sedaj dobili na mize. Dejansko v zadnjem času tudi zaradi tega, ker so tudi usklajevanja potekala do približno ene ure nazaj in je to sedaj produkt in rešitev, ki jo lahko in ki jo tudi zagovarjamo. Predlagamo ga kot amandma odbora in upošteva pomisleke Zakonodajno-pravne službe glede negativnih posledic na dostopnost zdravstvenih storitev za uporabnike, ki so bile izpostavljene na prejšnji seji, s čimer bi se lahko dejansko poseglo v pravico do zdravstvenega varstva.</p>
               <p>Predlagano besedilo amandmaja določa v katerih primerih se lahko javni zdravstveni zavodi in drugi javni zavodi iz šestega odstavka 8. člena tega zakona pogodbeno dogovorijo o opravljanju zdravstvenih storitev z drugim izvajalcem. Gre pravzaprav za kaskadni sistem, pri katerem je pomemben predvsem vrstni red. Najprej se preveri, če se situacijo lahko reši s sklenitvijo podjemne pogodbe, če to ni mogoče, se lahko sklene pogodba z drugim javnim zdravstvenim zavodom in kot zadnja možnost pa je sklenitev pogodbe s koncesionarjem. Amandma predvideva tudi določbe, ki jih morajo vsebovati sklenjene pogodbe in opravljene analize, s katero dokažejo upravičenost za sklepanje same pogodbe. Analiza služi nadalje tudi kot podlaga za predhodno soglasje k sklenitvi pogodbe, ki ga v primeru, da gre za sklepanje pogodbe na primarni ravni, podaja Zavod za zdravstveno zavarovanje Slovenije, v primeru sekundarne in terciarne ravni pa tako Ministrstvo za zdravje oziroma minister kot tudi Zavod za zdravstveno zavarovanje Slovenije. Pogodba se lahko sklene za največ obdobje enega leta in se, če so seveda izpolnjeni vsi pogoji in je izpeljan postopek po določenem obdobju ponovno sklene z istim izvajalcem.</p>
               <p>Bil sem opozorjen tudi, čisto formalno<gap n="..."/> Ali je v redu? <stage>(Da)</stage>. Opozorjen sem bil, ampak ne rabim še enkrat tega opozorila dajati naprej.</p>
               <p>Pripravili smo vsi skupaj amandma, ki dejansko bolj natančno določa način in vrstni red sklepanja pogodb med javnimi zdravstvenimi zavodi in drugimi izvajalci zdravstvenih dejavnosti. Predlagam odboru, da ta amandma sprejme. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Želi besedo v imenu ministrstva gospod državni sekretar? Izvolite, dr. Pliberšek.</p>
            </sp>
            <sp who="PliberšekTomaž">
               <speaker>DR. TOMAŽ PLIBERŠEK:</speaker>
               <p>Spoštovani predsedujoči, hvala za besedo. Spoštovane poslanke, poslanci, ostali prisotni. Danes, bom rekel, kar mogoče začel z obrazložitvijo glede na predloženi amandma. Torej, predlagano besedilo amandmaja določa, v katerih primerih se lahko javni zdravstveni zavodi in drugi javni zavodi šestega odstavka 8. člena tega zakona pogodbeno dogovorijo o opravljanju zdravstvenih storitev z drugim izvajalcem. Pri tem je določen vrstni red, in sicer je najprej potrebno preveriti ali bi lahko nastalo situacijo rešili s sklenitvijo podjemne pogodbe, če to ni mogoče se lahko sklene pogodbo z drugim javnim zdravstvenim zavodom, če tudi to ni mogoče se lahko sklene pogodba s koncesionarjem ali drugim zdravstvenem zavodom, ki opravlja posamezne storitve. V vseh navedenih primerih se pogodba o opravljanju zdravstvenih storitvah lahko sklene le v predhodnem soglasju Zavoda za zdravstveno zavarovanje Slovenije in ministra pristojnega za zdravje, in sicer za obdobje enega leta z možnostjo podaljšanja.</p>
               <p>Ministrstvo predlaga, da se predpiše soglasje Zavoda za zdravstveno zavarovanje Slovenije za vse takšne pogodbe, soglasje ministrstva pa se podpiše le za pogodbe tisti javnih zavodov, katerih ustanovitelj je država, to je za takoimenovano sekundarno in tercialno raven zdravstvene dejavnosti.</p>
               <p>Prav tako ministrstvo opozarja, kot tudi drugi deležniki uporabnikov storitev, da bomo v primeru, da se pogodbe s takoimenovanimi čistimi zasebniki ne bodo več smele sklepati težave na naslednjih področjih, kot so: sanitetni prevozi, zobotehnične storitve, laboratorijske storitve. Zdravstveni domovi imajo namreč za njihovo izvajanje sklenjene pogodbe s čistimi zasebniki. Nekateri zdravstveni domovi imajo pogodbe sklenjene tudi za izvajanje otrodonije, oralne kirurgije in psihiatrije.</p>
               <p>Na ministrstvu se zavedamo problematike področja in njegove razsežnosti. Vemo, da bodo potrebne spremembe tako zdravstvene kot verjetno druge povezane zakonodaje. Reševanja zadev se lotevamo sistematično. Pričakujemo da bodo prvi rezultati vidni v bistvu kmalu. Torej, ena taka zadeva, ki se nam sedaj tudi odpira je splošni dogovor. Torej vemo, da v tem aneksu 1 smo določali samo aktivnosti oziroma ukrepe, ki nimajo vpliva finančnih posledic, medtem ko v aneksu 2 bodo verjetno tudi potrebne določene korekcije na sistemski ravni. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, dr. Pliberšek. Želi besedo predstavnica Zakonodajno-pravne službe? Izvolite.</p>
            </sp>
            <sp who="TrillerVrtovecKatja">
               <speaker>DR. KATJA TRILLER VRTOVEC:</speaker>
               <p>Hvala za besedo. Lep pozdrav vsem. Ta amandma odbora se v pretežnem delu, glede na amandma, ki smo ga obravnavali oziroma ko sem dala mnenje prejšnjič, ne spreminja, zato se tudi nanj nanašajo vse pripombe, ki sem jih izpostavila zadnjič. Te se nanašajo na pravico pacientov do časovne dostopnosti do zdravstvenih storitev, potem na vprašanje enakega obravnavanja vseh izvajalcev v javni zdravstveni mreži in tudi na dodatna administrativna bremena, ki jih to prinaša za javne zdravstvene zavode.</p>
               <p>Dodatne pripombe imam pa tudi na spremenjeni del, ki se sedaj nanaša na obseg dopustnega autsorsinga. Autsorsing se s tem amandmajem odbora dopušča tudi drugim javnim zavodom, ki opravljajo posamezne zdravstvene storitve za drugega izvajalca v mreži javne zdravstvene službe. Taki javni zavodi nimajo dovoljenja ministrstva za opravljanje zdravstvene dejavnosti in zato ne sodijo v javno zdravstveno mrežo.</p>
               <p>Če v bistvu povzamem. Sedaj obstoječi zakon ta autsorsing izven javne zdravstvene mreže dopušča, ampak jih dopušča izvajalcem zdravstvene dejavnosti, ki imajo dovoljenje.</p>
               <p>Potem je osnovna novela Zakon o zdravstveni dejavnosti ta autsorsing izven zdravstvene mreže ukinila. To je bilo izpostavljeno kot problematično z vidika zagotavljanja časovne dostopnosti do zdravstvenih storitev. Amandma odbora pa sedaj autsorsing izven javne zdravstvene mreže ponovno dopušča, vendar kriterij za autsorsing ni več ali ima oseba dovoljenje za izvajanje zdravstvene dejavnosti, ampak je kriterij samo še to, da gre za javno osebo. To pa sicer ne odpira vprašanja časovne dostopnosti do zdravstvenih storitev, ampak odpira vprašanja zagotavljanje kakovostnega izvajanja zdravstvenih storitev, ker če te osebe nimajo dovoljenja za zdravstveno dejavnost, potem jih ministrstvo tudi težko nadzira, ker jim že v osnovi tega dovoljenja ne podeljuje. Hvala za besedo.</p>
               <p>Pa še z vidika 2. člena. Sedaj če je ta amandma odbora umaknjen in ukinja v bistvu to predhodno obdobje, je pa tudi težava z vidika načela varstva zaupanja v pravo, ker ta zakon začne veljati 15 dni po objavi v Uradnem listu. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Odpiram razpravo poslank in poslancev. Kolegica Jelka Godec, izvolite.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Lahko bi uporabila ene grde besede. Zaj<gap n="..."/> ste kar se je zaj<gap n="..."/> dalo še s tem amandmajem, če to sprejmete. Sedaj ste slišali ministrstvo o čem govori, kakšne so lahko posledice, če to sprejmete glede tega. Slišali ste pa tudi pravno službo. Vam sploh ni pomembna kakovost. Ni vam pomembno ali ima izvajalec, ki je oseba <gap n="..."/>. javnega prava, če ima licenco za delo oziroma dovoljenje za delo ali nima. Samo da ni zasebnik, ki lahko ima dovoljenje za delo, pa bi to opravljal kvalitetnejše. To vas sploh ne zanima. Kaj ste vi sploh kaj razmišljali o kakovosti v zdravstvu, če že drugega ne. Tam vpijete na drugi strani, da morajo imeti vsi licence, kakovost, izvajalci morajo imeti dovoljenje Ministrstva za delo, akreditacije itd., tu pa daste autsorsing, boste dali prednost tistemu, ki te akreditacije oziroma licence, dovoljenja za delo zdravstvene dejavnosti nima. Torej ni nikjer verificiran. Ni. Šarlatan. Eden mazač bo lahko delal, karikiram, tisti, ki pa ima akreditacijo, ima dovoljenje za opravljanje zdravstvene dejavnosti in ni v javni mreži, je zasebnik in bi lahko to delal, pa ne sme delati, ampak ima licenco. Torej vi sploh ne razmišljate nič. Samo da ni zasebnik, samo da ni koncesionar, če hočete.</p>
               <p>In slišali ste iz ministrstva. Mi smo že zadnjič rekli kaj to pomeni za prevoze, za zobozdravstvene tehnike, ne vem kaj vse. Vi boste zrušili še tisto, kar v sistemu deluje danes, s tem ko ste šli en člen ali en stavek vam je šel tam na živce in ste ga spremenili s petimi odstavki, pa še to ste šli čisto mimo.</p>
               <p>Še enkrat vam poudarjam. S tem amandmajem daste možnost delo tistemu, ki nima dovoljenja za opravljanje zdravstvene dejavnosti. Kaj me slišite? Poleg tega bomo imeli pa probleme in mene zanima, kaj je danes s tistimi, ki danes imajo podpisane pogodbe na področju, tako kot so povedali na ministrstvu, prevozi, zobotehnične storitve itd. Kaj pa s tistimi? To pomeni od jutri naprej, ko bo zakon sprejet. Konec. Zobozdravniki več ne bodo imeli tehnika. Pojdite potem na Hrvaško potem po plombe, na mostičke in to.</p>
               <p>Še enkrat, dajte razmisliti o tem kaj delate. Usklajevali pa ste od januarja in potem pravi kolega, da ste danes še usklajevali. In sedaj ste slišali kaj to pomeni. Dajte malo zdrave kmečke pameti in dajte umakniti to in razmislite čez poletje. Pojdite na morje in razmišljajte kako bi te zadeve reševali malo drugače. Ne mi zameriti, ampak resno<gap n="..."/> Delali bodo lahko tisti, ki nimajo dovoljenja pri nas. Ali želimo to? Ali boste lahko šli jutri na cesto in boste rekli, da ti lahko delaš in nimaš dovoljenja, ampak ker si oseba javnega prava pa lahko delaš. Zobozdravniku, ki ima danes podpisano pogodbo s tehniki, bodo jutri rekli glejte nimam pogodbe, ne smem več delati s tistim, ki mi dela mostičke. Kaj boste potem? Samo eden naj potem reče čez mesec dni kakšni so problemi v zobozdravstvu in ali pa problemi s sanitetnimi prevozi. Vi boste to naredili. In če vas čez štiri leta ne bo več v parlamentu, kdo bo na to odgovarjal.</p>
               <p>Razjezi me, ker čisto nič ne razmišljate o teh stvareh.</p>
               <p>Mi v naši poslanski skupini smo sicer celo razmišljali, da bomo zapustili sejo tega odbora, ker tega se več ne gremo. Trikrat smo prekinjali. Prosili smo vas, dajte razmisliti. Ministrstvo vam pove. ZPS vam pove. Ne, sedaj bomo pa ostali tukaj in glasno glasovali proti takim bedarijam.</p>
               <p>Vam pa resno polagam na srce, dajte razmisliti. Delo dajete tistim, ki nimajo dovoljenja za opravljanje zdravstvene dejavnosti. To pa je v bistvu najbolj pomembno in to kar je ministrstvo reklo kaj se zgodi.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Besedo želi predlagatelj. Izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala za besedo, predsedujoči. Da nekaj stvari razčistimo. Mi nismo šli tukaj raztrančirati celotnega zakona, zgolj omejili smo kdo lahko opravlja za neko javno zdravstveno institucijo v določenih skrajnih primerih zdravstveno dejavnost. To smo naredili. Da pač ne more neka zdravstvena dejavnost nekemu prijatelju, ki dela privat, narediti posla s tem, da mu preusmeri kader, opremo, paciente na zasebno ordinacijo. Po možnosti, tako kot se je zgodilo v Splošni bolnišnici Celje, za iste storitve, za katero imaš ti tehniko, mašine tudi znotraj javnega zdravstvenega zavoda. To je bil pač problem, ki smo ga naslovili in nič kaj dosti več od tega. Sam sem sedaj to rejlanje? o dovoljenjih za opravljanje zdravstvene dejavnosti. Sedaj če si ti koncesionar, saj ne moreš delati kot koncesionar, če nimaš dovoljenja, niti ne moreš delati kot javni zavod, če nimaš dovoljenja. To je kar nekaj. Skratka, tovrstne očitke moram zavrniti, kot čisto netočne in v resnici niti nimajo veze z materijo, ki jo obravnavamo.</p>
               <p>Je pa res, da je javni zdravstveni sistem zaradi 25- letnega privatizacijskega obleganja v marsikateri meri postal odvisen od čisto zasebnih rentabilnih profitnih storitev, ampak temu je treba na neki točki narediti konec. In te storitve, te dejavnosti integrirati nazaj v javni zdravstveni sistem. Seveda je za pričakovati pri taki meri privatizacijskih napadov kot jim je bilo javno zdravstvo priča zadnji dve desetletji in pol, da to ne bo šlo povsod čisto gladko, je pa še vedno treba narediti.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Kolega Robert Pavšič.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala še enkrat za besedo. Pravzaprav gre v bistvu samo za eno vprašanje. Ali mi tukaj zagovarjamo javno zdravstvo ali zagovarjamo kakršnokoli drugo obliko zagotavljanja zdravstvenega sistema? Naj bo to javno, zasebno ali pa hibridno. In točno tako, kot je kolega Kordiš povedal. 27 let se je zanemarjalo to področje. Sedaj pa, ko se poskuša tam, kjer se je ugotovilo, da je dejansko prihajalo do anomalij, urediti, samo določiti vrstni red, pa prihaja ven kakšne kakovostne storitve<gap n="..."/> Najbolje je zmajevati z glavo. Nikjer ne piše, da se ne sme s koncesionarjem sklepati pogodbe, ampak da se sklene podjemno pogodbo, če se pa te ne da skleniti, se pa sklene katerokoli drugo pogodbo civilnega prava. In sedaj zavajati ljudi, da jutri ne bodo imeli plombe zaradi tega, ne gre skozi in nima popolnoma nobene zveze z kakovostjo v zdravstvu. Ker če bi sedaj to poslušali, potem so vsi zasebniki mnogo kakovostnejši od tistega, kar se dogaja v javni mreži, kar pa dejansko vemo, da ni res. So dobri tako tisti, ki delujejo v javni mreži, kot tisti, ki delujejo tudi v zasebnem sektorju. So pa slabi na obeh straneh tudi in se lahko vse skupaj izravna.</p>
               <p>Vseeno pa bom, tisto kar sem bil prej opozorjen. Prehodno obdobje pa mislim, da mora obveljati, tako da bi predlagal, da zakon začne veljati s 1. 1. 2020, tako kot je bilo mišljeno z amandmajem k 2. členu, ki ga je že vložil predlagatelj in potem umaknil. Predlagal bi, da o tem amandmaju spet glasujemo. Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Predlagatelj ima prednost. Potem kolegica Godec.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Če bo kdo lažje spal zaradi tega, mirno mi lahko pustimo noter prehodno obdobje od 1. 1. 2020. To ni sedaj tak problem.</p>
               <p>Bi pa ponovno odprl to vprašanje, ki sicer ni v amandmajih za današnjo obravnavo, lahko pa je stvar obravnave na plenarni seji Državnega zbora, če danes spravimo to spremembo Zakona o zdravstveni dejavnosti skozi.</p>
               <p>To kar sem prej govoril kaj se je tokom sprejemanja zadnjih sprememb Zakona o zdravstveni dejavnosti leta 2017 dogajalo. Vlada je prinesla na mizo svoj zakon, potem pa so koalicijske poslanske skupine praktično pod mizo na hitro na sami seji spravile skozi amandma k prvemu odstavku 53.c člena, ki je podjemno pogodbo v nadaljevanju zakona v resnici pakiral v podjemno pogodbo ali kakršnokoli drugo pogodbo civilnega prava. Se pravi, da se pod izrazom podjemna pogodba ne skriva zgolj samo podjemna pogodba, ampak še razni s.p.-ji in druge pravne oblike. To je bilo tekom pregleda zakona in morebitnih privatizacijskih lukenj še nekaj, kar je naknadno padlo ven. Danes tega ne moremo rešiti. Lahko pa nemara to rešimo na plenarni seji Državnega zbora in tukaj pač postavljam vprašanje ali pobudo ministrstvu kako postopat v zvezi s to nevarnostjo s.p.-zacije javnega zdravstva.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Kolegica Godec, izvolite.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Zagovarjati javno zdravstvo, v katerem čakaš tri leta na operacijo hrbtenice, zagovarjati javno zdravstvo, kjer morajo mladoletne osebe plačevati tisto, kar je v Evropi standard, recimo bele plombe, zagovarjati javno zdravstvo, ki boste sedaj s tem amandmajem še dodatno uničevali. To je za vas zagovarjanje javnega zdravstva. Pa ne se hecati.</p>
               <p>Sedaj pa bom povedala kaj je bilo pa v Celju. Na koncu kako so zadevo rešili. Kupili so enega, ki ima koncesijo za enmar<gap n="..."/>? in sedaj imajo koncesijo te zasebniki. Kaj boste pa sedaj rekli? Ne morete verjeti. Kupili so firmo s koncesijo s takšnim poimenovanjem in imajo koncesijo in sedaj mi zdravniki v Celju povedo. Sedaj imajo koncesijo in lahko delajo.</p>
               <p>Ne želite slišati, da lahko sedaj po vašem amandmaju dobi delo tisti, ki nima akreditacije oziroma dovoljenja za opravljanje zdravstvene dejavnosti. Ne želite slišati. Nisem rekla, da so zasebniki boljši in da so tisti, ki delajo v zdravstvenih domovih slabši. Nisem tega rekla in tega mi ne boste nikoli pripisali. Govorim pa samo to, da s tem amandmajem, še enkrat, mene zanima, kolegi koalicijski poslanci, kako boste reševali sanitetne prevoze, vse storitve, ki jih je ministrstvo vpisalo, da s tem padejo. Kako boste to nadomestili? Kako, kdaj, s kom, kakšni časovnici, v kakšnem akcijskem načrtu. Povejte mi kako boste to reševali, če pravite, da se sedaj nekateri upiramo privatizaciji in ne vem kaj nam vse hočete naprtiti. Mene zanima kako boste reševali izpad storitev, ki jih boste s tem amandmajem dosegli? Kako? Dajte mi razložiti. Povejte mi kako, s čim. Ne me gledati. Povejte mi kako boste rešili sanitetne prevoze, zobozdravnike itd. Kako? Kdo bo opravljal te storitve, ko bo z začetkom veljavnosti to prekinjeno in se ne bo več smelo opravljati? S kom bodo opravljali?</p>
               <p>Potem to analizo. Kdo bo delal analizo? Kdo bo to potem odobril itd.? Vprašanj je še veliko. Ampak mene moti najbolj to, da sedaj dajete delo tistim, ki nimajo dovoljenja. In to še ostale, predlagatelja smo slišali, sedaj me pa zanima tudi ostali poslanci s koalicije ali se vi strinjate, da delo v zdravstvu opravlja nekdo, ki nima dovoljenja za delo. Ne vem. Pa to kar je ministrstvo reklo, da s tem povzročate nevšečnosti oziroma izpade na vseh tistih področjih, ki so jih povedali. Ne vem, ampak mislim, da ministrstvo ima pregled nad tem kaj sedaj ta amandma pomeni.</p>
               <p>Drugo vam ne morem reči. Saj ne bom več razpravljala, ker to gre nekam<gap n="..."/> Ne vem. Leta 2020 bomo reševali, ko ne bo nobenega več tukaj. Ali kaj bomo delali, ne vem?</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Preden bi dal repliko bi izhajajoč iz vloge, ki jo imam, glede na trditev, ki jo je izrekla poslanka vprašal predstavnike ministrstva, ker to navsezadnje spremlja javnost. Naj mi enoznačno odgovorijo ali lahko zasebnik kupi koncesijo. Prosim.</p>
            </sp>
            <sp who="PliberšekTomaž">
               <speaker>DR. TOMAŽ PLIBERŠEK:</speaker>
               <p>Hvala, predsedujoči, za vprašanje. Vseeno bom svoji pravnici predal, da pojasni kako so te stvari urejene v bistvu tudi pravnoformalno.</p>
            </sp>
            <sp who="RanzingerMirjana">
               <speaker>MIRJANA RANZINGER:</speaker>
               <p>Koncesija se seveda ne da kupiti. To je prepovedano. To je nično. To vsi vemo. To je v zakonu. Če je to bilo narejeno, potem ni prav, da je temu tako. Če lahko, saj to je isto v bistvu. Ampak posledica je ista. Prepovedano je to. Nično je, saj v zakonu piše, da je nično. Mi o tem nismo bili obveščeni, samo še toliko, bomo pa preverili zadevo. Kaj naj drugega rečemo?</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Verjetno bi lahko gospa poslanka to prijavila in prosim, da odboru pisno poročate o tej preverbi. Prvi je imel repliko kolega Pavšič. Potem kolega Kordiš.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala. Bom samo ponovil tisto, kar sem že povedal. Če se zadeve ne da rešiti s podjemno pogodbo, se jo lahko rešuje s katerokoli drugo pogodbo iz civilnega prava. Lahko pa se v umestnem času, torej v predhodnem obdobju, zadeve urejujejo tudi z dodatnimi koncesijami, kar bi pa dolgoročno zadeve rešilo, tako laboratorijem, kot za neurgentne reševalne prevoze. Vse se da urediti. S tem, da bi bil na tem področju mnogo večji red. Tudi za neurgentne reševalne prevoze zaenkrat občine in zdravstveni domovi to urejajo s koncesijami. Nimamo problemov s koncesijami. Nima se smisla igrati tega ping ponga. Vi govorite črno, mi govorimo belo. Resnica pa je tako kot vedno siva. Odvisno je samo v kakšnem odtenku. Hvala lepa.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Kolega Kordiš, replika.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala lepa za besedo, predsedujoči. Poglejte, mi s tem posegom zapiramo privatizacijsko luknjo, ki se odprla koncem leta 2017. To je eno leto oziroma v primeru prehodnega obdobja s to spremembo do 1. 1. 2020 dve leti. Se bo v teh dveh letih naredilo kaj škodljivega. Ja. Se je že. Smo to že videli. Ampak na srečo nismo še na točki, ko bi se ta luknja v zakonu zlorabljala v vsesplošne proporce in ki požrla celoten javni zdravstveni sistem in se mu uštulila? kot nek temelj brez katerega ne bi mogel več funkcionirati.</p>
               <p>Drugi segmenti javnega zdravstva so se razrasli v take dimenzije, da jih ne moreš kar čez noč odrezati. Na splošno recimo, koncesije so take. Tukaj greš zgolj lahko v gradualno odpravljanje, ne moreš narediti preprostega reza, ker so se razpasle preko vseh zdravih meja.</p>
               <p>Zganjati tukaj paniko kako bodo ljudje ostali brez zobozdravnikov in brez nujnih prevozov. Dajte, no. To je čisto za lase privlečeno. Sploh pa ne vidim nikakršne težave, da se ti posamezniki, te dejavnosti, te operacije vključijo nazaj spet v javni zdravstveni sistem, kot se morajo. In se bodo tudi mogle, saj kot zasebniki ne bodo morali več drugače delati, če bodo še vedno želeli delati z nekim javnim zdravstvenim zavodom. Vse ostalo pa je streljanje v slamnatega moža, ki ga nikjer ni.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Kolega Möderndorfer, izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Saj se sploh nisem imel namena oglasiti. Ampak sedaj poslušam te nebuloze, ena je hujša od druge. Mešajo se pojmi javni zdravstveni sistem, javna zdravstvena mreža, javno zdravje. To je za vas vse eno in isto, kar vse je treba vreči v isti koš. Ampak v redu. To je sedaj postalo moderno.</p>
               <p>Predvsem me moti, kolega Kordiš, saj to je znano dejstvo, ko ponoviš izmišljotino ali laž trikrat postane to resnica. Temu bom ostro nasprotoval. Nobena privatizacijska luknja se ni odprla v Celju. Odprli so se osebni spori in določene osebne atikete, ki trajajo v Celju že nekaj časa. In ker nekomu to ni všeč in ker je nekomu nekdo nekaj zagrozil, si je šel v predlog spremembe o Zakonu o zdravstveni dejavnosti. To se je zgodilo in nič drugega. In povejmo na glas kako je temu res šlo. In to, da se danes zlorablja en postopek znotraj Državnega zbora, zato da se rešujejo osebni spori. Ali je problem direktorica celjske bolnice? Naj jo Svet zamenja, če je to problem. Ali moramo zaradi tega zakon spreminjati in govoriti o privatizacijski luknji, ali kaj? Lepo vas prosim, dajte no nehati. Povejte na glas kaj se je v Celju zgodilo. Nekdo je hotel iti delati privat in delati privat k privatniku. Potem pa je čudežno naslednji dan stroj crknil v celjski bolnici. Zanimivo. Ampak na koncu je direktor kriv za to in on je odprl privatizacijsko luknjo. Je bil oškodovan kakšen pacient zaradi tega? Je bil? So bile višje storitve zaračunane za tiste dejavnosti? Ne. Ne boste verjeli, za eno tretjino celo cenejše storitve so bile. Ampak nekoga to boli. Nekoga nekaj boli. To pa, da tisti, ki je opravljal potem te storitve je želel in že prosi za koncesijo, zato da bi lahko prišel do tega javnega denarja. To pa je druga stvar. Ampak to ne bo rešil Zakon o zdravstveni dejavnosti. In potem se vpletejo mediji, novinarji, vsak pove svojo zgodbo. Trikrat se ponovi laž in evo ti ga na. Imamo privatizacijsko luknjo, ki jo je treba sedaj šivati.</p>
               <p>Poslušajte, to kar se je zgodilo v Celju, je odprlo tudi druga vprašanja in ponavljam ene in iste stvari. Ta člen in ta določba ni bila postavljena v Zakon o zdravstveni dejavnosti za to, da bo omogočila privatizacijske luknje in ne vem kaj še vse. Še enkrat ponavljam. Ta določba se je znašla v zakonu takrat, zato ker imate vsi zgodovinsko spomin na nuli, zaradi mariborskih anestazistov, ker se takrat ni dalo sklepati teh pogodb. To pa, da je odprlo druge dimenzije, to pa je drugo vprašanje. Nehajmo se farbat o ne vem o čem še vse in kdo bo ustanavljal in ne vem kaj s temi koncesijami. Koncesijsko vprašanje smo mi razrešili z zakonom. Kam bodo šli dobički smo tudi razrešili. Tudi Ustavno sodišče je povedalo. Javni zavodi nazaj v zdravstveno dejavnost, koncesionarji pa lahko prosto razpolagajo. Ali nam je to všeč ali nam to ni všeč, je nepomembno. Določeno je sedaj tako. Ustavno sodišče je odločilo.</p>
               <p>Imamo pa druge probleme. In da zaključim s tistim delom. To kar se je zgodilo v Celju se bo sedaj začelo dogajati vsepovsod. Pa ne zaradi privatizacijskih lukenj, ampak zaradi problemov, ki jih imamo, zaradi pomanjkanja zdravnikov, zaradi pomanjkanja denarja in ne vem še kaj vse.</p>
               <p>Kar je pa še bolj pomembno. Javno zdravstveni sistem ne bo nikoli 100 % plačan z javnim denarjem, ker ne more zafunkcionirati nikjer na svetu. Razen na Kubi. Pa vemo kaj to pomeni. Javno zdravstveni sistem vedno lahko živi samo z financiranjem, tudi iz zasebnega žepa. In ne pozabiti še eno stvar. Prosta izbira, svobodna odločitev. Mi ne bomo mogli pacienta prepričati in prisiliti, da hodi samo v bolnico, če tega noče, če bolj zaupa zasebniku. Ampak bo odprl denar za to. Ali to pomaga zdravstvenemu sistemu? Ne boste verjeli, pomaga mu, ker skrajšuje čakalne dobe. Ali je to nam všeč ali ne? Raje se vprašajmo zakaj so sploh čakalne dobe. Sam trdim, da so čakalne dobe korupcijsko dejanje. Ampak kdo čakalne dobe sploh ustvarja. Pacienti? Zdravstvena blagajna? Ministrstvo? Ne. Žal tisti, ki je izvajalec in nič drugače. Že stokrat sem povedal, da ne razumem zakaj zdravnik v službi v dopoldanskem času, banaliziram sedaj časovne dimenzije, nima nikoli časa oziroma zelo težko opravi svoje delo, pa ima na razpolago cele time, pa zakonu vse kar ima na razpolago, popoldne, ponoči in ob vikendih pa vse naredi. Za denar seveda. Denar je vladar sveta. Tudi pri belih haljah. Mi je prav žal.</p>
               <p>Mene bolj zanima tisto čisto konkretno vprašanje, ki ga imam glede na to, kar je ZPS postavila vprašanje. Ministrstvo naj danes odgovori ali je temu res tako, kar trdi ZPS. Če je temu res tako, potem imamo vsi problem. Ne samo jaz, ne opozicija, ne koalicija, vsi imamo problem. Enih stvari se pač preprosto moramo držati. Dejstvo pa je, da dovoljenje za opravljanje dela določene zdravstvene dejavnosti še ne pomeni, da nisi koncesionar, da nisi javni zavod itd. Te stvari je treba ločiti. Drugače povedano, zelo preprosto za preprostega človeka, ki ne spremlja zdravstvenega sistema, zobozdravnik ne more operirati. Pa ne zato, ker ni usposobljen. Mogoče sem drugače povedal. Ja saj sem prav povedal. Če ima dejavnost registrirano oziroma dovoljenje za opravljanje samo določenih zdravstvenih dejavnosti, ki jo ima priglašeno in za kar je dobil dovoljenje. Ne more pa še nekaj zraven početi, kar bi lahko. Dam primer. Lahko popravlja zobe, postavlja mostičke in ne vem kaj še vse, ne more se pa iti maksiofascialne? kirurgije, pa čeprav je zobozdravnik. Me razumete. To pomeni to.</p>
               <p>Danes res nisem hotel razpravljati, ker sem rekel, da se v ene stvari ne mislim več vmešavati, ker izpadem kot da sem kot en dežuren norec, ki tukaj opozarjam na ene stvari. Imam interes zagovarjati javni zdravstveni sistem, ampak ne vem, če smo usklajeni z abecedo, kaj za mene pomeni javni zdravstveni sistem, kaj za Jelko to pomeni, kaj za Miha to pomeni in kaj še za kakšnega drugega. Ker imam občutek, da vsak gleda svojo sliko kaj je to javno zdravstveni sistem. Ne govorimo o javni zdravstveni mreži. To imamo z zakonom predpisano kaj to pomeni. In to je ključni problem nerazumevanja o čem se pogovarjamo. Zakonodajno-pravna služba je samo služba, ki opravi svojo domačo nalogo. Povedala je svoje mnenje kaj misli s pravnega vidika, kako na kakšno stvar vpliva. In lahko rečemo samo hvala lepa. Sedaj je treba pa iti korak naprej. Ne puščice streljati v pianista, če je razglašen klavir. In tam je treba urediti stvari.</p>
               <p>Tu sem zaključil. Imam vsega zadosti.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala, Jani. Besedo je želel Željko Cigler. Izvolite. Replika, tri minute.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Nisem govoril o osebnih sporih, nisem govoril o konkretnih posameznih direktorjih, nisem govoril o svetih zavodov. Zaradi tega, ker problem, ki ga imamo v zakonu in ki je zelo korektno opredeljen s tem, da mu rečeš, da je privatizacijska luknja, ki jo je treba zašiti, je obči?, pa se ni zgodil samo na enemu koncu, ali pa se ne bo zgodil samo na enem koncu. Če tega ne zapremo, bo to postala univerzalna praksa, kako se autsorsing zdravstveno dejavnost, zato da bo nekje nekdo zaslužil.</p>
               <p>Dejstvo pa tudi je, da smo dvakrat ali trikrat prestavili to sejo odbora, da smo se koalicijsko usklajevali. Eno izmed teh koalicijskih usklajevanj sem speljal tudi sam. Kolega Möderndorferja ni bilo na tem usklajevanju. Potem je pa na sejo, kjer bi morala biti ta stvar obravnavana, čeprav smo se na koalicijskem usklajevanju vse lepo dogovorili, je kolega Möderndorfer prišel in začel torpedirati zadevo levo in desno.</p>
               <p>Zame javni sistem, ki omogoča zasebni zaslužek, ne more biti zares javni sistem. Tak javni sistem je zgolj javna školjka za zasebni profit nekoga drugega. In nobeno kričanje, mahanje z rokami in ne vem kakšno fiktivno razburjanje temu ne more oporekati.</p>
               <p>Skratka, če potegnem črto, mi ne postavljamo celega sistema na glavo, zgolj zapiramo eno privatizacijsko luknjo, ki se je odprla v zadnjih spremembah leta 2017 pri Zakonu o zdravstveni dejavnosti. Ne še vse ostalo okrog.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Željko Cigler. Gospod Möderndorfer, samo opozoril bi, da ste prej rekli, da ne boste več razpravljali. Zgolj v vednost.</p>
            </sp>
            <sp who="CiglerŽeljko">
               <speaker>ŽELJKO CIGLER (PS Levica):</speaker>
               <p>Hvala lepa. Kolegice in kolegi, spoštovani gostje. Rad bi opozoril, da govorimo o eni zelo pomembni zadevi, na katero, ponavljam kolegici Jelki Godec, je ona prva opozorila v pismu ministrstvu, ko se je dogodila najbolj poznana, se pa dogajajo po Sloveniji, afera v Splošni bolnišnici Celje. Tudi sam se iz tega otočka sredi jezera, če rečem po avseniško, če me razumete.</p>
               <p>Rad bi povedal tole. Te argumente, ki jih je državni sekretar Ministrstva za zdravje povedal oziroma kolegica z Državnega zbora iz Zakonodajno-pravne službe, kje so bile te pripombe preden je bil ta sedmi odstavek 53.c člena Zakona o zdravstveni dejavnosti uveden. Ni jih bilo nikjer. Vse te stvari so normalno potekale. Sanitetni prevozi, zobozdravstveni tehniki itd. Te stvari so tekle normalno.</p>
               <p>Povprašalo se je po smiselnosti oziroma kako v naravi funkcionira ta takoimenovani sedmi odstavek 53.c člena, preko katerega se izvaja tiha privatizacija in pretok javnih zdravstvenih sredstev, preko dopolnilnega zdravstvenega zavarovanja, solidarnost zbranih, kam odhajajo ta sredstva? Ne moremo sedaj tukaj dvolično enkrat govoriti eno, enkrat drugo, kolegica Godčeva in s svojo vehamenco poskušati rušiti ene argumentirane zadeve, ki izhajajo iz jasnih dejstev, ki so bile prve iz celjske bolnišnice. Drugo, v Celju nimamo samo Lanoža?, imamo Našo malo kliniko, ogromno hišo zraven bolnišnice zgrajeno, kjer se je očitno koncesija kupila skozi nakup firme, ki ima koncesijo. Protipravno.</p>
               <p>Zadnjič smo poslušali, ko smo razpravljali o problematiki družinskih zdravnikov, ko smo brali dopis predsednika Praktikuma na kakšen način se razmišlja, da bi se lahko izvedel izstop iz javnega zdravstvenega sistema za družinske zdravnike. Vse to na podlagi tega spornega dela 53.c člena, ki omogoča tiho privatizacijo. Samo o tem govorimo.</p>
               <p>Kolegica Jelka Godec, prva ste na to opozorila in predlagam, da enkrat mogoče stojite za svojimi besedami. Dejansko gre za hud problem, ki ga ne bomo mogli rešiti in bomo vedno hujše in vedno bolj zahtevne seje našega Odbora za zdravje imeli. To je velik problem. To smo vsi skupaj priznali. Ko ga želimo pa rešiti pa se jih kar nekaj naenkrat z replikami ali kako drugače, da želijo zadevo podreti. Predlagajte na kakšen način bi bila še bolj popolna, čeprav ne verjamem, da popolne stvari obstojajo. Skratka predlagam, da se ta amandma, ki je bil predlagan sprejme.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Replika, gospa Jelka Godec. Izvolite.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Kolega Cigler, 53.c člen ni povzročil, da sedaj imamo te sanitetne prevoze in zobozdravstvene storitve. To je že od nekdaj. To ni prišlo s 53.c členom. Dajte si to malo bolj razjasniti.</p>
               <p>Kar se tiče Naše male klinike, upam, predsednik, da boste zahtevali od ministrstva, da pove, če so tudi oni kupili koncesijo. Za mene ste zahtevali.</p>
               <p>Naslednja zadeva, ki pa je. Res je. Prva sem postavila vprašanje ministru glede celjske bolnice in Lamovža. Ampak kolega Cigler, pa ste si vi prebrali odgovor ministrstva in moje vprašanje zakaj je šlo. Očitno si niste. Vprašala sem jih ali se autsorsing sme narediti, ko se jim je pokvarila mašina. In sedaj pa moram nekaj povedati, to kar je povedal Jani Möderndorfer dobesedno drži. Zakaj je prišlo do tega v Celju in zakaj danes tudi na tej seji. Jaz nisem hotela, ampak je pač on povedal. Vi, gospod Cigler, dobro veste, da to drži. Zakaj danes do tega tukaj prihaja? Torej gre za osebne zamere, ne za autsorsinge, privatizacijo.</p>
               <p>Opozorila sem na nekaj. Ko se je mašina pokvarila, smo vprašali ministra ali se to lahko naredi. Vprašanje pa je bilo zakaj bolnišnica Celje pa po informacijah, ki sem jih takrat imela iz Sveta zavoda, ki je bila tudi točka, želi pogodbo skleniti z Lamovžem tudi v primeru, ko so dobili pa dve nove aparature. To sem jih vprašala. Nič drugega. In odgovor ministrstva je bil, da se lahko to naredi z Lamovžem, v izjemnih primerih kot je okvara tega aparata, da ni nobenega problema, zato da se ne podaljšujejo čakalne dobe, da so pacienti preskrbljeni itd. in to je bilo to. In vi si dajte že enkrat prebrati konkretno vprašanje in odgovor. Stojim za tistim, kar sem ministra vprašala in jaz sem dala prvo vprašanje, potem ste pa iz tega, kar je kolega Möderndorfer povedal, pa vi zadeve prevzeli in mi je sedal žal, da sem sploh odprla to vprašanje. Sedaj mi je v bistvu žal, zato ker ste sedaj to vi obrnili na 180 ali 360 stopinj okoli in sedaj to izrabljate za to svojo ideološko propagando, pa čisto nič drugega. Minister je povedal, da se lahko naredi v izjemnih primerih. In potem je tudi Celje zadeve ustavilo. In vi namesto, da bi šli z instrumenti, z inšpekcijami, če je bilo to kršeno tam notri, ne, vi greste ves zakon spreminjati in govorite o privatizacijski luknji, ki jo sedaj šivamo. Naslednjič bomo šivali v Novi Gorici ali kje bomo vse šivali.</p>
               <p>Kolega Cigler, boste ekzaktni v svojih vprašanjih oziroma razmišljanjih. In še enkrat 53.c člen ni ustvaril sanitetnih prevozov in teh pogodb. To je že od prej. Ampak sedaj bodo pa ukinjene.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Hvala. Ena zadeva. Vsi politiki govorimo jezik ideologije. To je Žaltizer? povedal. Druga zadeva je, da od ministrstva pričakujem tudi v tistem pisnem poročilu tudi odgovor na tisto hišo, ki je bližje bolnišnici in sliši na ime Naša mala klinika. Predlagatelj, izvolite.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Bom še enkrat reteriral?, zato da se ne ustvarja napačen vtis. Mi ne šivamo celjske privatizacijske luknje ali novomeške ali pa kakršnekoli druge, ampak želimo to rešiti na ravni zakona, ki velja za celotno državo.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Izvolite. Replika na repliko ni možna, razen če ni razumljeno to, kar je gospa Godec govorila. Mislim, da je bila razumljiva. Ali je še želja po razpravi? Izvolite, gospod Möderndorfer, z velikim veseljem vas bom poslušal.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Ne glede na to,kar sem rekel prej, da ne mislim več razpravljati, bom pač ponovil eno stvar, ker jo je treba vsakič znova ponoviti kadar jo bo ponovil kolega Kordiš. Vsakič znova. Ne drži, da se bo šivala privatizacijska luknja v Sloveniji. To pot je to odprto in deluje in sedimo samo zaradi celjske zgodbe. Je pa zelo lepo v ta paket zapakirati, da se boriš za cel slovenski zdravstveni sistem, javni, takšnega kakršnega imamo in da je to ena od lukenj. Potem pa predlagam, kolega Kordiš, da najdete vse te luknje, ker zgleda, da te luknje poznate in predlagate to v paketu, da se bomo o teh luknjah samo enkrat pogovarjali, ker se bojim, da bomo mi vsakič znova te luknje ugotavljali. Namišljene in nenamišljene itd.</p>
               <p>Brez zamere, kolega Cigler, lokalno je bilo vedno kalno in to je rezultat tega, da se danes v Državnem zboru pogovarjamo o neki lokalni zgodbi in da spreminjamo zakon zaradi enega primera, kar se praviloma ne dela. Na to sem želel opozoriti. Nič drugega.</p>
               <p>Tisto kar je pa bilo rečeno, da smo nekaj pod mizo delali in ne vem kaj še vse. Nič ne delamo pod mizo. Popolnoma nič. Mimogrede, vse kar je danes na mizi je z vami usklajeno. In če vi temu rečete pod mizo, potem je z vami pod mizo dogovorjeno.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Sedaj imam jaz kot predsedujoči eno logično težavo. Viden član koalicije v nekem trenutku tuli, da nič ne ve, v drugem trenutku govori, da je vse na mizi usklajeno. Prosil bi, da v nadaljevanju dela tega odbora izvajamo osnovne logične operacije, ki so nas jih naučili v prvi triadi osnovne šole. Predlagatelj je želel repliko. Izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Hvala, predsednik. Očitate<gap n="..."/>.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Ne, ne. Ne očitam. Samo konstatiram.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Očitali ste nekaj, kar se je zgodilo na začetku seje. Prvi je dobil besedo predlagatelj in dobil ga je kolega Kordiš, ki ni član odbora, ampak je prišel v imenu predlagatelja in govoril je o amandmaju, za katerega niti še ni bil predstavljen. In zato sem opozoril, da ne vem o katerem amandmaju govori. Ker bolj ko sem bral nekaj kar je predstavil kolega iz koalicije, je seveda v nadaljevanju predstavil in zato sem vprašal ali obstaja še kakšen dokument, da vem o čem se pogovarjamo, kajti v UDIS-u tega ni bilo in ni šlo za sprenevedanje. Zato mi ne očitati, da nekaj ne vem, če pa potem v nadaljevanju govorim, da vem. Samo povprašal sem ali obstaja še kakšen dokument. Po tistem smo ugotovili, da obstaja samo dokument, ki ga ni v UDIS-u, ker je bil položen na mizo in bo mogoče postal predlog odbora. V nadaljevanju smo poslušali mnenje ZPS-ja o tem amandmaju in mi danes še nimamo vseh odgovorov pred odločanjem. Samo na to bi rad samo iz postopkovnega vidika, da se mi ne očita nekaj, kar se ni zgodilo.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Ni bil očitek. Je delna zloraba postopkovnega. Ne bom izrekel opomina. Kot dolgoletni profesionalni politik veste, da tudi amandmaji odbora pridejo na takšen način. Seveda pa imate taktike in strategije, da se vedete tako kot mi vsi drugi, kakorkoli se vedemo. Replika, gospod Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Glede na to, da se ta naša sprememba Zakona o zdravstveni dejavnosti v mlinih Državnega zbora zatika že zadnje tri, štiri mesece, moram povedati naslednje. Če bi bila to pač prva obravnava in bi mi prvič to gledali in se o tem pogovarjali, potem bi razumel kot zmoto to, da nekdo zatrdi, da spreminjamo cel zakon na nacionalni ravni zaradi enega posameznega lokalnega primera. Ker pa temu ni tako, ker je bilo prelitega že kar nekaj črnila, danih že kar nekaj izjav, poteklo že kar nekaj sej tega Odbora Državnega zbora za zdravstvo, je pa taka trditev laž, namerna laž. Če ne drugega, izvolite pogledati, kar smo tudi večkrat v Levici že na glas dejali, takrat ko se je Zakon o zdravstveni dejavnosti sprejemal konec leta 2017 smo že opozorili, dali amandma, da se bo zgodil točno tak autsorsing, privatizacija zdravstvene dejavnosti, kot se je pozneje začela dogajati in kot je v javne medije vstopila v celjskem primeru.</p>
               <p>Tako da ne, tukaj gre za univerzalno privatizacijsko luknjo na nacionalni ravni in ne je zvajat na osebne zdrahe na neki lokalni ravni. Čisto možno, da te zdrahe tam obstajajo. Čisto možno, verjetno to tudi celo drži. Ni pa to več razlog, ne karkoli drugega, da mi spremembo zakona predlagamo. To, da je pač celjska zgodba prišla v nacionalne medije, nam je odprlo možnost, da zapremo in popravimo tisto napako, ki je bila storjena eno leto nazaj in na katero smo v Levici že takrat opozarjali, da je napaka in da bo vodila v privatizacijo javne zdravstvene dejavnosti in se je izkazalo, da imamo prav. In če nam že takrat niste verjeli, nam pa vsaj danes lahko verjamete, ker lahko sami spremljate posledice takih nesmiselnih, škodljivih sprememb zakona. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Prekinjam 2. nadaljevanje 1. redne seje, ker imamo po urniku ob 15.00 2. redno sejo Odbora Državnega zbora za zdravstvo. Z 2. nadaljevanjem bomo nadaljevali, ko bomo končali 2. redno sejo Odbora Državnega zbora za zdravstvo, če jo bomo končali.</p>
               <p>
                  <stage type="time">(Seja je bila prekinjena ob 15.00 uri in se je nadaljevala ob 15.30 uri)</stage>.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>V skladu z napovedanim nadaljujemo z 2. nadaljevanjem 1. redne seje Odbora Državnega zbora Republike Slovenije za zdravstvo. Kolegica Bojana Muršič, vi ste želela razpravljati. Izvolite.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa. Žal mi je, da kolega Kordiša ni več tukaj. Pa ga ni, saj sem prej uspela govoriti, kajti se mi zdi, da kolega Kordiša se cel ta sklop, o katerem je govoril, sploh ni poslušal. In tudi sem razumela kar je povedal Jani Möderndorfer, ko je rekel, da se amandmaje in je pač govoril o tem, da nismo sprejemali amandmajev pod mizo. Kar pomeni, da se je nanašalo na pretekli mandat, v katerem smo pač določeni posamezniki sedeli.</p>
               <p>V zadnji razpravi je govoril, da so pogledali amandma, govorili o njem, opozarjali nanj. Tako v bistvu je neka kontradiktornost v njegovi razpravi bila od prvič, ko se je oglasil in potem na koncu.</p>
               <p>Želim poudariti to, da se zakoni ne spreminjajo zaradi konkretnih primerov in na tem bom vztrajala in me ne boste prepričali s tem zakonom, da je to v redu. Še bolj pa me prepričuje mnenje Zakonodajno-pravne službe. Ta člen, amandma, ki je bil v preteklem mandatu sprejet, je bil z nekim namenom. Vsi se zavedamo, da smo pred zlomom zdravstvenega sistema. Stvari se ne spreminjajo. Tonemo in po vsej verjetnosti mi boste sedaj rekli, da podpiram privatno zdravstvo. Ne. Podpiram javno zdravstvo. Podpiram to, da je pacient hitro oskrbljen, takrat ko potrebuje oskrbo, da bo enako obravnavan kot vsak ostali. Enostavno na tem mestu moramo biti zelo pazljivi. Ne želim si, da bi s to spremembo zakona, ki jo imamo danes na mizi, o kateri smo že dvakrat ali trikrat govorili, naredimo to, da bomo še podaljšali čakalne dobe. Absolutno sem proti temu. Absolutno podpiram to, da se zagotavlja v zdravstvu kakovost, kajti kakovost je ključna. Če te kakovosti ne bomo zagotavljali pacientom, potem je z nami res nekaj hudo narobe.</p>
               <p>Ministrstvo je tudi opozorilo, da ima pomisleke, kajti nekatere zadeve bodo šle oziroma jih bo težko reševati. Sama resnično, moram reči na tem mestu, da takšnega predloga zakona, kljub vsem tem amandmajem, kljub skrbi, enostavno ne morem podpreti. Se pa dejansko strinjam z neko časovnico oziroma časovnico z vrstnim redom kako bi šlo, ampak to je druga stvar. Ko pa vse skupaj skompletiraš v eno zgodbo, pa tega sama enostavno ne morem podpreti. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Kolega Kordiš je prisoten na seji in je želel repliko.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Hvala. Želim replicirati na zelo izrazite netočnosti. Tako kot nihče drug, tudi sam nisem popoln, narediš kakšno napako, ampak v tem slučaju nisem naredil napake. Govoril sem o dveh ločenih zadevah. Govoril sem o tem, da se je tekom obravnave zadnje spremembe Zakona o zdravstveni dejavnosti v letu 2017 spremenil prvega odstavek 53.c člena, ne na pobudo predlagatelja Vlade, ampak z amandmajem koalicijskih poslanskih skupin brez kakršnekoli resne obrazložitve. Kaj je ta amandma naredil? Razširil je podjemne pogodbe na vse pogodbe civilnega prava in tudi tu na široko odprl vrata raznoraznim oblikam tihe privatizacije, npr. na način s.p.-zacije zdravstva. Ampak to ni glavna točka obravnave na današnji seji. Na kar smo pa v Levici res opozarjali je pa sedmi odstavek 53.c člena. Torej, to kar je sploh sprožilo današnjo in še kakšno prejšnjo sejo parlamentarnega Odbora za zdravstvo. To da se omogoča autsorsing celokupne zdravstvene dejavnosti. Možnost v javnem prostoru za kaj takega nam je pa odprl primer Splošne bolnišnice v Celju. Ponovno. Mi tega zakona ne popravljamo zaradi enega primera. Mi smo opozarjali, da se bodo takšni primeri privatizacije zdravstva skozi zadnja vrata dogajali že takrat, ko se je ta zakon leta 2017 sprejemal.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Kolega Marijana Pojbiča po pooblastilo nadomešča kolega Franc Rosec. Kolega Möderndorfer želi razpravo. Izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>Tu se prodajajo neka določena dejanja neligitimna, ko se reče, da se je nekaj delalo pod mizo. Tisti, ki spremljajo to sejo, to razumejo, veste beseda pod mizo pomeni, da nekaj trguješ naskrivaj, nezakonito itd. Ampak stvari so zelo jasne. Ko predlagatelj, ko je to Vlada, ker je že omenil ta primer, vloži predlog zakona v Državni zbor nihče, ampak nihče, še najmanj pa Vlada kakorkoli vpliva na zakon in spremembe. To lahko delajo samo poslanci ali poslanske skupine ali pa se zgodi kot končno dejanje, kot predlog amandmaja odbora. Če vi temu rečete delovanje pod mizo, potem imate resen problem z demokracijo. Poslovnik je jasen in tukaj nimamo kaj diskutirati. Po tej logiki, vam dam samo en primer. Vem, da mogoče kakšnemu ne bo všeč, ampak to je najbolj plastičen primer. Po tej logiki, ko je bil vložen ZUJF leta 2012, ne bi moglo ob enih priti 300 amandmajev na mizo, ker bi to za vas bilo vse pod mizo. Boste verjeli ali ne, ali je meni všeč ta zakon ali ne, bilo je zelo zakonito narejeno. Nič pod mizo, kar javno je bilo to.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Replika, kolega Kordiš.</p>
            </sp>
            <sp who="KordišMiha">
               <speaker>MIHA KORDIŠ (PS Levica):</speaker>
               <p>Nisem rekel, da stvari potekajo kakorkoli nezakonito. Sploh to ni bil to moj očitek. Povedal sem, da se je zadeva delala zadnji hip s poslanskim amandmajem in naredila se je tako, da so se privatizacijska vrata še malo odškrtnila. In ja, to akcijo sem označil kot akcijo pod mizo. Ampak to je vse, kar sem hotel s tem povedati. Ni se treba na to nič kaj več naprej obešati. Imamo pač resen predlog, predlog amandmaja spremembe Zakona o zdravstveni dejavnosti in dajmo to prednostno danes urediti.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Razprava, kolega Möderndorfer. Izvolite.</p>
            </sp>
            <sp who="JankoJaniMöderndorfer">
               <speaker>JANI (JANKO) MÖDERNDORFER (PS SMC):</speaker>
               <p>V razpravi sem pozval, če se spomnite in prosil ministrstvo, da odgovori na očitke oziroma pomisleke in opozorila Zakonodajno-pravne službe. Kaj v tem primeru to pomeni? Glede na to, da so bile kasneje v razpravi omenjene, da en kup ljudi več ne bo moglo več delati. Kje dejansko to predstavlja problem, ker je prav, da poslanke in poslanci preden odločamo slišimo od ministrstva kaj to dejansko pomeni, ker imajo v resnici za razliko od nas največji pregled in nadzor nad tem kaj to pomeni. Pričakujem ta odgovor.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Ministrstvo bo podalo odgovor. Prosim, da se predstavite za magnetogram. Izvolite.</p>
            </sp>
            <sp who="RanzingerMirjana">
               <speaker>MIRJANA RANZINGER:</speaker>
               <p>Mirjana Ranzinger, Ministrstvo za zdravje. Nekaj stvari je bilo izpostavljenih. Eno, če sem prav razumela, glede dovoljenj, kjer je bilo očitano, da bi lahko prišlo do tega, da bi se dejavnost izvajala pri subjektih, ki nimajo dovoljenja za opravljanje zdravstvene dejavnosti. Dejstvo je, da vsak, ki izvaja zdravstveno dejavnost, mora imeti dovoljenje Ministrstva za zdravje, da jo lahko izvaja. Bil je pred časom na podlagi te zadnje spremembe Zakona o zdravstveni dejavnosti sprejet tudi pravilnik o vrstah zdravstvenih dejavnosti, tako da se sedaj konkretno ta dovoljenja usklajuje z drugače določenimi vrstami zdravstvenih dejavnosti, ampak dovoljenje potrebuje vsak, ki v Sloveniji opravlja zdravstveno dejavnost. Kar se pa tiče področij, ki so lahko problematične, je pa tako kot je že gospod državni sekretar prej omenil. Mi smo zaznali, da so to laboratorijske storitve, smo zaznali, da so to reševalni prevozi, izpostavljale so se tudi in je zelo pereča problematika srčne kirurgije, ki jo prej nismo izpostavili. Potem anestaziologija, kar je bil to tudi razlog, da se je to dalo v zakon. Verjetno še kakšna dejavnost. Toliko za sedaj, mogoče na prvo žogo.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Počakajte naj gospa odgovori, potem pa vprašanje za magnetogram.</p>
            </sp>
            <sp who="RanzingerMirjana">
               <speaker>MIRJANA RANZINGER:</speaker>
               <p>Če samo še to povem, da smo preverili tudi Sočo, ki je bila tudi nekje izpostavljena, Inštitut za rehabilitacijo Soča. Tam pravijo, da nimajo takih pogodb, da bi to lahko se na njih nanašalo. Koliko je pa takih primerov, pa sedaj težko rečem.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Želite še vprašanje, gospod Möderndorfer? <stage>(Ne.)</stage> Kolegica Godec, razprava. Izvolite.</p>
            </sp>
            <sp who="GodecJelka">
               <speaker>JELKA GODEC (PS SDS):</speaker>
               <p>Samo ena beseda. Otroška srčna kirurgija.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Ne vidim želje po razpravi in na koncu si bom vzel besedo in upam, da ne boste jezni. Tudi če boste. Da bo današnja seja šla v tej smeri, sem kot naravoslovno matematični tehnik vedel. Vedel sem, da bo to gotov dogodek, kot se temu reče. Sedaj historiat te zadeve, ki se že kot čreva vlečejo pol leta, je v tem, kar izkušeni poslanec Möderndorfer, ki zapušča sedaj prostor, zelo dobro ve, da v določenih primerih tudi na namig resornega ministrstva zakon vlaga opozicija. To je v tem primeru naredila Levica v dogovoru s sedaj že bivšim ministrom.</p>
               <p>Vsa ta zgodba, ki se je sedaj dogajala, pa izhaja iz tistega, ko je bila Šarčeva vlada požegnana sem rekel, da bo zelo hitro ugotovil, če se hoče iti novo politiko, da ima v bistvu edinega partnerja za novo politiko v Državnem zboru Levico.</p>
               <p>Sam se z gospodom Möderndorferjem strinjam. V zdravstvu je okoli 4 milijarde interesov. Naša odgovornost pa je, da postavljamo robne pogoje tovrstnim interesom. Nekdo je prej rekel: Pojdite na morje. 15 let je kar preveč vlad in koalicij glede zdravstva bilo na morju, če malo zlorabim to fazo, in smo nekako v situaciji, v kateri smo. Ob tem kar se je dogajalo v zvezi te 1. redne seje je bil zame neki ključni moment, upam, da mi kolegica ne bo zamerila, je ne bom osebno imenoval, na predhodni prekinjeni seji, ko je o stališču Zakonodajno-pravne službe bilo povedano, da iz ustave izhaja, da zdravstvo temelji na načelu solidarnosti, potem pa se je dama zamislila in se je dvakrat zanikala. To je pač ideološko vprašanje. Ali bomo imeli zdravstvo na načelu solidarnosti, ki pač izhaja, če hočete, iz Bismarkovega modela, ali bomo imeli zdravstvo na načelu, ki gre v smeri amerikaniziranega modela. Tu se pač najde določen del opozicije in določen del koalicije. In če je nekdo danes poslušal to sejo, pa si je v zadnjem letu vsaj enkrat opral ušesa, mu je to bilo zelo jasno vidno.</p>
               <p>In mogoče če bi nekdo drugi iz Zakonodajno-pravne službe pisal to stališče, bi bilo nekoliko drugačno stališče. Pa to spet ne leti na damo, ki jo ne bom za magnetogram omenil, ampak pač živimo v demokraciji in so tudi različni pogledi na zdravstvo. Pa to ne govorim na pamet, ker tudi berem Pravno prakso, kjer se pravniki in ustavni pravniki, ki se ukvarjajo s problematiko slovenskega javnega zdravstva krešejo mnenja. Tu vmes je tudi neka stara Levica, ki je vedno, a veste, bi stiskali in prdeli, če rečem v ljudskem jeziku, in to je dejansko to. In to je ideološko ozadje te razprave in prečenje sil v Državnem zboru je takšno kot je, kar bo pokazalo glasovanje. Smo pa vsi soodgovorni, ki sedimo v tej sobi za slovensko javno zdravstvo. Bi pa prosil, da se v bodoče malo umirimo v pavšalnosti populističnih ocen o stanju slovenskega javnega zdravstva.</p>
               <p>Dejstvo je na primarni ravni npr. kot je tudi pokazal reprezentativni sindikat, da si 70 % zdravnic in zdravnikov želi delati v javni mreži. V zdravstvenih domovih v ljudskem jeziku povedano. 30 % pa v koncesijskemu delu. Že sam sem rekel v magnetogram onkraj nekega stališča Levice, ki ga v osnovi podpiram. Če že imamo koncesijski model, ki je na pol defekten, moram reči, podobno kot je napol defektna profesionalizacija Slovenske vojske, je pač zadeve treba urediti na način, da bomo omogočali eno in drugo, kar nam tudi v osnovi veleva ustava. Drugi ste se že bolj drli, zlasti gospod Möderndorfer. Lahko zelo potiho govorim, kolegica. In seveda da bodo zadeve primerljive na ta način, da se en ne bo zgovarjal na drugega. Denarja v javnem zdravstvu bo vedno premalo zaradi tako imenovane razvojne inflacije. Saj veste, eno doziranje bioloških zdravil je 100 jurjev.</p>
               <p>Včeraj sem se pogovarjal z mlado zdravnico o tem, da se si nekdo opeče dve tretjine kože, danes ta človek preživi. Ampak zdravljenje te osebe stane čez pol milijona. To noben privatnik ne bo delal, ker se mu ne splača, če vam povem najbolj takšen primer.</p>
               <p>Tu so neke zgodbe, ki jih vemo in sedaj sprenevedati se tipa, jaz govorim sveto resnico vsi drugi pa ideologizirate, je taka dvoličnost. Včasih bruham na barki, pa počasi bom že tukaj začel bruhati. Vsi mi ideologiziramo. Vsi izhajamo iz nekih stališč, ki ga imamo do javnega zdravstva in to se imenuje demokracija. Najboljši med slabimi modeli dogovarjanja kako bomo v neki družbi živeli. Toliko zelo na kratko.</p>
               <p>Če je želja po razpravi? Je ni. Potem prehajamo na glasovanje. Prosim.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Postopkovno.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Prosim.</p>
            </sp>
            <sp who="PavšičRobert">
               <speaker>ROBERT PAVŠIČ:</speaker>
               <p>Prosim za 15 minut odmora za usklajevanje.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Nadaljujemo 16.05 uri.</p>
               <p>
                  <stage type="time">(Seja je bila prekinjena ob 15.48 in se je nadaljevala ob 16.30 uri.)</stage>
               </p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Razpravo smo zaključili. Prehajamo na glasovanje. Najprej bomo glasovali o 1. členu. Obrazložitev želi kolega Pavšič.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala lepa za besedo. Izgleda da je to res, ne izgleda, ampak očitno je in vsi vemo, da je obravnavana problematika danes izrednega pomena. Tako izrednega, da je težko najti en skupni imenovalec, s katerim bi se lahko dejansko vsi, čeprav bi se morali vsi, tako tiste strani mize kakor s te strani mize, vsi strinjati. Bi se morali. Ne govorim o konkretnem predlogu, govorim o tematiki. Enkrat bi morali najti skupni jezik in skupni imenovalec in nasloviti težave <gap n="..."/>
               </p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Ali lahko daste mir, da obrazloži glas ali pa še za 15 minut prekinem sejo, da se vsi malo pomirite.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Hvala za intervencijo. Očitno je tudi skozi današnjo razpravo, da predlog amandmaja k spremembi zakona danes prinaša še veliko odprtih vprašanj, ampak jih po mojem vsaka sprememba zakona prinaša. Zato bom danes, govorim osebno, ne govorim v imenu Poslanske skupine LMŠ ali poslancev LMŠ, glasoval za in če bo zadeva sprejeta pričakujem, da se vsa odprta vprašanja, ki so ostala rešijo in amandmirajo do plenarnega zasedanja.</p>
               <p>Dejansko pa je tisto, kar je najbolj pomembno in kar smo tudi izpostavili skozi celotno razpravo kako vidimo mi javno zdravstvo. Vsak ga vidi drugače in vsak ga drugače zagovarja. Na koncu pa moramo zelo dobro paziti, da bodo pacienti dobili najboljše kar jim lahko ta sistem ponudi. Ne glede na to kakšen bo sistem, javni, zasebni ali pa hibridni. In to je tisto, kar nas mora gnati vse skupaj. Bom pa spoštoval popolnoma vsako odločitev tega odbora in tudi vas, spoštovane kolegice in kolegi. Hvala.</p>
            </sp>
            <sp who="TrčekFranc">
               <speaker>PREDSEDNIK DR. FRANC TRČEK:</speaker>
               <p>Glas bom obrazložil tudi sam. Historiat zgodbe poznamo. Ideološka prečenja poznamo. Populizem tudi poznamo. Na drugi obravnavi na seji se lahko z ustreznim amandmiranjem, če bosta člena odprta uredijo vsi trenutno odprti problemi, ki prečijo dve ali tri zgodbe. Ena od teh zgodb je otroška srčna kirurgija. Sam bom v imenu Levice glasoval za. In to je na kratko to.</p>
               <p>Prehajamo na glasovanje k amandmaju k 1. členu.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(5 članov.)</stage> Je kdo proti? <stage type="vote-no">(12 članov.)</stage>
               </p>
               <p>Ugotavljam, da amandma k 1. členu ni sprejet.</p>
               <p>Prehajamo na glasovanje k amandmaju k 2. členu.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(5 članov.)</stage> Je kdo proti? <stage type="vote-no">(12 članov.)</stage>
               </p>
               <p>Ugotavljam, da amandma k 2. členu ni sprejet.</p>
               <p>Prehajamo k glasovanju o vseh členih skupaj, členih v celoti.</p>
               <p>Začenjamo glasovanje. Glasovanje poteka. Zaključujem glasovanje. v celoti.</p>
               <p>Začenjam glasovanje. Glasovanje poteka. Glasovanje zaključujem.</p>
               <p>Kdo je za? <stage type="vote-ayes">(7 članov.)</stage> Je kdo proti? <stage type="vote-no">(8 članov.)</stage>
               </p>
               <p>Ugotavljam, da členi niso sprejeti.</p>
               <p>Na podlagi razlage Komisije za poslovnik v zvezi z drugim odstavkom 61. člena Poslovnika Državnega zbora z dnem 9. 12. 2009 ugotavljam, da je obravnavan predlog Zakona o spremembi Zakona o zdravstveni dejavnosti na matičnem delovnem telesu končan.</p>
               <p>S tem zaključujem drugo obravnavo predloga zakona na matičnem delovnem telesu. Odbor bo pripravil poročilo, katerega bo to ugotovitev vključil in ga posredoval predsedniku Državnega zbora. Poročevalec na seji Državnega zbora bom sam, če nima nihče nič proti.</p>
               <p>Zaključujem to točko dnevnega reda ter zaključujem 1. redno sejo Odbora za zdravstvo in se vsem zahvaljujem ter vam želim zdrav preostanek dneva.</p>
               <stage type="time">Seja se je končala 8. maja 2019 ob 16.36 uri.</stage>
            </sp>
         </div>
      </body>
   </text>
</TEI>
