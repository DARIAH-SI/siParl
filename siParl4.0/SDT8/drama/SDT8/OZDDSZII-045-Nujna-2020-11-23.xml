<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZDDSZII-045-Nujna-2020-11-23">
   <teiHeader>
      <fileDesc>
         <titleStmt>
            <title>Odbor za delo, družino, socialne zadeve in invalide</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZDDSZII-045-Nujna-2020-11-23.OZDDSZII" n="045">
               <name>Nujna</name>
               <date when="2020-11-23"/>
            </setting>
         </settingDesc>
         <particDesc>
            <listOrg>
               <org xml:id="OZDDSZII-045-Nujna-2020-11-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZDDSZII-045-Nujna-2020-11-23.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA DELO, DRUŽINO, SOCIALNE</stage>
            <stage type="title">DRŽAVNI ZBOR, ODBOR ZA DELO, DRUŽINO, SOCIALNE, ZADEVE IN INVALIDE</stage>
            <stage type="session">45. nujna seja</stage>
            <stage type="date">(23. november 2020)</stage>
            <stage type="chairman">Sejo je vodila Eva Irgl, predsednica Odbora za delo, družino, socialne zadeve in invalide.</stage>
            <stage type="time">Seja se je začela ob 8.09.</stage>
            <sp who="IrglEva">
               <speaker>PREDSEDNICA EVA IRGL:</speaker>
               <p>Dobro jutro. Lepo vas pozdravljam. Pozdravljam, torej, vse članice in člane odbora, tudi nadomestne člane, ki so danes z nami. Lepo pozdravljam tudi ostale prisotne.</p>
               <p>Pričenjam 45. nujno sejo Odbora za delo, družino, socialne zadeve in invalide. Obveščam vas, da na seji kot nadomestni člani in članice odbora s pooblastili sodelujejo: gospod Gregor Perič je z nami iz kvote SMC, ga lepo pozdravljam, gospa Violeta Tomić nadomešča gospoda Miho Kordiša, ki jo tudi lepo pozdravljam, gospod Jani Prednik nadomešča mag. Marka Koprivca, lepo pozdravljen in gospod Tomaž Lisec nadomešča mag. Karmen Furman, tudi lepo pozdravljen.</p>
               <p>S sklicem seje ste prejeli naslednji dnevni red seje odbora: Predlog zakona o interventnih ukrepih za omilitev posledic drugega vala epidemije Covid-19, nujni postopek. Ker v poslovniškem roku nisem prejela predlogov v zvezi z dnevnim redom seje, je določen takšen kot je bil predlagan s sklicem.</p>
               <p>Smo torej pri <title>1. TOČKI DNEVNEGA REDA – PREDLOG ZAKONA O INTERVENTNIH UKREPIH ZA OMILITEV POSLEDIC DRUGEGA VALA EPIDEMIJE COVID19.</title>
               </p>
               <p>Kot gradivo ste prejeli predlog zakona, prejeli ste zahtevo poslanskih skupin Levice, LMŠ, SD in SAB za sklic nujne seje odbora, in sicer 18. 11. 2020 in je bila objavljena na spletnih straneh Državnega zbora. Dobili ste tudi pripombe strokovnih in zainteresiranih javnosti.</p>
               <p>Vabljeni na sejo na predlog predlagateljev so bili: gospa Slavica Mencinger, predsednica Sindikata delavcev v zdravstveni negi Slovenije, gospa Lidija Jerkič, predsednica Zveze svobodnih sindikatov Slovenije, gospod Goran Lukič, Delavska svetovalnica, gospod Branislav Štrukelj, Konfederacija sindikata javnega sektorja, gospod Jakob Počivalšek, Konfederacija sindikatov Slovenije PERGAM ter gospod Peter Majcen, Konfederacija sindikatov 90 Slovenije. Seveda pa smo na sejo vabili predstavnike predlagateljev za nujno sejo odbora, ministra gospoda Janeza Ciglerja Kralja. Z nami je gospod državni sekretar Cveto Uršič, ki ga tudi pozdravljam. Med nami bo potem uvodoma tudi dobil besedo po predlagatelju.</p>
               <p>Odbor je v skladu s prvim odstavkom 41. člena Poslovnika Državnega zbora zainteresirano delovno telo za obravnavo navedenega predloga zakona.</p>
               <p>Zato, spoštovane kolegice in kolegi, ko bom odprla razpravo in tudi dala uvodoma stališča tako predlagatelju točke dnevnega reda kot ministrstvu, naj povem, da razpravljamo izključno in samo o vsebini, ki so vezane na naše delo. Vse ostalo, kar zadeva takoimenovani šesti protikorona paket pa boste lahko o njem razpravljali na matičnem delovnem telesu na financah, ki zaseda ob 11.00 uri. Naj vas tudi opozorim, da bom sejo zaključila oziroma jo moramo zaključiti ob 10.45 uri. Do takrat pa želim, da skoncentrirano razpravljate o stvareh, ki so vezane izključno na vsebino, ki jo pokrivamo, tako da ne bo nikakršnih težav, da bomo sejo lepo izpeljali, potem pa vsi tisti, ki boste želeli boste lahko razpravljali v nadaljevanju tudi na matičnem delovnem telesu, torej Odboru za finance.</p>
               <p>Najprej sprašujem predstavnike predlagateljev zahteve za sklic nujne seje, če želijo besedo. Ne.</p>
               <p>Potem sprašujem ali želi besedo predstavnik Ministrstva za delo, družino, socialne zadeve in enake možnosti. Gospod Cveto Uršič, izvolite, beseda je vaša.</p>
            </sp>
            <sp who="UršičCveto">
               <speaker>CVETO URŠIČ:</speaker>
               <p>Dobro jutro vsem skupaj. Spoštovana predsednica, spoštovane članice in člani odbora, spoštovani drugi vabljeni!</p>
               <p>Najprej opravičilo. Minister Janez Cigler Kralj je želel biti z vami, ampak je zbolel, tako da ga tudi v službi ni, ampak je doma. Prosil me je, če namesto njega opravim to uvodno predstavitev in potem tudi sodelujem naprej v razpravi.</p>
               <p>Hitro in učinkovito odzivanje na posledice in njihovo obvladovanje je osrednja prioriteta Vlade in našega ministrstva. Covid-19 pušča posledice na vseh področjih, zato je pomembno, da te posledice identificiramo hitro ter se nanje odzovemo pravočasno in učinkovito. Potreb, stisk in klicev na pomoč je veliko.</p>
               <p>Predlog PKP6 predstavlja paket pomoči delodajalcem in s tem tudi zaposlenim z vidika zaščite delovnih mest. Zajema pa tudi druge ukrepe, ki vam jih želim danes predstaviti.</p>
               <p>Na resorju, ki ga vodi minister, smo pri pripravi ukrepov ponovno izhajali iz treh prioritet, ki jih je minister predstavil že na začetku svojega mandata; to je odziven trg dela, skrb za starejše ter pregleden in uporabniku prijazen socialni sistem.</p>
               <p>Dovolite, da našo predstavitev pričnem z ukrepi na trgu dela, ki so predvideni v predlogu PKP6. Prvi ukrep je tak. Poenostavlja se postopke prijave dela na domu. Delo na domu je v letu 2020 dobilo nove razsežnosti. Že v času prvega vala epidemije kot sedaj, se je delo na domu izkazalo za enega izmed ključnih ukrepov za omejevanje širjenja korona virusa znotraj delovnih okolij, ki pa hkrati ohranja delovne procese tam, kjer je to seveda možno. To potrjujejo tudi podatki Inšpektorata za delo, ki izhajajo iz prijav delodajalcev. Samo med 19. oktobrom in 10. novembrom je delo na domu inšpektorat obvestilo 3.991 delodajalcev, pri čemer je bilo v enem obvestilu v večini zajetih večje število zaposlenih. Za primerjavo z lanskim letom v istem obdobju je bilo teh prijav le 126.</p>
               <p>Veseli smo tudi, da smo uspeli odgovoriti na pozive delodajalcev po poenostavitvi postopkov prijav zaposlenih v okviru obveščanja o nameravanem organiziranja dela na domu. Ta proces smo poenostavili na način, da bodo delodajalci po novem zahtevano vsebino vnesli v obrazec in ga vložili elektronsko preko informacijskega sistema s podporo poslovnim subjektom, tako imenovan SPOT, ki ga opravlja Ministrstvo za javno upravo. Obrazec bo Inšpektorat objavil na spletni strani.</p>
               <p>Drugi ukrep je; podaljšuje se subvencioniranje skrajšanega delovnega časa. Z vidika zaščite delovnih mest in podpore gospodarstvu predlog PKP6 uvaja pomembno nadgradnjo, in sicer se podaljšuje subvencioniranje skrajšanega delovnega časa do konca junija 2021. Z vidika nomotehnike gre za manjšo spremembo, z vidika vsebine pa veliko, saj ta sprememba zagotavlja varnostno mrežo za delodajalce in zaposlene, poudarjam, in zaposlene za negotove mesece, ki sledijo. Vsaj za nekoliko to negotovo prihodnost omejujemo. Peti PKP je namreč določal veljavnost ukrepa delnega subvencioniranja skrajšanega polnega delovnega časa do decembra 2020 z možnostjo podaljšanja. To sedaj spreminjamo in zagotavljamo subvencioniranje skrajšanega delovnega časa za naslednjih osem mesecev. Vključen je seveda tudi aktualni mesec november.</p>
               <p>Naslednji ukrep, ki ga želim izpostaviti, je; zvišuje se povračilo nadomestila plače za čas čakanja na delo doma. Spremembe smo predvideli tudi pri ukrepu povračila nadomestila za čas čakanja na delo doma. Predlog PKP6 zvišuje višino povračila nadomestila, in sicer za vloge od meseca novembra dalje. Ukrep žal lahko velja le zgolj od novembra dalje zaradi tega, ker je Zavod za zaposlovanje o številnih vlogah, ki so bile vložene za oktober že odločil, o novembrskih pa še ne. Sedaj je nadomestilo navzgor omejeno z najvišjim zneskom nadomestila za brezposelnost, ki znaša 890 evrov bruto. Od novembra dalje pa bo nadomestilo omejeno z zneskom povprečne plače, kar je približno 1.800 evrov bruto. Ukrep s tako visokim nadomestilom iz približno 890 evrov na približno 1.800 evrov se podaljšuje za en mesec do 31. januarja 2021. Možnost podaljšanja ukrepa s sklepom Vlade do 30. junija 2021, kot je bilo predvideno v PKP5 pa predlog PKP6 ukinja.</p>
               <p>Če omenim še druge spremembe za delodajalce. Predlog PKP6 predvideva, da bodo do ukrepa opravičeni tudi tisti delodajalci, ki so bili registrirani najkasneje na dan 1. september 2020. Za delodajalce, ki so bili registrirani pred 12. marcem 2020 pa sprememb ni. S tem se za zaposlene pri delodajalcih uvede primerljiv sistem kot skladno s PKP5 že velja za samozaposlene. To je do mesečnega temeljnega dohodka je po PKP5 opravičen samozaposlen, ki je registriran najmanj od 1. septembra 2020. Takšna določba pomeni, da bodo do povračila nadomestila plač delavcev za čakanje na domu upravičeni tudi delodajalci registrirani v obdobju od 13. marca do 1. septembra 2020. Vlogo za uveljavljanje povračila nadomestila za čakanje na delo od doma bodo delodajalci lahko oddali do 15. januarja 2021.</p>
               <p>Delodajalci, ki se z odločitvijo Zavoda za zaposlovanje ne bodo strinjali, bodo namesto pritožbe imeli po novem možnost sprožitve upravnega spora. Dodatno predlog PKP6 opredeljuje tudi sankcijo za delodajalca, ki odpusti delavca v obdobju prejemanja delnega povračila nadomestila plač.</p>
               <p>Predlog PKP6 pa uvaja pomembne spremembe z vidika zagotavljanja dodatnega in prepotrebnega kadra tudi iz bazena Zavoda za zaposlovanje. Tako se uvaja mirovanje pravice do denarnega nadomestila. Predlog PKP6 spodbudo za tiste, ki bodo sklenili pogodbo za določen čas zaradi nadomeščanja odsotnih delavcev zaradi izvajanja ukrepov za preprečevanje širjenja okužbe. Gre za spodbudo v obliki mirovanja pravice do denarnega nadomestila za čas, po poteku pogodbe bo oseba nadalje prejemala denarno nadomestilo, ki ga je prejemala pred tem.</p>
               <p>Spreminja se pogoje za zavrnitev zaposlitve. S predlogom PKP6 se dodatno odzivamo na potrebe po kadrih v zdravstveni negi, zdravstveni dejavnosti in na področju socialne oskrbe. Kot veste in kot smo že večkrat komunicirali so s četrtim PKP6 zagotovili 26 milijonov za dodatne kadre samo v domovih za starejše. Dodatno kadrovsko okrepitev smo zagotovili tudi z začasno razporeditvijo zaposlenih tam, kjer je povečan obseg dela zaradi Covid-19. Okrepljeno je tudi sodelovanje s študenti zdravstva. Spodbuden je podatek, da se ukrep zagotavljanja dodatnega kadra iz naslova zagotovljenih dodatnih 26 milijonov realizira uspešno. Tako smo vse do sedaj že pri delodajalcih s področja socialnega varstva, predvsem domov za ostarele, zaposlilo več kot 330 brezposelnih oseb. Ravno tako je bilo zaposlenih oziroma je dobilo delo veliko število upokojencev in ravno tako so tudi študentje opravili več kot 39.000 ur. Potreb je še vedno veliko in možnosti, da te potrebe izpolnimo je tudi še nekaj.</p>
               <p>Predlog PKP6 spreminja pogoje za zavrnitev zaposlitve. Obveznost sprejema primerne zaposlitve bo nastopila takoj po vpisu v evidenco brezposelnih oseb in ne šele po preteku treh mesecev od vpisa, tako kot je to sedaj. Umika se pogoj, da je zaposlitev opredeljena v zaposlitvenem načrtu. Za obveznost sprejema zaposlitve se umika pogoj, da v evidenci brezposelnih ni oseb, za katere bi bila ta zaposlitev ustrezna. Ostali pogoji kot so na primer oddaljenost delovnega mesta od kraja bivanja pa morajo biti še vedno izpolnjeni. Cilj predlogov sprememb je torej okrepiti obveznost in zavedanje brezposelnih, da se javljajo na napotitve in udeležujejo razgovorov. Potencialne kandidate se bo lahko poslalo na več razgovorov, za več iskanih poklicev, kar jih tudi prej privede do zaposlitve. Ukrep velja do 30. junija 2021.</p>
               <p>Če nadaljujem še z domovi za starejše in predloge PKP6. Covid-19 je vstopil v večino domov. Večina vdorov izvira iz asimptomatskih okužb, to je okužb, kjer ni bilo prisotnih znakov. Ne glede na to, da je Covid-19 vstopil skozi številna vrata domov, so pa številni prve okužbe uspešno zajezili. Kot vedno poudarjamo, da so ekipe v domovih in drugih zavodih predane, srčne, požrtvovalne. Zato se ponovno uvaja dodatek za zaposlene, in to za tiste, ki delajo v sivi in rdeči coni, to je 30 % osnovne plače in ta velja tudi v času epidemije. Na ta način se zaposlene dodatno nagradi za delo v rdeči in sivi coni neodvisno od določb kolektivne pogodbe, ki v času epidemije zagotavlja tem osebam dodatek v višini 65 %. Ta dodatka se ne izključujeta.</p>
               <p>Naj v zaključku izpostavim še predlog ukrepov PKP6, ki zagotavlja bolj enostavno vlaganje vlog in hitrejše zagotavljanje pravic. Zaradi narave pravic iz javnih sredstev in pravic mora biti v času razglašene epidemije odločanje o le-teh čim hitrejše. Zato je treba omogočiti čimbolj enostavno oddajo vlog. S predlogom PKP6 se predlaga, da se vloge v času razglašene epidemije lahko vložijo tudi po elektronski pošti z ali brez elektronskega podpisa ali s fizičnim podpisom in skeniranjem. Predlaga se tudi, da se pravice iz javnih sredstev po Zakonu o uveljavljanju pravic iz javnih sredstev, ki se iztečejo v mesecu, ko je razglašena epidemija mesečno podaljšujejo za čas enega meseca dokler traja epidemija.</p>
               <p>Spoštovana predsednica, spoštovane članice in člani odbora, to je kratka predstavitev ukrepov iz pristojnosti Ministrstva za delo oziroma pristojnosti vašega odbora. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Sedaj pa dajem besedo gospodu Petru Požunu, predstavniku Državnega sveta. Izvolite.</p>
               <p>Prosim, če se lahko omejite res na vsebino, ki je vezana na ta odbor.</p>
            </sp>
            <sp who="PožunPeter">
               <speaker>MAG. PETER POŽUN:</speaker>
               <p>Hvala, gospa predsednika, za besedo. Dobro jutro vsem. Tudi sam bom spregovoril samo v delu, ki se nanaša na pristojnosti vašega odbora, in sicer gre za področje socialnega varstva in pa dela.</p>
               <p>Na pristojnih komisijah Državnega sveta smo obravnavali celotni zakonski paket in podali tudi predloge njegovega izboljšanja in nekateri danes predlagani amandmaji, ki jih predlaga koalicija že rešujejo določena odprta vprašanja, na katera smo opozorili. To je predvsem neenak položaj javnih zdravstvenih in socialnih zavodov v odnosu povračila boleznin. Urejeno je sedaj tudi monotehnično, da dodatek, tako kot je rekel tudi gospod državni sekretar, velja tudi v času epidemije, kar je bilo popravljeno.</p>
               <p>Ostaja pa odprto pomembno vprašanje. To pa je naš predlog dopolnitve 127.a člena. Z amandmaji koalicije se je sedaj določila nagrada za posebne obremenitve direktorjev zdravstvenih in socialnih zavodov. Žal pa je izpadla celotna skupina J, to so nezdravstveni delavci, to so strežnice, čistilke, kuharji, kurirji, delavci v transportu, podporne službe, ki so pod posebno obremenitvijo tudi sedaj. Nihče v zdravstvu trenutno ne leži na kavču in gleda televizijo, ampak vsi intenzivno delajo. Tako je bilo urejeno tudi v enem izmed prejšnjih paketov, zato smo predlagali, da se v 127. člen vpiše, da ta posebni dodatek za obremenitve pripada vsem javnim uslužbencem na delu zdravstvenega in socialnega varstva seveda glede na to kako jih bodo direktorji določili in jim določili dodatek. Ti dodatki se med seboj ne povečujejo. Maksimalna nagrada, ki jo lahko dobi za to delo, je 100 % urne postavke.</p>
               <p>V zdravstvenem in socialnem varstvu smo vsi nekoliko postali utrujeni in če država ne zmore na nek način nagraditi vseh zaposlenih v zdravstvu, ne samo določenih skupin, daje pomembno sporočilo tudi tem zaposlenim. Vedeti moramo, da se tretjemu valu ne bomo izognili in če ne bomo dobro pripravljeni, če ljudi ne bomo stimulirali, to enostavno pomeni, da se zaposleni ne bodo odzvali, da ne bodo sodelovali in bodo rezultati slabi. Da bo jasno o kom govorim, govorim o ljudeh, ki so na minimalni plači, ki jim moramo doplačevati še del denarja, da sploh pridejo do minimalne plače. Zato, spoštovane poslanke in poslanci, vas prijazno v imenu vseh teh zaposlenih naprošamo, da vložite dodatni amandma in določite nagrado tudi za vse ostale zaposlene v plačni skupini E, J, plačna skupina D pa je sedaj urejena.</p>
               <p>Hvala, gospa predsednica.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. No, nekatere stvari se bodo seveda, kot je bilo že poudarjeno, večkrat reševale tudi v sedem protikorona paketu, ki je tudi že v pripravi. Tako da tukaj vendarle imamo neke stvari, ki so vezane na šesti paket in so tukaj predvsem spodbude gospodarstvu, v sedmem paketu pa se bodo, kolikor sem obveščena, seveda še bolj detaljno reševale tudi socialne zadeve oziroma socialna vprašanja tako kot je bilo rešeno že v predhodnih protikoronskih paketih. Mogoče več o tem v razpravi.</p>
               <p>Sedaj imamo še nekaj vabljenih na to sejo. Ampak ugotavljam, da nimamo predstavnikov sindikatov, čeprav so bili vabljeni, imamo pa gospoda Jakoba Počivalška, vas sem videla, Konfederacija sindikatov Slovenije Pergam. Pa gospod Zorko namesto gospe Lidije Jerkič in sedaj se nam je pridružil še gospod Branimir Štrukelj iz Konfederacije sindikatov javnega sektorja.</p>
               <p>Sedaj bom najprej dala besedo gospodu Jakobu Počivalšku Konfederacija sindikatov Slovenije Pergam. Izvolite.</p>
               <p>Vas pa samo prosim, da se dejansko omejite samo na vsebino, ki je vezana na ta odbor. Naj tudi poudarim, da v nadaljevanju, ko bomo govorili o vloženih amandmajih, ki bodo amandmaji odbora, s strani opozicijskih poslanskih skupin, da imamo nekaj amandmajev, ki ne sodijo na naše področje, ampak sodijo v okvir Odbora za zdravstvo. Ta amandma bi moral po pravilih biti vložen potem na matično delovno telo, ne pa na odbor, ki ga imamo danes tukaj. Se mi zdi prav, da to povem že sedaj, zato da ne bo potem kakršnihkoli težav. Skratka mi lahko obravnavamo samo amandmaje in glasujemo o njih, ki so vezani na to vsebino. Medtem ko, mislim da so 130. oziroma se opravičujem 119.a člen, če druge pogojno spustimo, čeprav spadajo delno tudi še na neka druga področja, ampak 119.a člen absolutno spada pod Odbor za zdravstvo, tako da to boste morali vložiti na matičnem delovnem telesu.</p>
               <p>Sedaj pa dajem, kot že rečeno, besedo gospodu Jakobu Počivalšku Konfederacija sindikatov Slovenije Pergam in da se omejimo res na vsebino, ki je vezana na ta odbor. Izvolite, gospod Počivalšek.</p>
            </sp>
            <sp who="PočivavšekJakob">
               <speaker>JAKOB POČIVALŠEK:</speaker>
               <p>Najlepša hvala, predsednica. Spoštovani poslanci, uvodoma se zahvaljujem za vabilo na sejo tega odbora. Na žalost za matični Odbor za finance, kjer smo tudi izrazili željo, da bi sodelovali, te možnosti nismo dobili.</p>
               <p>Uvodoma v izogib spraševanju temu v kolikšni meri je ta predlog zakona usklajen s sindikati, moram povedati, da je PKP6 prvi interventni zakon, o katerem ni potekal noben socialni dialog in nobeno usklajevanje, tako da te rešitve na žalost s sindikati niso niti predebatirani, niti usklajene.</p>
               <p>Kar se tiče Konfederacije sindikatov Slovenije Pergam smo v tem kratkem času, ki je bil na voljo, podali nekaj amandmajev. Na splošno bi želeli vsekakor, da bi interventni zakon prinesel nekaj več socialne pomoči ljudem. Tako kot ste rekli PKP7 upamo, da bo to res naslovil, kajti ta zakon tega v pretežni meri ne ureja.</p>
               <p>Jaz se bom tudi v nadaljevanju omejil na tiste amandmaje, ki so v pristojnosti tega odbora, tako da ne bom šel preko tega, čeprav je nekaj amandmajev tudi iz pristojnosti drugih odborov.</p>
               <p>Naj povem, da me veseli, da sta bila v koalicijskih amandmajih upoštevana dva naša predloga, ki upam, da bosta tudi sprejeta. Eden se nanaša na nadomestilo v primeru višje sile, v primeru ustavitve javnega prevoza in zaprtja mej. Drugi je umik člena, ki je urejal izenačitev splošne in poklicne mature. Ni pa povsem jasno kaj je z členi, ki urejajo možnost podpisa ali pa obročnega plačevanja ali pa odloga plačila davkov in prispevkov, zlasti na delu, ki se nanaša na prispevke. Namreč amandmaji, ki smo jih pogledali, kažejo na to, da nekje se te prispevki črtajo iz besedila, nekje se dodajajo, tako da ni pravzaprav jasno kakšna je situacija. Po našem prepričanju je namreč to, da bi imela finančna uprava možnost odobriti odlok plačila prispevka ali pa obročno odplačevanje prispevkov v nasprotju z ustavo, kar je Ustavno sodišče že enkrat presojalo in je presodilo, da gre v poseg v lastninsko pravico delavcev in zato takšno rešitev spoznala kot neustavno, zato predlagamo, da se možnost odloga plačila prispevka ali pa obročno plačevanje prispevkov črta, ko gre za plačevanje delodajalca za svoje zaposlene seveda.</p>
               <p>Kar se tiče ostalih amandmajev, bi mi vsekakor predlagali, da bi se povzeli nekateri predlogi, ki smo jih predlagali. Eden je, da se višina nadomestila plače v primeru višje sile, tako kot je bilo v PKP1 navzdol, omeji na višino minimalne plače, se pravi, da ne sme biti nižje nadomestilo kot minimalna plača. Te varovalke sedaj notri ni.</p>
               <p>Druga zadeva, ki je po našem mnenju problematična, je ta odstop od Zakona o urejanju trga dela, ki ne glede na to ali so v evidenci brezposelnih oseb osebe, ki imajo ustrezno izobrazbo, se že takoj za določeno zaposlitev sili brezposelne osebe, da sprejmejo zaposlitev, za katero se zahteva nižja izobrazba od tiste, ki jo imajo. Taka ureditev danes velja po treh mesecih vpisa v evidenco brezposelnih oseb in po našem prepričanju je to ustrezno, ker vsaj omogoča, da si posameznik skuša najti ustrezno zaposlitev in mislimo, da je tudi dolgoročno za delovno razmerje, ki ga sklene taka oseba, to mnogo ustrezneje. V argumentaciji smo lahko slišali, da se to nanaša predvsem za pokrivanje potreb v zdravstvu in socialnem varstvu. V predlogu se ta člen seveda v ničemer ne povezuje zgolj s tema dvema dejavnostma, ampak je napisan zelo na splošno.</p>
               <p>V zakonu je tudi predvidena sprememba Zakona o delovnih razmerjih. Sicer gre bolj za administrativno-tehnično spremembo, pa vendar opozarjam, da smo v sindikatih izjemno občutljivi za spremembe Zakona o delovnih razmerjih. Nikoli v preteklosti, po mojem vedenju, sprememba Zakona o delovnih razmerjih še ni bila sprejeta brez soglasja socialnih partnerjev, tako da se tudi s tem uvaja nek nevaren precedens, ki mu v Pergamu nasprotujemo, čeprav gre morda za čisto dobronamerno spremembo.</p>
               <p>Prej je bilo že opozorjeno na problematiko dodatka za delo v nevarnih razmerah in posebnih obremenitvah. Na tem področju ocenjujem, da bo po tej spremembi zakona ena velika zmeda in močno podpiram predlog, ki je bil dan, da bi se ta dodatek moral omogočiti vsem zaposlenim v zdravstvu in socialnem varstvu in v skupnem seštevku ne sme preseči 100 %. To smo tudi že imeli v PKP1. V tem trenutku mislim, da s tako ureditvijo kot je predvidena, bodo verjetno zaposleni v zelo neenakem položaju. Že danes pri dodatku za neposredno delo z kovid pacienti so izključene nekatere skupine zaposlenih, recimo zaposleni v laboratorijih, ki obdelujejo in analizirajo brise, kar se nam zdi absolutno neprimerno in naš predlog je, da se v tem delu tudi zakon dopolni.</p>
               <p>In še zadnja zadeva. Če mi dovolite, bi želel opozoriti na to, da se zavedamo, da je kar nekaj pobud prišlo s strani delodajalskih organizacij, zato da se v PKP6 vključi zamrznitev Zakona o minimalni plači. Mene zelo veseli, da do tega trenutka, vsaj med amandmaji, ki so vloženi in objavljeni na spletni strani Državnega zbora, ni amandmaja, ki bi to povzemal. Upam, da ga tudi ne bo. Sindikalne centrale smo enotno tudi naslovile na vas poslance en dopis, en poziv, da se en tak amandma ne vloži in ne podpre. Mi mu izrecno ostro nasprotujemo in bomo storili vse, da se Zakon o minimalni plači takšen kakršen je v veljavi tudi izvaja še naprej.</p>
               <p>Najlepša hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Preden dam besedo naprej predstavniku Sindikata delavcev v zdravstveni negi naj samo povem, da gospoda Aljaža Kovačiča nadomešča gospod Nik Prebil, ki ga lepo pozdravljam na našem odboru.</p>
               <p>Še enkrat pa naj povem, da bomo vendarle nekatere stvari, ste tudi sami dobro opozorili, seveda reševali tudi znotraj sedmega takoimenovanega protikoronskega paketa. Je pa prav, da kakšne stvari tukaj slišimo, se pogovorimo in mogoče vidimo kje se da kakšno stvar izboljšati. Naj pa tudi opozorim, da so sicer že uradno vloženi tudi vsi koalicijski amandmaji. Tako da tokrat imate dejansko pregled nad tem kaj se spreminja.</p>
               <p>Sedaj pa dajem besedo gospodu Megliču, predstavniku Sindikata delavcev v zdravstveni negi Slovenije. Izvolite, beseda je vaša. Verjetno boste vi šli še na področje zdravstva, ampak vseeno dajte se vendarle omejiti na teme, ki so vezane na ta odbor. Bom pa razumela, da boste šli širše zaradi tega, ker spadate na to področje. Izvolite.</p>
            </sp>
            <sp who="MegličMarjan">
               <speaker>MARJAN MEGLIČ:</speaker>
               <p>Hvala lepa za besedo, predsedujoča. Spoštovani državni sekretar, poslanci in pa ostali vabljeni!</p>
               <p>Nadomeščam predsednico, ki je v kovid akciji, bi temu rekli, zato sem danes na njenem mestu oziroma namesto nje danes jaz tukaj. Kot je že povedal kolega Počivalšek, mi smo pogrešali socialni dialog, pogrešali smo, da bi pravzaprav lahko povedali tisto, kar nas je mučilo že v ostali protikoronski zakonodaji, opozorili na probleme, ki jih imamo z zagotavljanjem kadra, da ne bom rekel celo ustreznega kadra, ampak kadra za področje zdravstvene nege, katerega kot sindikat tudi pokrivamo, pa seveda tudi ostalega. Moram reči, da v tej situaciji, ki je nastala, je kadra na nek način premalo, da seveda smo tudi mi tega mnenja, da si dodatke zaslužijo pravzaprav vsi, ki so izpostavljeni. In zdravstvo in sociala sta kritični dejavnosti, ki sta izpostavljeni na vseh področjih. Zagotovo je zdravstvena nega tista, je zdravstveni sistem, tudi zdravniki, tisti, ki so bolj neposredno zraven bolnika oziroma pacientov, seveda pa tudi ostali so deležni velikega pritiska in si prav gotovo tudi zaslužijo.</p>
               <p>Mi smo seveda ne glede na to, kot je državni sekretar povedal, da pravzaprav so te besede hvale, požrtvovalnosti v socialnem varstvu dobrodelne za dušo, ampak s temi besedami se v teh pogojih, ki so danes prisotni in v situaciji, ki je danes trenutna?, ne da ne živeti in ne preživeti. Ljudje odhajajo še vedno in prav posebej v tem času. Nas kot sindikat sprašujejo ali imajo v času korona krize kakšne obveznosti do delodajalca ali obstaja kakšen zakon, ki bi prepovedoval zapustiti službo. To se dogaja že precej časa in seveda ko pridejo takšne krizne situacije, je to samo še dodatno motivirana, da ljudje odhajajo tam kjer je manj stresa, manj možnosti okužbe, manj vsega ostalega pritiska, da lahko preživijo in živijo in pa seveda boljši delovni pogoji in pa plačilo.</p>
               <p>Zato smo tudi mi skupaj s Konfederacijo sindikatov javnega sektorja, en del smo pripravili v našem sindikatu, zato da se nekateri dodatki dvignejo. Mi smo v amandmajih, ki smo jih poslali poslancem pravzaprav pripravili, da je to kar je nadomestilo, je pravzaprav za pogoje dela, za tisto, da je nekdo v dvanajstih urah niti prav malice ne more pojesti, kaj šele da bi jo imel kje pojesti. Govorim sedaj v večini v socialnem varstvu, kjer so pač pogoji takšni kot so in vsi vemo, kakšni so in je res težko. Težki so pogoji v teh plastičnih skafandrih preživeti dvanajst ur ali pa osem ur, odvisno kako je pač delo kje organizirano. Zato smo predlagali tudi, da se nekateri dodatki zvišajo. Pa naj si bo to dodatek za nevarnost in posebne obremenitve. Seveda dodatek iz kolektivne pogodbe je jasen, 65 %,.</p>
               <p>In še nekaj je. A veste, ljudje, plača je že bila za mesec oktober pa večino zavodov v Sloveniji ni dobilo izplačanega nobenega dodatka. Lahko se navežem na zdravstvo ali pa se navežem na socialno varstvo. In čakati po šest mesecev kot je bilo zapisano v delu, da bodo nekateri dobili dodatek zato, kar so naredili, zato ker delajo danes, zato da bi izboljšali naš zdravstveni sistem, da bi pomagali ljudem, se mi zdi, da je to nezaslišano. Resnično. Zdravstveni in socialni zavodi govorijo, da ne dobijo podrobnih navodil. Jaz ne vem, verjamem, da so jih nekateri dobili. Ne vem zakaj se pravzaprav čaka tako dolgo, da nekdo, ki je oddelal v rizičnih razmerah, pogojih, kjer je nevarnost in pa posebne obremenitve, pa bo dobil ta dodatek januarja, februarja je seveda nezaslišano in bom rekel kar nenormalno. Da se nam zdi tudi smiselno, da bi ta dodatek za nevarnost in posebne obremenitve bilo potrebno, kar sem videl, da je tudi v predlogu tega amandmaja, bilo potrebno razširiti. Tudi tam, ko so taksativno našteti v 56. členu razširiti tudi, med drugim mi prepoznamo recimo patronažo, ki se vsak dan srečuje z neznanim, bom rekel, okoljem, z neznanimi podatki, trenutki. Da bi bilo to nujno potrebno razširiti tudi, kot je že kolega Požun povedal, pravzaprav na vse ostalo, kar ste menda že dodali k amandmajem. Tudi za vodilne delavce, ki so izpostavljeni. Ali veste, nam se je zgodilo v prvem valu, da je direktor dobil 100 %, sestra, ki je delala na covid oddelku pa 65 %. Tudi to se nam je dogajalo. Pa vam danes ne bom povedal katera bolnišnica je bila, pa ni bila edina. Ta nesorazmerja, da ljudje, ki so izpostavljeni, pa dobijo manj, je to nezaslišano in pa nenormalno.</p>
               <p>Jaz bi rad, da če boste tudi v PKP7 dodali, da upoštevate to, da kadra ni. Da se je treba boriti za kader. Ampak veste, mi imamo lahko 20 šol, visokih, pa fakultet, pa srednjih šol, pa mi kadra ne bomo zadržali, ker šolamo ljudi za druge, ki so nam seveda hvaležni, ker imamo dobre šole. O tem debate ni. In zato je treba narediti, da izboljšamo delovne pogoje in da te ljudi nagradimo.</p>
               <p>Sociala, če se zopet vrnem na socialo. Pa saj bolničar negovalec začne pod minimalno plačo. Pa je izpostavljen danes vsemu temu kar se da slišati in videti in temu kar se ne da videti. Kajti pritiski vodilnih kadrov so tudi neznosni in v večini v ogromno zavodih je tako. Po podatkih, ki jih dobivamo, mi iz terena. O tem govorimo. Ne govorimo na pamet. Seveda ne bom danes govoril o natančnih lokacijah teh, ampak pritiski so neznosni. Zato ker so tudi pritiski svojcev na vodilni kader v sociali jasno da zelo veliki.</p>
               <p>In še nekaj, preden bom končal, povedal. Da si blazno želimo, da bi nas minister za delo, družino in socialne zadeve gospod Cigler Kralj kdaj sindikate povabil in nas vprašal kaj nas muči, kaj vas tišči, kaj bomo naredili skupaj. To si želimo, da bi to enkrat bilo, da se zmenimo kot ljudje. Tisti, ki na nek način prihajamo iz prakse ali pa smo bili v praksi, pa seveda politika, da združimo moči, da naredimo nekaj zato, da nam bodo ljudje ostali, da nam bo ostal dober kader in bodo tudi delovni pogoji, v sociali še prav posebej, takšni kot si jih zaslužijo stanovalci in kot si zaslužijo zaposleni.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Sedaj dajem besedo gospodu Branimirju Štruklju, Konfederacija sindikatov javnega sektorja. Prosim, da se tudi vi omejite res na vsebino, ki je vezana na naše področje, ker to obravnavamo danes kot zainteresirano delovno telo. V nadaljevanju pa boste lahko ob 11.00 uri tudi na seji Odbora za finance širše podali stališče. Izvolite.</p>
            </sp>
            <sp who="ŠtrukeljBranimir">
               <speaker>BRANIMIR ŠTRUKELJ:</speaker>
               <p>Hvala lepa za besedo, gospa predsedujoča. Nisem prepričan, da bomo ob 11.00 lahko to naredili, ker nas niso povabili na to telo, kar je seveda svojevrsten škandal, ampak lahko mogoče intervenirate tudi vi, da bi kljub vsemu lahko socialni partnerji na telesu, ki je odločilen zato, tudi povedali svoja stališča, še posebej zaradi tega, ker po dolgih desetletjih prvič ni prišlo do usklajevanja s socialnimi partnerji, ker predstavniki delavk in delavcev nismo imeli možnost povedati kaj je interes zaposlenih in kjer je Vlada Republike Slovenije neposredno prekršila pravila ESOS, ki so objavljena v Uradnem listu in pod katerimi je podpis Vlade Republike Slovenije. Zato je ta pot, ki nam je ostala, edino pozivati poslance in poslanke, da z amandmaji upoštevajo tisto, kar mi artikuliramo kot interes zaposlenih. In teh amandmajev je zaradi tega veliko in upam, da si boste vzeli dovolj časa, da jih boste lahko upoštevali ali pa vsaj o njih razmislili.</p>
               <p>Tisto, kar je rekel kolega Jaka, moram tudi sam poudariti, kar se tiče pozivov ali pa poskusov, da se minimalna plača zamrzne že v PKP6. Tu je soglasje konfederacij v tej državi popolno in reakcija na tak poskus zamrznitve zakona, ki je bil sprejet v parlamentu brez glasu proti, torej vsi poslanke in poslanci ste glasovali za ta zakon, bi bil izjemno oster in odločen.</p>
               <p>Sedaj pa kar se tiče tega dela zakona, ki se veže na odbor, ki ga vodite vi. Kolega Marjan je že ene stvari izpostavil, tudi kolega Jaka, zlasti vprašanje vrednotenja dela zaposlenih v sociali in zdravstvu, ki je povezan z obvladovanjem epidemije, tisti členi tam od 22 naprej. Tukaj bi še posebej izpostavil problem ukinitve javnih prevozov, ki ni rešen v tem zakonu in ima za zaposlene izrazite negativne posledice, tako da gredo na račun zaposlenega. Ni povsem jasno kaj se zgodi, če zaposleni ne more zaradi ukinitve javnega prevoza na delo. Torej kako se kompenzirajo ta dejstva. Zato vas prosimo, tudi jaz v imenu Konfederacije, da te člene tam od 22., ki si sledijo potem kar se tiče vrednotenje tega dela s tistimi, ki so okuženi ali pa ki so v teh conah, da seveda glede na splošno ugotovljeno dejstvo, da zaposleni žrtvujejo zadnji kanček energije, ki jo imajo, zato da bi stvar še funkcionirala, da se to prelije tudi v nek finančen izraz.</p>
               <p>Zelo podobno predlagamo tudi v imenu Policijskega sindikata Slovenije, da se ti dodatki pač izboljšajo. Hkrati pa Policija predlaga tudi, da se v 90. členu izenačijo, kar se tiče tega torej dodatka za težje obremenitve, da se Policija izenači, ko gre za napotitve zaposlenih, da se izenačijo z zaposlenimi, ki delajo v Upravi za izvrševanje sankcij.</p>
               <p>Tukaj je potem v tem zakonu še nekaj členov, ki se nanašajo na Policijo, kjer moji kolegi in kolegice opozarjajo, da niso ustrezno vrednoteni. Pa njihova izpostavljenost, ko delajo z potencialno okuženimi ali pa nevarnostjo, ki obstaja. Navajajo v enem teh členu tudi situacijo pri nasilnih protestih, ki so bili v tej državi, kjer so bili neposredno izpostavljeni tem tveganjem.</p>
               <p>Spoštovana predsedujoča, spoštovane poslanke in poslanci, verjamem, da boste po členih po tem obravnavali pobude konfederacij, ki so si zelo podobne, torej sindikalnih predlogov in jih v čimvečji meri upoštevali, zato ker ta zakon ni problematičen zaradi nekaterih rešitev, ki jih ima, ki so težko sprejemljivi, ampak tudi zaradi tega česar nima v svojem besedilu. To pa so zlasti tisti elementi, ki bi zagotovili neko stabilnejši materialni položaj zaposlenim. Vsi ti elementi, na katere smo opozarjali tudi, je bilo že rečeno danes. Med predstavniki zaposlenih so izostali, tako da je to seveda naloga, ki nas čaka. Upam, da bo takrat več občutka tudi za zaposlene.</p>
               <p>Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Sedaj pa dajem besedo še gospodu Andreju Zorku, predstavniku Zveze svobodnih sindikatov Slovenije. Izvolite.</p>
            </sp>
            <sp who="ZorkoAndrej">
               <speaker>ANDREJ ZORKO:</speaker>
               <p>Najlepša hvala, predsedujoča. Torej tudi jaz bi se v uvodu zahvalil za današnje povabilo, katerega smo bili deležni, da imamo možnost udeležiti se današnje seje matičnega delovnega odbora in hkrati to vabilo predstavlja ali pa je nek signal, da tudi v teh težkih zadevah, v tej težki situaciji, v kateri se trenutno nahajamo zaradi kovida, dialog in pa možnost udeležbe sindikalne strani na sejah matičnega odbora še vedno velja in si seveda želimo, da bi temu bilo tako naprej.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Se opravičujem. Naj vas samo obvestim za magnetogram, da trenutno ta odbor ni matično delovno telo za ta zakon. Tukaj smo kot zainteresirano delovno telo. Vsekakor pa pokrivamo te vsebine in zato ste bili tudi vabljeni na to sejo. Izvolite.</p>
            </sp>
            <sp who="ZorkoAndrej">
               <speaker>ANDREJ ZORKO:</speaker>
               <p>Najlepša hvala za ta popravek.</p>
               <p>Kar se vsebine tiče, bi se v celoti pridružil vsemu temu, kar so te moji kolegi že poudarili. Tudi sam bi želel poudariti, da se je tokrat zelo nazorno pokazalo kako je Vlada kršila pravila delovanje Ekonomsko-socialnega sveta. Dejansko je to socialni dialog kot takšen tudi v celoti pri delu PKP6 povozila.</p>
               <p>Ne glede na to, da je večji del tega PKP namenjen gospodarstvu, se pa nekatere določbe tudi nanašajo na vsebino katere pokriva to telo tukaj. S tega vidika gledano tudi sam osebno nasprotujem temu ali pa se nekako ne morem strinjati s tem, da se sprememba Zakona o urejanju trga dela, ki govori, da je brezposelna oseba dolžna nemudoma sprejeti takojšnjo primerno delo, kajti prepričani smo, da tri mesece časa kolikor je po sedaj veljavni zakonodaji, popolnoma dovolj za to, da bi se delavec, brezposelna oseba, da je lahko sama angažirana in v tem času poiskala ustrezno zaposlitev. Tudi če je namen ali tendenca predlagatelja bila v delu, torej gre na način posamezne zdravstvene in socialne storitve morda lažje kader, naj povem, da bo temu zelo težko, kajti kader, ki je ustrezno usposobljen je že zaseden in je že zaposlen, medtem ko brezposelne osebe pa prepotrebnega znanja na tem segmentu žal nimajo.</p>
               <p>Posebna zadeva, na katero bi želel tudi opozoriti, je sicer dodatki, o katerih so vsi ti moji predhodniki govorili, to so dodatki za delo v teh težkih razmerah za zaposlene v javnem sektorju, zlasti za skupino E in J. Jaz pa bi opozoril tudi na zaposlene v zasebnem sektorju, in sicer za tiste delavke in delavce, ki opravljajo dejavnosti v javnem sektorju kot zunanji izvajalci. Namreč teh ni tako malo in tudi te delavke in delavci so izpostavljeni vsem tveganjem tako v bolnici kot tudi v domovih za ostarele. Če omenim na primer čistilne servise in podobno. Tako da tudi iz tega vidika smo prepričani, da bi tile zaposleni prav tako morali biti deležni ustreznega dodatka.</p>
               <p>Kar zadeva tistega kar pogrešamo v tem PKP, je predvsem to, da PKP ni tako usmerjen k ljudem, torej k izboljšanju njihovega ekonomskega in socialnega položaja, kot bi si želeli. To je sedaj že šesti PKP, ki je primarno postavil na prvo mesto gospodarstvo, medtem pa PKP, ki bi na prvo mesto postavil človeka pa žal, ali pa, ki bi bil osrednja tema bi bilo ekonomsko in socialno stanje ljudi, pa žal še nismo doživeli. Moram pojasniti to svojo trditev. Res je, da so se gospodarske aktivnosti ponekod skrčile, vendar so se tudi zmanjšali prejemki ljudi. Namreč ni enako, če ti dobiš 100 % plačo ali pa če dobiš 80 % plačo. 80 % ali pa bom rekel minimalna plača je zelo velik padec za ljudi, zlasti če gledamo, da so se osnovne življenjske potrebščine od marca letošnjega leta pa do danes precej dvignile. Mislim, da za okoli 3 do 4 %, sploh če gledamo hrano in pa pijačo. Tako da je nesporno, da kupna moč ljudi na tem segmentu in zaradi te situacije, v kateri smo, tudi pada.</p>
               <p>V zvezi z povračilom javnega prevoza oziroma z povračilom plače v primeru nezmožnosti na prihod na delo zaradi ukinitve javnega prevoza smo prepričani v Zvezi svobodnih sindikatov Slovenije, da je takšna predlagana ureditev diskriminatorna. Namreč dejstvo je, da ljudje ne morejo priti v službo in ker ne morejo priti v službo so kaznovani s 50% nadomestilom plače. Nikakor ne vidimo nobenega razloga torej, da se ta odstotek ne bi dvignil, vsaj na raven torej 80% plače, tako kot velja za poslovni razlog. Kajti, če je gospodarstvo zaprto, če gospodarske dejavnosti se torej ne morejo opravljati, je delodajalec upravičen torej do določenih subvencij, medtem ko delavec, če ne more priti na delo, tudi če bi si želel priti na delo, pa zaradi epidemioloških ukrepov enostavno mora ostati doma, dela ne more opravljati, v tem primeru torej menimo, da bi prav tako moralo biti nadomestilo višje, kot je danes predvideno. In še čisto na koncu v zvezi s tem, kaj sem začel. PKP 7, predsedujoča, jaz upam, da bo resnično usmerjen k ljudem, k njihovemu ekonomskemu in socialnemu stanju, kajti pomoč gospodarstvu sama po sebi ne predstavlja in ne pomeni tudi pomoči ljudem. Velikokrat torej so ljudje na čakanju ali pa delajo od doma in verjemite mi, ljudje, ki delajo od doma in imajo šoloobvezne otroke so dandanes celo še bolj zaposleni, kot pa če bi bili na delovnem mestu. Kajti dopoldan se ukvarjajo, preko računalnika pomagajo otrokom, to je pri šolskih obveznosti, popoldan pa delodajalec od njih pričakuje še dodatno, torej da bodo svoje delo tudi opravili. Zato je poziv Zveze svobodnih sindikatov Slovenije k temu, da se niti ne razmišlja več o morebitni zamrznitvi minimalne plače, o tem da je PKP 7, če smo že šestko zamudili, dejansko naj bi bil usmerjen, pa mora biti usmerjen k ljudem, tukaj nekako apel, torej za prebivalke in prebivale Slovenije, torej k temu, da država končno prepozna ali pa sprejme ukrepe, ki bi izboljšali njihovo ekonomsko stanje in s tem tudi kupno moč. Tako, da jaz bi na tem mestu, predsedujoča zaključil in še enkrat najlepša hvala za posredovano vabilo. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. No, vendarle moramo povedati, da vsi dosedanji paketi so dejansko bili v veliki meri namenjeni pomoči ljudem in mislim, da se je res zelo veliko naredilo na tem področju. Tudi usklajeni so bili s socialnimi partnerji, na ekonomsko socialnem svetu je bil večkrat dosežen zelo visok konsenz in prav je, da to povemo. Sedaj pa prehajamo na razpravo članic in članov Odbora. Razpravljali bomo torej o vsebini, ki je vezana na naš odbor, vsi, ki so uvodoma sodelovali pri razpravi, vabljeni, so se tega držali in se vam zahvaljujem za to. Gre za to, da se čimbolj torej osredotočimo na tiste segmente, ki so vezani na naše delo. Odprli bomo tudi razpravo o predlogih za amandmaje odbora, naj povem, da imamo tukaj sedem amandmajev in sicer Poslanske skupine Levica, ampak tukaj opozarjam, tako kot sem že prej, obravnavali bomo šest amandmajev, sicer tudi teh šest ne spada v celoti vseh na področje, ki ga mi pokrivamo, pa vendarle v nekaterih segmentih spadajo tudi na ta odbor, tako da bom dovolila razpravo o njih in bomo potem tudi o njih glasovali. O zadnjem amandmaju pa žal ne bomo mogli glasovati in tudi o njem ne bomo razpravljali, ker je to področje Odbora za zdravstvo, ga boste pa lahko vložili potem na matičnem delovnem telesu za finance ob 11. uri. In sedaj sprašujem, kdo želi besedo od poslank in poslancev? Izvolite, gospod Jožef Lenart, izvolite.</p>
            </sp>
            <sp who="LenartJože">
               <speaker>JOŽEF LENART (PS SDS):</speaker>
               <p>Hvala lepa za besedo predsedujoča. Lep pozdrav vsem prisotnim, ki ste nam, bom rekel, še malo boljše predstavili tale PKP 6 iz strani različnih deležnikov. Torej očitki, da PKP 6 ne, ni usmerjen k ljudem, dejansko ne morejo biti resnični in moram reči, da v predlogu za to sejo je tudi nekaj velikih nesmislov, n sicer kaj pomeni, če ohranjamo gospodarstvo, če ohranjamo gospodarstvo, če ohranjamo delodajalce, delovna mesta, potem so ti ukrepi posredno preko delodajalcev in ohranitve delovnih mest seveda se dotikajo in so usmerjeni k ljudem, kajti kaj je slabše, kot ko izgubiš delo in potem dejansko se preživljaš z nekimi nadomestili. To torej ni cilj. In sicer ukrepi po PKP 6 so tukaj, pomagali bodo pa na področju, subvencioniranje skrajšanega delovnega časa naprej, oprostitev plačila vrtcev, topel obrok za vse dijake in učence, oprostitev plačila študentskih domov, dodatek za delo 30% rdeča in siva cona in tako naprej. Seveda ne bomo vseh naštevali, ampak treba se je pa dotakniti nekaterih, ko sem že prej rekel, neresnic iz naših predlagateljev, torej iz samega dopisa predlagateljev in sicer, da imajo sedaj brezposelni neke manjše pravice, kot so jih imeli. Mi dejansko ne moremo dovoliti, da bi na Zavodu za zaposlovanje bilo sto tisoč ljudi, a v bolnišnicah, domovih in pri drugih delodajalcih pa seveda ti delodajalci pravijo, da jih ne morejo pridobiti k delu. In sedaj, če se je tole začasno nekaj malega, bom rekel, poostrilo, kar bi se morala že v preteklosti davno poostriti, to pravijo vodje uradov Zavoda za zaposlovanje, da bi se ta zakon o urejanju trga dela moral zaostriti malo glede brezposelnosti, potem nam mora biti jasno, da to ni nobeno kratenje pravic sedaj, če nekdo pač ima izobrazbo ali nima popolnoma primerno izobrazbo, ampak če je on že nekaj časa dejansko na nadomestilu in če ga zdaj v tem trenutku nekje rabijo pa potem bi pač malo zaspal za pole leta pa bil na nadomestilu, je pač to nesprejemljivo v času, ko se nujno potrebuje ljudi. Sedaj glede Sindikata Pergam ne gre drugače, kot da se dotaknem teh trditev tudi glede že brezposelnosti, ker mi ni jasno sedaj, ali je ta sindikat sindikat delavcev ali brezposelnih. Se pravi, dejansko, nekako vtikanje v področje Zavoda za zaposlovanje Republike Slovenije ni ravno najbolj vmesno. Potem na splošno bi še mogoče dodal, da je pač vsaki dialog, za vsak dialog je potrebno kar nekaj časa in mi dejansko ne delamo zakonov za daljša obdobja v vseh paketih do sedaj protikoronskih, ampak jih delamo za čas korone in nujni so in potrebni so, takoj jih je treba spraviti skozi, da lahko čim prej pomagamo in seveda omilimo posledice, tako, da bo rekel tudi ti očitki, ne, da se ni klicalo čisto vsakega sindikata zraven, da se ni, ne vem, to razpravljalo še tri mesece, so dejansko, mislim te zadeve, mislim, jasne in na dlani. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Gospa Jerca Korče, izvolite.</p>
            </sp>
            <sp who="KorčeJerca">
               <speaker>JERCA KORČE (PS LMŠ):</speaker>
               <p>Ja, najlepša hvala. Glejte, saj v časih, v katerih smo, lahko sindikate jemljemo kot nebodigatreba, lahko opozicijo jemljemo kot nebodigatreba pa hkrati javno kličemo z apeli pomagajte nam, vlada je odprta, da sedemo za skupno mizo in najdemo boljše rešitve. Če bi bilo temu tako, jaz verjamem, da bi te boljše rešitve dejansko bile na mizi. Tako pa imamo PKP 6, ki spreminja 41 členov PKP 5. PKP 5 je bila sprejeta 24. 10. Torej nekaj sigurno ni v redu, v tem kar vlada prinaša na mizo in tudi sama ugotavlja, da očitno nekateri ukrepi ne prijemljejo, na drugi strani se pa noče usesti s tistimi deležniki, ki lahko ponudijo boljšo rešitev, ker če ponavljaš na isti nek način in se delaš samozadostnega pa vidiš, da stvari ne učinkujejo tako kot bi morale, je včasih pač potrebno se zazreti v ogledalo in mogoče spremeniti svoj modus operandi. Toliko za začetek, kar se tiče socialnega dialoga. To definitivno ni dobra praksa, da vlada postopa tako, še več, jaz mislim, da je po svoje zelo slabo, da je opozicija tista, ki skliče zainteresirano delovno telo, da se sploh lahko pogovorimo o členih, ki zadevajo področje dela sociale, mislim, da je skrajno sprevrženo, da na matičnem delovnem telesu, ki so v tem primeru finance, ni vabljen kar se da širok krog ljudi in da se daje prostor za to, da se pove mnenja, meni to odraža samo to, da se pač vlada boji izkazovanja drugačnih mnenj. Zdaj, kar se tiče samih členov, jaz sem šla zelo podrobno, praktično cel vikend, člen po členu in pustimo tiste sporne člene, ki jih boste očitno do določene mere črtali, govorim seveda o splošni in pa poklicni maturi. Predsednica je večkrat danes rekla, držimo se teme tega odbora, ampak če je ta odbor namenjen sociali, potem jaz vidim praktično vsak člen, tukaj notri napisan v luči sociale, ker veste, saj, če slabšamo standarde na šolstvu, to sigurno vpliva na socialni položaj v tej državi, ker na tak način usmerjamo tudi šolski del v to, da produciramo nižje izobražen kader in jasno kažemo, da si želimo ljudi visoke produktivnosti, ki štancajo za tekočim trakom, ne pa družbe visokotehnološkega razvoja, ampak to je zgolj in samo moje mnenje. Zdaj, neukrepanje in pa to, da prinašate take PKP-je, tudi, kot so že tudi sindikati povedali, v tem paketu ni usmerjenosti za ljudi ali pa proti ljudem, jaz vam navajam samo en primer v tem zakonu, imate notri člen, v katerem recimo verski uslužbenec dobi 700 evrov , bom rekla, na lepe oči, brez dokazovanja in izkazovanja tega, v čem se je njegov status poslabšal, potem smo pa na drugi strani mladi, kot izpuščena in opuščena generacija, ker nam se pa socialni status ni poslabšal in ne potrebujemo nobenega univerzalnega temeljnega dohodka. Pa ne, da proti katerikoli družbeni skupini imam karkoli, vendar izpade, kot da namensko se izpušča določene družbene skupine, kot da namensko ne obstajajo, prekarni delavci ne obstajajo, ljudje na avtorskih pogodbah ne obstajajo, glasbeniki in še številne druge družbene skupine, za verske uslužbence pa se v enem členu zelo na lahko najde univerzalni dohodek 700 evrov. Res je, da imamo na mizi amandma, s katerim ta člen črtate, vendar v obrazložitvi poudarjate, da se bo to urejalo v PKP 7, tako da ne boste rekli, da črtate, prestavljate zadevo, bi pa prosila, da do sedemke pripravite zelo jasno argumentacijo, kako in na kakšen način bodo ravno ti ljudje oziroma te inštitucije izkazovale upad prihodka, ker sem si šla pogledati tudi ostale zakone in zelo težko bodo izkazali upad prihodka, če svojih storitev ne obračunavaš in v tej državi ne izkazuješ, koliko dohodkov dejansko imaš. Pa imamo na drugi strani gostince in storitvene dejavnosti, za katere še do danes nismo našli enostavne in hitre rešitve, enostavne in hitre rešitve, namesto tega jima dajemo neke zelo zakomplicirane formule, kako, na kakšen način se izračunava njihov upad prihodka in kako se jih rešuje. Zdaj, kar se tiče pa 66. člena, ker imamo tukaj državnega sekretarja, bi ga mogoče prosila, da nam malo bolj podrobno pojasni zakaj in s kakšnim namenom je do tega člena prišlo. Zdaj jaz berem obrazložitev, berem člen, in berem obrazložitev, sta si v neki kontradiktornosti, ker v samem členu se zadeva posplošuje na vse panoge, v obrazložitvi pa govorite, da je to namenjeno, sicer v prvem odstavku obrazložitve poveste, da je to namenjeno za vse panoge, potem pa v drugem odstavku poveste, da je pa to namen, da se zdravstvene delavce potegne notri v sistem. Jaz mislim, da bi bilo treba logiko obrniti. Če bi ljudje bili dovolj nagrajeni, dovolj plačani in imeli normalne pogoje, pa vemo, da v COVID-u teh normalnih pogojev ni, potem najbrž ne bi odhajali iz sistema. Zdaj siliti ljudi, ki so brezposelni iz takega ali drugačnega razloga, za vsakim, ki je brezposelen stoji drugačna zgodba. Seveda je vedno določen del ljudi, ki bo izkoristil sistem, tudi taki so, tukaj si ne zatiskamo oči, ampak sistemsko posplošiti potem zadevo kar na vse brezposelne oziroma prijavljene na Zavodu za zaposlovanje, pa ni prava pot. Treba je iskati, če hočete, ljudi, ki na tak in drugačen način izkoriščajo, pa jaz mislim, da je ta procent vendarle ni tako visok. In zanima me, ker občutek sem dobila, ko sem brala zadeve, da je namen prikrajanje statistike, ker na tak način, ko bomo ljudi prisilili, da vzamejo takoj primerno zaposlitev, ker imamo ustrezno in primerno zaposlitev, na tak način se bodo ljudje bodisi odjavili iz zavoda, ne bodo odšli na zavod, ali pa jih bo sistem sam od sebe izvrge ven, ker niso vzeli primerne zaposlitve. In občutek je, da se tudi na Ministrstvu za delo, družino in socialne zadeve zavedate, da ti ukrepi, katerim smo trenutno priča, so v luči zamrznitve stanja in da bo val odpuščanj oziroma val, ki bo butnil na Zavod za zaposlovanje, postal malo večji in potem se ne boste morali več hvaliti s statistiko, kako ste, češ, preprečili s svojimi dobrimi ukrepi to, da bi ljudje, da bi se statistika nezaposlenih v tej državi povečala. Zdaj, zanima me tudi, ko gledam nekako, sem ta vikend gledala poleg tega, ko sem zraven tole študirala, slučajno se mi je na YouTubu, ko je sam naprej vrtel posnetke, odprl, tako zelo, zelo povedno je bilo, se mi je odprl nek dokumentarec o Mao Zedongu in me je ta ukrep malo spominjal na tiste čase, ko so intelektualce pa višje zaposlene začeli siliti v to, da grejo delati na polja in so na tak način kvazi pokazali nek svoj uvid, kako naj bi izgledala država. Zdaj, če k temu prištejemo še astronomsko kaznovanje nasprotnikov, dvig kazni, nižanje standardov v šolstvu, umikanje nevladnih organizacij, izločanje kulture iz praktično vseh ukrepov, zanemarjanje mladih, vlaganje v militarizacijo, potem pač pridemo očitno do, se nekako mozaik zloži v neko željo po spreminjanju naše družbe. Tako, da jaz mislim, da tale 66. člen bi moral biti črtan. Če želite in imate neke dobre namene in argumente, potem sedite za mizo in tak člen, ki posega, močno posega v sistemski zakon in v nek uveljavljen sistem, začnite usklajevati v tem primeru s socialnimi partnerji. Vsaj to bi bilo za pričakovati, ko delate tako močne posege. Zelo se vam mudi pri sprejemanju PKP-jev in zelo se vam mudi pri nekih členih, ki vendarle niso tako zelo urgentni interventni, ker če si želite zdravstveni kader potegniti v sistem in ga obdržati v sistemu, potem sprejmite oziroma boste kot predstavniki vlade podprli amandmaje, ki so predlagani, ki govorijo enostavno o dvigu dodatkov. To je trenutno interventen ukrep, s katerim lahko pripomoremo malo k temu, da se zadeve ublažijo, nikakor pa me noben ne bo prepričal v nujnost in interventnost rinjenja s takimi členi, ki bi morali biti predmet normalnega dialoga in usklajevanja in se mogoče bo celo našla kakšna boljša sistemska rešitev, ker vendarle več glav več ve. Toliko na kratko, ker verjamem, da bo še debata na matičnem odboru zelo burna in povedna. Aha, predsednica, še tole bi dodala. Kar se pa tiče 119.a člena, najbrž ste o tem govorili, da mi ne moremo glasovati na tem odboru, a sem to prav razumela? Kljub vsemu je zame vključitev vseh ljudi do preklica epidemije v obvezno zdravstveno zavarovanje socialni ukrep, to ni zdravstveni ukrep, to je socialni ukrep, tako da jaz niti ne vidim tega razloga, da tega ne bi mogli vključiti, je pa očitno res, da bomo pri PKP 7 morali pač sklicati praktično vse odbore, ki delujejo v tem Državnem zboru, da bomo lahko člen po člen obdelali, tam kjer te zadeve pašejo. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Naj še enkrat povem, da smo zelo dobro pogledali 199.a člen, novi a člen, ki ste ga vi predlagali, spada pod področje zdravstva, zato o njem ne bomo danes glasovali pa tudi ne razpravljali, boste pa seveda, tako kot je v skladu s poslovnikom imeli možnost, da ga vložite na matičnem delovnem telesu, o njem razpravljate, potem tudi glasujete, tako da tukaj ni nikakršne dileme. Sedaj bom pa dala besedo najprej gospodu državnemu sekretarju Cvetu Uršiču, da odgovori na nekatera odprta vprašanja, ki so se sedaj porajala zlasti v razpravi kolegice Jerce Korče, še posebej glede 66. člena, ki opredeljuje odstop od Zakona o urejanju trga dela. Izvolite, gospod Uršič.</p>
            </sp>
            <sp who="UršičCveto">
               <speaker>CVETO URŠIČ:</speaker>
               <p>Hvala lepa gospa predsednica, najprej skok samo za trenutek še nazaj k sindikatom. Minister Janez Cigler Kralj spoštuje socialni dialog, spoštuje delo, ceni delo sindikatov in zato se je v prvih šestih mesecih dvakrat srečal s svetom za dostojno delo. Zadnjič teden dni nazaj, video konferenco smo imeli, tako da, argument, da nimamo dialoga, ravno tako smo pri predlogih PKP-jev, ki smo jih mi usklajevali, smo imeli dialog. Pri štirki, kjer sem jaz vodil večji del, smo imeli dve pogajalski skupini, v tisti pogajalski skupini, ki sem jo vodil, ki je pokrivala področje dela našega ministrstva in še nekatera, smo dosegli tudi velik konsenz. Tako da mislim, da je ta tako ostra in tako enosmerna kritika neprimerna. Drugo, kadri, ja v tej državi v zadnjih desetih letih, v zadnjih desetih letih vemo tudi kdo je večino časa, kako je bila sestavljena koalicija in kdo je vodil vlade, v domove za ostarele, v recimo temu infrastrukturo in v kadre, ni bilo čisto nič vloženo, čisto nič. Ta vlada je nastopila 13. marca, naslednji dan je bila razglašena epidemija in takoj naslednji dan, takoj z vsemi PKP-ji smo zagotavljali tudi dodatna sredstva za kadre, minister je večkrat omenil, 26 milijonov za zaposlitve v sociali in osnovni oskrbi. Plače, prosim, kdaj je bilo nazadnje pogajanje za standarde pa normative v domovih za ostarele. Vi, ki ste na sindikalni strani, verjetno veste. Zelo dolgo časa ne. In zato so tudi ti domovi na eni strani kadrovsko podhranjeni, ker so izjemno nizke plače. V teh šestih mesecih, v času epidemije, smo to reševali z dodatki, obljubljamo pa, imenovane so pogajalske skupine za vsa tri področja, za domove, za centre za usposabljanje, delo in varstvo in VDC-je in centre za socialno delo. Je epidemija in v tem času, ko je trenutno več kot tri četrtine domov okuženih in okuženi so praviloma, to stroka pravi, zato ker delavci nevede, nehote, brez da vedo, da so okuženi, prinesejo virus v dom. In v tem času, ko vso energijo vlagamo v te domove, je težko takoj začeti vzporedno tudi pogajanja. Se opravičuje, sam bom vodil pogajalsko skupino za CODV-je pa VDC-je takoj, ko bo možno, bomo začeli. In s PKP 6, z amandmaji, je vložen tudi amandma, kjer je navedeno hitro testiranje in financiranje. Tako da ta očitek, da nimamo posluha za zaposlene, nimamo posluha za ta socialni del naše družbe, je lahko, verjame, vsakdo ga razume po svoje, sprejemam, da razmišljate drugače, sprejemam, to je dejstvo, lahko, moje mnenje je pa, da v okoliščinah kot so, maksimalne napore vlagamo za to, da se tudi na nek način ohranja socialni dialog, minister, kot sem že rekel, prejšnji teden smo imeli svet za dostojno delo, smo podpisali na izredni seji ESS-ja tudi nek dogovor, kako bo potekalo. Tudi pri tem je naš minister sodeloval zelo aktivno. Končno na nek način ta čut, globok čut za težave ljudi, je tudi v členu, ki ga ne bomo danes obravnavali na tem odboru, to, da je lahko v bolnici sobiva eden o staršev z otrokom, torej v tem času, ko je kriza, ko se vse zapira, smo rekli ja, in ravno tako smo v PKP 5 tudi prinesli člen, kako lahko v nekem trenutku, ko je potreba, ko je, ali ko nekdo, ko umira, ko je v hudi stiski, je tudi v dom možno priti. In ta člen smo usklajevali s strokovnjaki s področja človekovih pravic. Še naslednja stvar morda, to je pa bolj na predhodno razpravljavko, število brezposelnih na Zavodu za zaposlovanje stoji, celo nekoliko se zmanjšuje. To pomeni, da ukrepi prijemljejo, kaj bo čez tri, šest mesecev, ta trenutek verjetno nihče ne ve, ker tudi nihče ne ve, kdaj bo zdravilo, kdaj bo cepivo. Če bi bilo, bi bili mi najbolj srečni ljudje, ker bi s tem rešili tudi probleme domov za ostarele, kjer je največje število okužb. Pa ga ne moremo, kakršenkoli ukrep sprejmemo, zdravstveno stroko vprašajte, je skorajda nemogoče zajeziti, ker so okužbe, pridejo v dom takrat, ko ljudje še ne vedo, Gorenjska vsa okužba v domovih je prišla od ene izmed bolnišnic. Ohranili smo, minister večkrat reče, s temi ukrepi smo ohranili vsaj 300 tisoč delovnih mest, čakanje na delo, krajši delovni čas. Zdaj pa še konkretno, torej, 66. člen, ja na prvi pogled je morda res nekoliko trd, ampak nam se zdi primeren za ta čas. Imamo težave na Zavodu za zaposlovanje, ko se povabi brezposelne na razgovor, pa pravzaprav ne pridejo, v velikem številu, to vam lahko povemo, to velja na tisti drugi odstavek obrazložitve. Razumem, zakaj ne pridejo ali pa ne. Ko smo prej, ko sem prej pojasnjeval, kaj se je dogajalo zadnjih deset let s plačami, z odnosom do zaposlenih z vidika standardov, normativov, je res zelo boleče, da imajo, da so mnogi na minimalcu in se še doplačuje, da pride do minimalca, dela pa v teh pogojih. Ampak to je zgodba zadnjih desetih let, to ni zgodba zadnjih treh, šestih mesecev, ko je epidemija. Preprosto v času izrednih ukrepov ne moreš in težko najdeš čas za vzporedno spreminjanje tega. Tako da nam se zdi ta predlog primeren. Mogoče še ena druga vaša pripomba. PKP 5, pa kdaj je bil sprejet, pa da je zdajle mesec dni samo, PKP 5 se je pripravljal pred razglašeno epidemijo in če pogledate noter, v nobenem členu se ne govori o epidemiji, en člen zdajle spreminjamo, tisti dodatek 30%, ko je prav jasno pisalo, razen v času epidemije, ker ni bilo takrat pričakovati, da bo epidemija, en teden, dva zatem, ko je bil sprejet, razglašena epidemija. To je dejstvo, zato kar nekaj členov tudi sledi temu, torej, da jih prilagajamo drugačnim razmeram. Toliko morda za zdaj. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala. Zelo pomembni poudarki, mislim da za vse, ki danes sedimo tukaj in da slišimo nekatere odgovore. Sedaj pa je besedo želela najprej gospa Mojca Žnidarič, izvolite.</p>
            </sp>
            <sp who="ŽnidaričMojca">
               <speaker>MOJCA ŽNIDARIČ (PS SMC):</speaker>
               <p>Hvala za besedo, lep pozdrav vsem prisotnim. Torej, kot smo slišali v tem PKP 6 paketu je na prvem mestu gospodarstvo, je bilo rečeno. Ja, ampak, če ohranimo, res je torej, da je treba pomagati in pomaga se predvsem gospodarstvu, ampak če ohranjamo zaposlitve, pomagamo posledično seveda tudi ljudem. Nujno je ohraniti čim več zaposlitev, kajti sicer se bo socialna slika, socialna stiska ljudi še bolj poslabšala. In danes smo lahko slišali, da je tudi s področja našega odbora za delo kar nekaj ukrepov vključenih, torej poenostavitev dela na domu, potem podaljšuje se subvencioniranje skrajšanega delovnega časa do konca junija naslednjega leta, zvišuje se nadomestilo plače za čas čakanja na delo od meseca novembra naprej. Torej sedaj je bil ta limit res le 890 evrov bruto, kar je bilo primerljivo z najvišjim denarnim nadomestilom na Zavodu za zaposlovanje, od novembra na prej bo ta višina omejena na 1.800 evrov bruto, se pravi z višino povprečne, bruto povprečne plače slovenske, to se torej sedaj sprejema do konca januarja 21 z možnostjo, da to tudi vlada podaljša. Potem glede dodatka, glede dodatkov zaposlenih, ki delajo z COVID bolniki, sem vesela, da urejamo to, kar je v PKP 5, torej dodatka sta se izključevala, sedaj se dodatka za delo s COVID bolniki, torej tistih 30% za delo, kot smo slišali v rdeči in sivi coni, in pa dodatek po kolektivni pogodbi ne bosta izključevala in bosta možna, torej se bosta lahko izplačevala oba. Skupaj smo tudi z, na pobudo SMC-ja, oziroma skupaj smo koalicija, pripravili tudi amandma, kajti na nas so obrnili določeni, ne vem, strokovni direktorji, glavne medicinske sestre, ki so izpadle, ki dejansko delajo s COVID bolniki in so izpadle in ne bi prejemale teh, torej dodatka, tako da je pripravljen tudi amandma tudi za te. Res je, danes, ko sem poslušala tudi predstavnika Državnega sveta, ki predlaga, da bi se tudi poklici J skupine vključili, mogoče se o tem res predebatira širše in v sedmi razmisli kako, ker namreč predvsem razmišljamo oziroma ves čas se pogovarjamo, čistilke, na primer so res tiste, ki zdaj morajo biti zelo pazljive in ogromno več dela imajo tako v šolstvu kot v zdravstvu in tudi drugod, da se zajame tudi njih, je pa treba razmišljati tudi to, da so pa marsikje čistilke zaposlene preko zunanjih servisov, da niso v javnem sektorju, tako da tu je treba res najti neko rešitev, da bo čim bolj pravična potem za vse. Videli smo tudi, ne vem, pravice iz zakonov o uveljavljanju pravic iz javnih sredstev, ki se iztečejo v času epidemije, se podaljšajo za mesec dni, tako da je kar nekaj ukrepov tudi z našega vidika, jaz se zdaj na nekatere druge ne bomo osredotočala, bi pa se nekoliko bolj poglobila na ta 66. člen, kajti namreč 20 pred mojim nastopom poslanske funkcije sem delala na Zavodu za zaposlovanje in se zelo dobro zavedam, zakaj je ta člen tudi prišel v ta zakon. Se pravi, najprej je bilo predvideno, da se brezposelni, torej kot je predvideno v zakonu PKP 6, da se brezposelnim, da morajo sprejeti takoj tudi primerno zaposlitev. Zdaj primerna zaposlitev je torej za eno stopnjo oziroma eno raven nižja izobrazba od tega, kar se je človek izšolal oziroma tega, kar je zadnjih 12 mesecev tudi delal. V zakonodaji piše torej tudi, da če ni primernih, če ni ljudi, ki jim to predstavlja, ustrezna zaposlitev v evidenci in pa tudi, da ni nujno, da je izdelan zaposlitveni načrt, kajti rok za izdelavo takšnega zaposlitvenega načrta je štiri mesece, mi pa delavce rabimo takoj, ne. Če ste lahko razbrali podatke, ki so bili v zadnjih dneh, ki so krožili, na primer 700 ljudi je bilo napotenih s strani Zavoda za zaposlovanje, ena četrtina, torej 25% ljudi se je odzvala na razgovore za delo v tako domovih, kot tudi zdravstvenih ustanovah, ena četrtina, 25%. Zdaj, jaz vem, da kar nekaj ljudi, ki ostaja v evidencah brezposelnih in tudi če je ne vem, neka, torej zdravstveni tehnik ali karkoli, z njih lahko po izobrazbi ustrezna zaposlitev, je marsikdo, ki je dalj časa prijavljen na zavodu v bistvu ne more opravljati. Ali je tu, ne vem, so zdravstvene težave, osebnostne težave, velika težava je tudi nemobilnost. Nekateri zdaj to, pač, na lasni koži občutijo šele sedaj, ko je, ne vem, javni prevoz ukinjen, medtem ko brezposelne osebe, predvsem smo imeli na podeželju zelo velike težave, kajti kdor nima lastnega prevoza sploh ne more sprejeti neke službe na več izmen in na področju podeželja je javni prevoz zelo zelo okrnjen, eden ali pa dva avtobusa na dan. Zato sem se tudi v bistvu že pred nekaj dnevi pogovarjala z ministrom za delo in mu predlagala, Zavod za zaposlovanje krije marsikatere tečaje, nekatere zelo koristne, nekatere pa tudi malo koristne, nikoli pa ni kril B kategorije, ne, in smiselno bi bilo, da bi pomagal, sploh dolgotrajno brezposelnim, ne takoj po prijavi, ker potem bi vsi to želeli, ampak na primer dolgotrajno brezposelnim, tistim, ko že nekaj časa iščejo zaposlitev in je ne najdejo in je to tudi eden izmed razlogov, da bi jim tudi do tega pomagal. Kajti, če je človek nemobilen, nikakor ne more iti, se zaposliti na dve ali pa tri izmene. Malo, malo kje je javni prevoz tako dobro pokrit, da je lahko vezan na javni prevoz, da hodi delat na tri izmene, ali pa sedaj, ko so se turnusi povsem spremenili, ko slišimo, da v zdravstvu delajo 12 ur, ali pa še več, ne. Torej jaz mislim, da je namen vlade bil pravi, kajti, če v zdravstvo in v socialo vabimo zdaj vse, dijake, pridejo dijaki pomagati, študenti pomagati, upokojenci pridejo pomagati, jaz ne vem zakaj potem ne bi, ne bi potem brezposelni pomagali bolj, ne. Če je vojna, naj bo vojna za vse. Ne vem, vidim, da tu, pač je tudi zakonodajno pravna služba se obesila na to, ker je vlada opozorila, da v zdravstvu primanjkuje delavcev in sociali, torej, zakaj je pa potem pripravila splošen, splošen člen, ki je vezan na vse. Verjetno bi zelo težko rekli samo, da naj bo primerna zaposlitev, torej morajo sprejeti samo tisti, ki iščejo službo na področju zdravstva in sociale. To bi se mi zdelo še potem veliko bolj nepravično. Tako da sedaj vidim sicer, da smo kot koalicija vložili amandma, v katerem piše, da se pač brezposelni osebi lahko ponudi tako primerna zaposlitev, če mene osebno vprašate, mi je bila pač prejšnja dikcija bolj všeč, kajti sedaj, ja lahko ponudi, torej svetovalke zaposlitev bodo spet v dilemi, vsem bodo lahko ponudili, kakšen bo pa izplen iz tega pa je vprašanje. Torej po novem, se lahko potem, kar je pripravljen amandma koalicije, se bo vsem brezposelnim osebam lahko takoj ponudila torej zraven ustrezne tudi primerna zaposlitev, torej tudi eno stopnjo nižje, ampak, če pač ne bodo sprejeli, ne bodo sprejeli, ne bo sankcij in pač si ne bomo s tem nič kaj dosti pomagali. Je pa res, da je ta člen bil tudi, je tudi časovno omejen, in sicer nekako sedaj v času te zdravstvene krize, se pravi, predviden je do 30. junija 21, tako da bomo videli. Po mojem vsaj s tem amandmajem pač velikega izplena ne bo, seveda pa gremo pač nasproti tudi in sindikatom in opoziciji in vsem drugim, ki so na to apelirali. Je pa vprašanje torej zdaj edino potem, verjetno bo edino moralna obveznost nekoga, ki bo, ali se bo odločil iti pomagat takoj torej za stopnjo nižje ali ne, bo pa vsem še nadalje pač odvisna od ljudi. Je pa res, da tudi po drugi strani dostikrat tako, tudi delodajalci so sami rekli, če so nekoga dobili v službo, pa malo na silo, da jih je pa zavod pritiskal, pa žal tudi dostikrat no sicer ni bilo velikega efekta ali pa so bile večje težave. Tako da tu je treba res pač iskati neke kompromise, delati na motivaciji ljudi, je pa res, da so vedno tisti, ki so kratek čas zaposleni ali pa takoj vedno bolj zaposljivi, kot tisti, ki so že dolgo časa v evidenci brezposelnih. Zdaj glede šestke, mislim, da je to, kar je vezano na naš odbor, sem v glavnem povzela, sem pa sama v teh dneh res razmišljala, kako pomagati torej naprej, zdi se mi smiselno, da bi morali, da bi potem v nadaljevanju v sedmički potem res pomagali s kakšnimi dodatnimi otroškimi dodatki ali pa kaj staršem, ki imajo otroke zdaj doma in s tem višje stroške, kajti nekaj se jih bo sedaj s hrano, torej s prehrano za tiste najbolj ogrožene, torej z najnižjimi dohodki se je uredil topel obrok, ampak tudi vsi ostali starši, ki mogoče ne sodijo torej v najnižje te dohodkovne razrede imajo pa vseeno precejšnje stroške in vsem drugim doma, ko so otroci doma, tako da smiselno je, po moje, ne vem, da se kakšno dvojno izplačilo otroških dodatkov ali kaj takega v prihodnjih mesecih nameni, ampak to je kot predlog za PKP 7. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, vsekakor bo potrebno, se strinjam, biti pozoren, da se nekatere tu povedane stvari vendarle na nek način uredijo potem tudi še v sedmem protiokorona paketu, sedaj pa dajem besedo gospe Violeti Tomić, izvolite.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Hvala za besedo, spoštovana predsednica. Jaz bom pa začela bolj na koncu, ker sem pozorno poslušala do zdaj in gospoda sekretarja in tudi vse razpravljavce. Zdaj vi pač lahko trdite in jaz se z vami ne mislim prepirati, da 119.a člen ne spada v vaš odbor, ampak v Odbor za zdravstvo, ampak jaz bi samo rada povedala, da 2. člen ZZVZ izrecno določa, da v Republiki Sloveniji nihče ne sme ogrožati zdravja drugih in osebe brez zavarovanja so seveda potencialno tveganje, saj nimajo pravic do osnovnega zdravstvenega zavarovanja. Ker je to Odbor za delo, družino, socialne zadeve in invalide, pač mi razumemo tako in se nam zdi logično, da ravno ti, najbolj socialno ogroženi, so zajeti v tem, da nimajo niti osnovnega zdravstvenega zavarovanja, tako da moje mnenje je, da to seveda še kako spada v vaš odbor. Vendar, kakor se boste odločili, seveda tako bo. Potem se bom dotaknila, gospod Uršič je rekel, da je kritika neprimerna. Žal, mislim, pri tej vladi je prav vsaka kritika neprimerna in tudi vsaka konstruktivna kritika je neprimerna in tako da res, opozicija kadarkoli kaj predlaga in predlagamo res po tehtnem premisleku zelo nujne spremembe, smo vedno preslišani, potem pa dobivamo pozive, tako s strani predsednika vlade, da je vabil k sodelovanju in tudi poslanci nam ves čas očitate to, pa tega sodelovanja v resnici ni. In zdajle vsaka kritika bo znala biti 15 tisoč evrov. Take kazni nam grozijo vsakemu, ki bo neke kritike lahko kazal. In veste in potem poslušam, kdo pa je vodil vlade. Mislim, tega sem se res naposlušala v tem času in to mi je res, bom rekla, argument, ki pa ne pije vode, ker potem poslušamo, kje ste bili leta 45, pa se o tem pogovarjamo, kje ste bili pa leta 92, pa se o tem pogovarjamo, mi pa se soočamo s presneto resno krizo zdravstveno krizo, kjer nam ljudje umirajo, kjer nam zdravstveno osebje izgoreva, kjer imamo hude socialne stiske, kjer nam zdravstveno osebje izgoreva, kjer imamo hude socialne stiske, kjer sp-ji delajo samomore, kjer mladi ne morejo plačevati najemnin in tako naprej. In razdelila se bo ena milijarda javnih sredstev. In danes se samo o tem pogovarjamo. Ne kje smo bili 10 let nazaj. Eno milijardo javnih sredstev ,ali jih bomo dali ljudem ali v privatne žepe. Privatni žepi so pa lahko tudi delodajalci. Ni rečeno, da če pomagate gospodarstvu in delodajalcem, da pomagate zaposlenim. Predlagali smo že v prvem PKP-ju amandma, da delodajalec, dokler dobiva nadomestilo za ohranjanje delovnih mest, delavca ne sme odpustiti. Ali ste podprli ta predlog? Niste. A veste koliko delodajalcev je dobilo pomoč v milijonih in koliko ljudi je pristalo na cesti? Ne veste. Ker vas očitno tudi ne zanima. A veste in ne moremo imeti prioritete pa nestrokovno kadrovanje, pa večanje represije v času, ko imamo epidemijo, ne. In ni res, da nevede okuženi prinesejo virus v domove starejših. Mnogi so prisiljeni delati, kljub temu, da imajo pozitiven test. Ne, morajo delati. Potem kulturniki, jaz pač vodimo Odbor za kulturo in ne morem, da se jih ne dotaknem, ne. Mnogi niso dobili plačila prispevkov in kam bodo šli. Med brezposelne. Bodo šli med brezposelne in kaj potem, bo dramski igralec ali pa režiser šel delat nekaj, kamor ga boste napotili. Saj ni problem v tem, da ne bi hoteli delati, vendar je treba ljudi spodbuditi. Ogromno je volonterjev in to naši amandmaji tukaj naslavljajo. Ogromno ljudi je prostovoljno stopilo in pomagalo, vendar, če imate vi izgorel kader, zdravstveno osebje, potem jih je treba dostojno plačati, ne pa prisiliti, da delajo. Zakaj večina naših vrhunsko šolanih medicinskih tehnikov odhaja v Avstrijo? Zato, ker eno uro stran od tukaj dobijo stanovanje in dostojno plačilo. In o tem bi se morali danes pogovarjati, kako kadrovsko podkrepiti zdravstvo in domove za starejše. In veste in zato mi smo poslušali konfederacijo sindikatov javnega sektorja Pergam in oni so bili izključeni iz socialnega dialoga. De facto so bili, mislim, če jih poslušamo, so bili. Govorite, da ste s Svetom za dostojno delo se dobili in prišli do konsenza, očitno niste, ker tega ni v zakonu. In še nekaj, nikakor ne moremo čakati, da bomo imeli PKP 7. Pa smo imeli na PKP 1 že iste probleme, kje so ljudje, vedno smo to spraševali, ne. In vedno smo se srečali s tem, da je vlada pač svoje zakone sprejema brez socialnega dialoga s sindikati, ki so predstavniki delavcev, očitno pa se dobro pogovarjate s predstavniki delodajalcev. Tudi z opozicijo se ne pogovarjate. A veste in sociala, ne, sociala je res širok pojem, oprostite, sociala je tudi, kot so prej eni kolegi omenili, starši, ki danes morajo izobraževati svoje otroke, ampak veste koliko je teh otrok, ki pa nimajo interneta. Pa humanitarci jim podarijo kakšen labtop, kakšen računalnik, ne morejo se učiti. Veste kakšne hude stiske so to in dejansko je pa nekaj, kar je popolnoma nesprejemljivo, so pa sploh in skrajnje nedopustno pa da sploh omenjate zamrznitev minimalne plače s 1. 1. 21 je bil minister, je rekel, da bi se bil pripravljen o tem pogovarjati. Ne vem, če poznate ljudi, ki delajo za 475 evrov bruto cel mesec, bruto in jim država doplačuje do minimalca. To so nesprejemljive stvari za eno državo, ki ima v ustavi zapisano, da je socialna. In res je, jaz sem postavila poslansko vprašanje ministru Širclju v ponedeljek, verski uslužbenci pa naj bi dobili po PKP 6 in to je pa, so izenačeni z SP-ji. SP-ji morajo dokazovati izpad dohodka in še nekaj, kar je bistveno, SP-ji so plačevali davke vse, dokler jim država pač ni onemogočila, da delajo. Tukaj zraven so tudi vsi uprizoritveni delavci, ljudje, ki delajo koncerte, vso tehnično osebje, kulturno, do gostincev in tako naprej, zdaj bo pa, pa res, da se razumemo, nimamo proti nikomur nič, vendar v čem, presneto, pa se je nune ali pa kuharice župnikove spremenilo v času COVID-a. Mislim to, že taki poskusi, ki jih dajete noter, so, človeku dvignejo, no, pritisk in si rečeš pa s kom se mi sploh pogovarjamo in o čem. Skratka, milijardo evrov javnih sredstev imate v malhi in seveda je naša dolžnost kot opozicije, da pač tudi bdimo nad to porabo in da skrbimo tudi, da se ta pomoč, nekako da pride do prebivalstva, ne. Ta zakon pač ne prinaša višjih dodatkov za delavce in delavke, ki se ukvarjajo s COVID bolniki, ne. Minimalce imajo tudi ravno negovalci, laboranti, reševalci, oskrbovalci in drugi slabo plačani delavci in delavke v zdravstvu in socialni oskrbi in njihova plača trenutno ne dosega niti trenutne bruto minimalne plače. In potem slišimo od predstavnika sindikata delavcev v zdravstvu, da pa direktorji pa dobijo dodatek 100%, ne, vodilni kadri, ki seveda močno pritiskajo na svoje zaposlene, ki izgorevajo in to nikakor ni rešitev za epidemijo, ne. Zdaj, ta PKP 6 tudi vsebuje posege v temeljne pravice delavcev in zaostrovanje pogojev pa pridobitev socialnih pravic, ne. To je poseg v Zakon o urejanju trga dela in pravice brezposelnih oseb do izbire primerne zaposlitve. Kot rečeno, ja, mnogi brezposelni, mnogi, ali pa se dogaja tudi, da kdo zlorablja sistem, vendar tukaj nismo mi, da vse kaznujemo zakonsko zaradi tega. Obveznost sprejema zaposlitve takoj po vpisu v evidenco brezposelnih oseb je seveda nedopustna, kajti, mislimo, da glede na to, da ne poskrbimo za materialno in finančno okrepljeno podporo teh kadrov, potem tudi ne moremo zahtevati od njih, da delajo, kajti drugače je to uzakonjeno suženjstvo, ne. Zato smo mi predlagali teh sedem, sprejetih šest, amandmajev in seveda predvsem se nam zdi zelo pomembno, da k 21. členu predlagamo amandma, kjer predlagamo, da se dvigne povišanje dodatka s 30 na 85%, ne, tistim uslužbencem, ki delajo v zdravstvu in socialnem varstvu. Seveda je pa zelo pomembno, da se ta dodatek ne šteje v dohodnino, kajti mnogim zaradi dodatka lahko potem več izgubijo kot dobijo, ne, kajti ta dodatek je prigaran in pri dohodninski obravnavi bi lahko posledično presegli svoj običajni dohodninski razred in plačali višjo dohodnino in prav tako bodo izplačila rizičnih dodatkov lahko vplivala tudi na izgubo pravic do javnih sredstev, recimo na znižanje plačila vrtca in podobno ni tukaj opozarjamo na to. Zdaj, dodatek za neposredno delo s pacienti, oziroma uporabniki, obolelimi za COVID 19, ki so zaposleni tudi v času razglašene epidemije, bi moral veljati za celotno obdobje veljavnosti začasnega ukrepa, se pravi do 31. decembra 21. Med prejemniki dodatka za neposredno delo s pacienti se z amandmaje vključuje tudi zaposlene v laboratorijih, ki izvajajo analizo odvzete krvi pri tistih osebah, ki so napotene na odvzem brisa za COVID 19 in so seveda konstantno izpostavljeni in imajo stik s potencialno kužnim materialom in so izpostavljeni tveganju okužbe. Predlagali smo, da se 66. člen črta, kot rečeno, namesto da bi problematiko pomanjkanja ustreznega kadra naslovili z izboljšanji pogojev dela pa s predvidenim dvigom najnižjih plač pa z ustrezno določitvijo kriznih dodatkov, se je vlada odločila za zaostrovanje pogojev za pridobitev socialne pomoči, ne, in za vse tiste, ki bi takšno delo v skladu z obstoječim zakonom potem odklonili. Skratka, če PKP 6 na eni strani ne vsebuje socialnih ukrepov za boj proti vse večjim socialnim stiskam, ki bi jih pa moral vsebovati seveda, na drugi strani pa vsebuje posege v temeljne pravice delavcev in zaostrovanje pogojev za pridobitev socialnih pravic, je nujno, da se ta 66. člen črta. Potem imamo tukaj novi 67.a člen in 69. člen, ki pač predlaga, da se začasni temeljni dohodek za vse v socialni in materialni stiski v višini 607,29 evrov za samsko osebo oziroma sorazmerno več za gospodinjstvo upoštevajoč obstoječi Zakon o socialno varstvenih prejemkih dodeli, pri tem naj se ne upoštevajo krivdni razlogi ter prihranki in da se ne upošteva tudi omejitev dedovanja. Pa na kratko še zadnja dva, 113. člen, amandma. Zdaj vemo, da je stanovanjska problematika v Sloveniji zelo pereča, lahko se pogovarjamo o tem, da nobena vlada v 30-ih letih ni naredila nič za večjo dostopnost stanovanj, da bi imeli mladi možnost najema stanovanj, tako kot recimo v Avstriji, kamor naj bi se nekako mi spogledovali. Ampak pustimo zdaj to ob strani, zdaj ne iščemo krivce, stanovanjska problematika je zelo pereča in ogromno ljudi, predvsem tistih z najnižjimi dohodki, so odvisni od najemodajalcev, od najemnin, in to so večinoma tisti ljudje, ki v življenju nikoli niso mogli dobiti kredita, tisti na minimalcih. Skratka, in njihovo stanje se je v epidemiji še bolj poslabšalo in zato bi bilo nujno zagotoviti pomoč tem najemnikom stanovanj, ne. Zato smo predlagali zamrznitev oziroma oprostitev plačevanja najemnine v stanovanjskih objektih v času trajanja epidemije. Seveda mnogi najemodajalci zaradi izogibanja davkov in drugih razlogov, ne dajo niti pogodbe. Tako da seveda predlagamo, da se to upošteva tudi za tiste, ki nimajo sklenjene najemne pogodbe, kajti informacije imamo, da so mnogi izgubili najemno pogodbo ali pa pravico do življenja v najemniških stanovanjih že zato, ker so se bali, da v primeru COVID-a, zmanjšanja plač, plačila nadomestil, ne bodo mogli pokriti stroškov. In tukaj gre predvsem za študente, samozaposlene, prekarce in odpuščene delavce. Skratka, in 119. člen še predlagamo, da poklicanim pripadnikom civilne zaščite za nepoklicno opravljanje nalog zaščite, reševanja in pomoči oziroma prostovoljcu, ki je v času epidemije vključen ali vpoklican za opravljanje nalog, da jim pripada dodatek za izpostavljenost nevarnosti in posebne obremenitve v višini 30 evrov dnevno. Se pravi 10 evrov za opravljanje nalog do štiri ure, 20 štiri do osem in 30, kjer je več kot osem ur. Skratka, veliko je prostovoljcev in študentov, ki so se odzvali pa se spomnim, da že pri prvem valu epidemije so mnogi volontirali v domovih za starejše in so pomagali, kolikor so zmogli, vendar to bi bila neka spodbuda prostovoljcem in nek znak, da mi kot družba tudi cenimo njihovo volonterstvo oziroma njihovo dobro voljo pomagati in problem je, ker ob vsem tem, da grejo pomagati tja, kjer je najbolj potrebno, niso upravičeni do nadomestila plače, ne. Odločitev za prostovoljno pomoč pa obenem predstavlja tudi odločitev za prevzem velikega tveganja za zdravje teh prostovoljcev, tako da bi dali en lep signal, da nam je mar za te ljudi, ki so se odločili pomagati. Tako, da člen 119.a, sem se ga na hitro dotaknila, ker očitno ga danes ne bomo obravnavali in hvala vam za vašo pozornost.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Preden dam besedo gospodu državnemu sekretarju, da odgovori na nekatera vprašanja, ki so bila sedaj izpostavljena v razpravi, naj samo še enkrat pojasnim v zvezi z amandmajem k 119.a členu. Poglejte, seveda so stvari med seboj vsebinsko povezane. Tukaj se, gospa Tomić, zagotovo strinjava, vendar pa sem jaz tukaj kot predsednica Odbora za delo, družino, socialne zadeve in invalide tista, ki moram ravnati tudi v skladu s postopkom. Torej tako kot je to po Poslovniku Državnega zbora in formalno ta amandma sodi v zakonodajo, ki je vezana na Odbor za zdravstvo in zato v tem trenutku lahko o tem amandmaju odloča izključno in samo matično delovno telo, ki pokriva ta paket, to je Odbor za finance. Se pravi, vsebinsko pa seveda lahko najdemo stvari, ki so med seboj povezane, ampak formalno spada to pod Odbor za zdravstvo, zato boste lahko o njem torej razpravljali na matičnem delovnem telesu, Odboru za finance, in ga takrat tudi vložili, tako da tukaj ni nič zamujenega. Sedaj pa dajem besedo državnemu sekretarju, gospodu Cvetu Uršiču. Izvolite.</p>
            </sp>
            <sp who="UršičCveto">
               <speaker>CVETO URŠIČ:</speaker>
               <p>Hvala lepa, gospa predsednica. Res je, približno milijardo evrov je vreden PKP 6 in ta sredstva so večinoma namenjena za ohranjanje delovnih mest, oziroma za dodatke za tiste, ki delajo v izjemnih razmerah. Krajši delovni čas, čakanje na delo, sta ključna ukrepa z našega področja. Sledi temu dodatki za delo v sivih in rdečih conah, 30% dodatek, v prejšnjih PKP-jih je bil 35 in pa seveda 65 po kolektivni pogodbi. Ravno tako dodatek za prerazporeditev iz ene ustanove v drugo. Iz enega zdravstvenega doma, recimo, v dom za ostarele. Tako da, je ta PKP je tudi s tega vidika močno socialen. Trditi, da se spregleda socialo v vseh prejšnjih PKP-jih je, PKP 1 in PKP 2 so bili dodatki za več kot 280 tisoč upokojencev, za študente, za velike družine in za vse ranljive skupine 150 evrov. Tako da v tistem prvem valu je bil zelo, izjemno velik posluh za vse ranjljive skupine, od upokojencev z nižjimi pokojninami od 600 evrov do vseh drugih skupin, kot sem rekel, velike družine, študenti in tako naprej in PKP 7 bo verjetno tudi tukaj nekaj dodal. Študenti, študenti so vključeni, hvala študentom, hvala vsem drugim, ki so pripravljeni delati, tudi upokojencem, v rdečih, sivih conah oziroma v belih conah v domovih za ostarele in v drugih zavodih. Vemo, da je trenutno več kot 39 tisoč ur so študenti opravili in ti dobijo primerno nagrado seveda, ob tem vso zaščitno opremo, vse obroke, tako da tukaj, če rečemo po gorenjsko, se ne špara, ker se ne more in ne sme šparati. Ravno tako prostovoljci. V stalnem stiku smo s civilno zaščito, ki preko svojih uredb tudi ureja nagrajevanje oziroma kritje materialnih stroškov prostovoljcev. Zato kot ste rekli, ja, je resna kriza, ko ljudje umirajo, ko so v hudih stiskah in zato se tako tudi odzivamo, zato je to PKP 6 že. Mogoče samo en stavek še v zvezi z vašim predlogom k 22. členu, amandma v zvezi s tem, da se ta, ti dodatki oproščeni dohodnine. O tem bo verjetno tekla razprav z Ministrstvom za finance in na drugem odboru. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala, gospod državni sekretar za ta dodatna pojasnila. Sedaj pa dajem besedo Soniboju Knežaku. Izvolite, beseda je vaša.</p>
            </sp>
            <sp who="KnežakSoniboj">
               <speaker>SONIBOJ KNEŽAK (PS SD):</speaker>
               <p>Hvala predsednica, spoštovani kolegice, kolegi, državni sekretar, vabljeni. Najprej jaz bom začel ta svoj del, mislim da kar nekaj netočnih podatkov, ki ste jih dali, gospod državni sekretar, no. Predvsem tisti del, ki se tiče socialnega dialoga in pa vsega tega. Zdaj, kakor jaz vem, po mojih, sploh glede na to se oglašam, ker sindikati imajo uvodno besedo, kasneje pa mislim, da ne dobijo po poslovniku več možnosti repliciranja. Zdaj, kakor jaz vem, ta odbor, Svet za dostojno delo, je bil sicer res sklican, ampak na zahtevo sindikatov, ne. Da ne boste rekli, kako si prizadevate za ta socialni dialog. Tudi kolega Lenart, jaz ne vem, jaz bi bil do sindikatov malo bolj spoštljiv, ne da nek sindikat Pergam sprašuje zdaj že, kako ga bo zanimalo, kaki bodo pogoji na zavodu. To so danes predstavniki sindikatov, vsi, ki so danes tukaj pa so predstavniki reprezentativnih sindikatov po zakonu o reprezentativnosti sindikatov in imajo za sabo tisoče ljudi članstva. Tako da bi prosil, da imamo en spoštljiv odnos. Ne nazadnje tudi zaradi tega, ker če ne bi bilo sindikatov v tej državi, tudi se bi danes ne bi pogovarjali ali smo tako socialna država, ker si upam trditi, kljub vsemu kar se dogaja smo še vedno. Tisto kar, ne nazadnje tudi zdajle ste omenili, gospod sekretar pri nagrajevanju, ne, prostovoljce. Iz vsega tega hitenja in ker se ne posluša, ker se med sabo ne poslušamo, prihaja tudi do takih anomalij. Jaz sem močno pozdravil, ko ste dali predlog, da se prostovoljce tudi nagradi, ne. Kaj se nam pa v praksi dogaja? Da imamo dve vrsti prostovoljcev, ene prostovoljce, ki so tako kot piše v zakonu notri, izplačila niso, so oproščena prispevkov pa dohodnine, en del, tisti, ki so pa dejansko prostovoljci, ki so jih vključili v civilno zaščito, so jim pa obračunali in bodo, zato ker so bili, pač imeli neko željo pomagati soljudem v stiski, bodo drugo leto plačali to pri dohodnin, ne. Zdaj, sicer mi je finančni mister, sem ga na to opozoril, rekel da nekaj pripravljate pri PKP 7, ne. Na sploh, jaz sem trdno prepričan, da v kolikor bi se v tej državi več poslušali, pa ne več poslušali, tudi večkrat slišali, da bi bili tudi ukrepi oziroma tudi situacija danes na področju boja s COVID-om bistveno drugačna. Tudi ukrepi, ki ste jih dali zdaj pod ta današnji paket teh PKP-jev, mi dajejo potrditev v tem mojem razmišljanju. Mi smo v mesecu juniju, mislim, da je bil PKP 4, 3 dali predlog, da se ukrep, ki je bil dober, se pravi to čakanje, podaljša do konca leta. Ne, ampak kje, ste hoteli podaljšati predlog za en mesec, pa hkrati razumem, da, to je bil čas, ko smo mi predlagali pa predvidevali, da se situacija ne bo spremenila, to je bil čas, ko smo pa hkrati, ko so nas preletavala vojaška letala pa smo proslavljali zmago v boju proti tem, ne. Tudi čas, ko smo se, tudi sam se opozarjal, da ne vem, če je ravno prava rešitev, ki ste se jo lotili, pa baje da imam tu v glavnem Ministrstvo za zdravje, situacija, reševanje situacije v DSO-jih, ne. Spomnite, da se imel to razpravo in sem še danes trdno prepričan, da bi bilo teh okužb manj, da če jih ne bi jih ne prepustili reševanju samim zdravstvenim delavcem. S tem mislim, da je bilo ministrstvo za delo bolj kot ne na tem stališču, ampak da kljub temu, danes imamo, če ste mi še pred tremi meseci rekli, da imamo samo v enem majhnem delu okuženih v domovih starejših občanov, imamo danes, sami ste prej omenili, menda že tri četrt domov imajo te težave, ne. Tako da jaz si ne bi upal pametovati okrog ukrepov, ker vem, da si prizadevate, da vam ni lahko, da vse kar dajete, vsaj tisto, kar se tiče ukrepov, v dobri meri, da bomo situacijo razrešili, tako da se ne bi zdaj dotikal tistih podtaknjencev, ki jih zmeraj, pa verjamem, da nekdo podtakne v to zakonodajo, ki nima nobene veze, ampak to ni tema tega odbora. Tudi ne nazadnje pozdravljam tisto, kar smo tudi mi opozarjali že, mislim da tudi v mesecu juniju, pri sprejemu teh ukrepov, da je treba dvigniti ta znesek 80% plač glede na to, da imamo, da bistveno nižamo plače kadru, ki je na čakanju, ne vem četrti, peti, šesti tarifni razred, ne. Me veseli, da ste danes ta cenzus dvignili z 890 ne, skoraj 1800 evrov, tako da pozdravljam to. Drugo, kar bi hotel še reči, tisto, kar nas opozarjajo gospodarstveniki, ne, pa mislim, da smo imeli tudi že kar eno dobro razpravo v tem Državnem zboru, je likvidnost, ne. Likvidnost, jaz govorim zdaj za ta del ukrepov, ki se tičejo socialne, ne, če govorim konkretno o 80% nadomestilih za delo, ne, jaz malo sem pa le delal na tem področju plač pa kadrov v podjetju, tako da sem že v aprilu opozoril tega, da bo razkorak med tem, ko boš ti oddal vso potrebno dokumentacij pa do tega, da boš ti dobil ta sredstva izplačana, da bo bistveno predolg, ne. In to se nam dogaja, tako da je rok za odobritev subvencij pa nadomestil okrog 45 dni, izplačilo pa v nekje po 90-ih dne. To je danes iz meseca v mesec, ko se situacija ne izboljšuje, za gospodarske subjekte, predvsem manjše, velik, velika težava. Ne vem, Nemčija je to uredila na način, da daje akontacije vnaprej pa potem naredijo poračune. Če ste morebiti računali, da bo tista jamstvena shema služila temu, sem ravno danes zjutraj poslušal, dveh milijard predvidenih je bilo menda porabljenih 2,5%, ne. Likvidnost rabijo podjetja zdaj, v tej smeri apeliram na vas, da razmišljajte. Nagrajevanje zaposlenih. Jaz sem trdno prepričan, danes je že kar nekaj sogovornikov reklo, da moramo v ta nagrajevanje vključiti tudi te podporne službe, no. Danes, ne delajo več diplomirane medicinske sestre, celo strežnice, ves kader so aktivirali, da delajo glede ne težave, ki jih imamo z obolevnostjo zdravstva pa tudi na splošno pomanjkanjem tega. Tako da jaz mislim, da tu delamo pri, da ne omenim, da govorimo o kadrih, ki imajo minimalno plačo. Tako da, jaz bi celo razmišljal v tej smeri, včasih smo imeli oziroma smo ta inštitut bonificirane delovne dobe, ki je bil včasih, so bili upravičeni tisti, ki so delali v težkih pogojih, ne. Se pravi pogoj, da si lahko pridobil to bonifikacijo, je bil, da si delal več kot šest mesecev v pogojih, da so bili to, ne vem, pri nas v naših koncih knapi, glažarji. Skratka ta bonifikacija, ki je zdaj v tem drugem stebru, da razmislimo, da dajemo ta, tudi to kot eno obliko za to leto, so si več kot zaslužili, pa mislim, da bodo še kar nekaj mesecev, da razmišljamo, da vsem tem, ki delajo na teh, v zdravstvu, ena nagrada v obliki tudi premij, ki bi se vplačale na ta tako imenovani drugi steber. Pri tem opozarjam, smo iz ukrepa temeljnega mesečnega dohodka za samozaposlene, še kar naprej, smo izključili te prekarne delavce, mislim tiste, ki delajo na podlagi avtorskih pa podjemnih pogodb. To opozarjamo, mislim da iz PKP-ja v PKP, pa se zadeve nič ne premaknejo. Skratka, jaz bi res priporočil, da se držimo tega socialnega dialoga. Mi smo v mesec, mislim da maja, predsednica me boste popravila, smo zahtevali Socialni demokrati posebej sejo, zaradi tega, ker ni bilo tega socialnega dialoga. V tistem času ste ga seveda vzpostavili in je nekako, kar nekako potekal, ne. Zdaj jaz sem nekaj časa delal tudi v sindikatih pa da vas spomnim, zakaj je nastal ta Ekonomsko socialni svet. Zato da se mi izogibamo konfliktom, ki se bodo reševali na ulicah. Na en civilizacijski način, da se usedemo, da se pogovorimo in to mora biti skrbnik Ministrstvo za delo, družino in socialne zadeve, to vam mora biti ena izmed prioritetnih nalog. Konsenz, dogovor, pogovarjanje v tej družbi. Zakaj je tudi ta predlog za sklic tega sveta za delo, ne, zakaj so ga verjetno sindikati zahtevali? Zato ker je drugi za gospodarstvo pa gospod Počivalšek kar veselo sklicuje odbor pa posluša gospodarstvenike pa vključuje njihova mnenja. Če ste povabili strokovnjake tiste širše te svetovalce, ki vam svetujejo na področju ukrepov za COVID virus, ja vzemite skupino, ki imajo stike z zaposlenimi pa poznajo teren. Ne bodo demagogije zganjali, kak koristen predlog boste dobili, da bom kak korak pa kak mesec hitreje razrešili to krizo. Bom tukaj tudi končal, končal bom pa s tem, no, skrajno se mi zdi pa tudi, ne bom rekel sprevrženo, ampak neprimerno, pa to je verjetno posledica nekega velikega egota predsednika Odbora za finance gospoda Polnarja, da na odbor ni povabil zainteresirane javnosti, no. In mi imamo zaradi takih egotov v tem Državnem zboru kar velike težave. Jaz ne vem, kaj dokazujejo pa napenjajo mišice, kaj hočejo s tem dokazati, da sem jaz ta glavni. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, preden dam besedo naprej gospodu Vojku Staroviču, naj najprej rečem, da gospod Mihael Prevc nadomešča gospo Tadejo Šuštar, ga lepo pozdravljam in naj še povem, da kar zadeva sindikate in možnost razprave, mi smo jih povabili na to sejo, smo dali možnost, da v začetku povedo svoja stališče, v kolikor, tako je tudi po poslovniku, zdaj poteka razprava poslank in poslancev, vendar pa v koliko bi še želeli ob koncu kakšen stavek dodati, če se vam zdi pomembno izpostaviti, bom seveda dala besedo, v kolikor bo še čas. Moramo se zavedati, da 15 do enajstih moramo to sejo zaključiti, imam še nekaj prijavljenih, ampak vsekakor, če boste želeli, bom še odprla oziroma dala tisto zaključno besedo, kratko, v kolikor menite, da na začetku niste vsega povedali. In sedaj dajem besedo najprej gospodu Vojku Staroviču, potem pa imam prijavljeno gospo Andrejo Zabret. Izvolite gospod Starovič.</p>
            </sp>
            <sp who="StarovićVojko">
               <speaker>VOJKO STAROVIČ (PS SAB):</speaker>
               <p>Hvala za besedo, predsednica. Situacija v kateri smo sploh ni lahka. Mi dejansko vidimo, da je nek dialog, kakor je moj predhodnik Soniboj poudaril, z gospodarstvom tekel in v neko smer šel in nekaj smo dosegli in je gospodarstvo, se popolnoma strinjam tudi z ukrepi, ki pomagajo gospodarstvu, ampak ne z vsemi. Glejte, mi podaljšujemo zdaj to izredno situacijo, če jo tako imenujem, ne, in jaz vam povem, makroekonomisti napovedujejo, da bo upad bruto družbenega produkta še večji kakor smo ga upoštevali pri načrtovanju za naprej, pri sprejemanju proračuna. Ne bo enostavno. Že zdaj je veliko teh podjetij, katerim jim pomagamo, klinično mrtvih, to se moramo zavedati. Ne bodo preživeli. Sploh v storitveni dejavnosti. Take so napovedi. In mi ne bomo doživeli tega odboja, kakor smo ga doživeli po prvem, po prvi zamrznitvi, ker zdaj ustavljamo življenje in ne moreš ustvarjati dodane vrednosti in bo teh zadev, zato se vsi zavedajmo, tudi z druge strani, ko navijate za neka dodatna sredstva, ne. Vlada je tudi, kaj jaz vem, SDS, tu sedaj, ko moramo priznati, je pač, obvladuje celo sceno v Sloveniji, ne, verjetno ne bo, ni dala v ukrepe božičnico 500 evrov vsakem upokojencu, kakor je bilo obljubljeno na predvolilnem, predvolilne obljube. Ne gre. Tudi oni mogoče so prišli do tega, da vsakemu to ne gre. Samo glejte, dejansko je situacija zelo težka in moramo se zavedati. Pri tem mi je pa najhujše to, da delimo, da ne upoštevamo opozicije, verjemite mi, da v opoziciji in v poslancih in v ozadju in strokovnih službah in pripadnikov in članov, ki vedo veliko stvari, nobenega predloga ne sprejmete, nobene pripombe. Saj do zdaj se je izkazalo, da so bile, kar je bilo tudi v današnji debati omenjeno, veliko pripomb ta pravih, ne. Glejte, to morate vedeti, kar 65% predpisov se pri nas sprejema v tem obdobju mimo resolucije o normativni dejavnosti, mimo predpisov. Torej po skrajšanem postopku, brez javne debate, brez vključevanja stroke in potem se čudimo, zakaj zgrešimo tolikokrat. Ja zgrešimo. Če ne bomo poslušali ljudi, ki so neposredno na terenu, ki vedo kaj delajo, ki vse občutijo, ne bomo vedeli, za kaj gre. Dejansko ne vemo. In sprejemamo predpise, ki so napačni. Vsaj upam, da bolj pravi čas priznamo napake pa tudi to ne. Glejte in še druga zadeva kar me pri vsej tej zadevi, kar je bilo že danes pripomb, meni je najhujše to, da se z ljudmi ne pogovarjamo, tisti, ko se spoznajo na zadeve, to mi je najhujše in vir največjih napak. Menjamo kadre po raznih upravah, direkcijah, agencijah in tako naprej, spreminjamo, ampak nas je količin za eno mesto dva milijona, od kod bomo imeli toliko strokovnjakov, da lahko dnevno menjamo te ljudi po svojih željah in potrebah. In to nam dela škodo, moramo vedeti. In druga zadeva, glejte, odnos do kulturnikov in do nevladnih organizacij je nemogoč. Zapomnimo si, zgodovinsko, so nas kulturniki ohranjali kot narod in vsa ustava, vse kar smo zdaj premike naredili, kamor smo šli, kamor smo šli, se je prvo začelo vzbujat demokratizacija pri kulturnikih in civilno družbenih gibanjih. Te zdaj zanemarjamo, te ljudi, so zdaj drugorazredni državljani, drugorazrednih ne rabimo. Slovenci ne rabimo kulture, ne več civilne družbe. Tak dobi človek občutek, ne. Zato je to nujno, upam, da bo kaj prišlo do upoštevanja pri tem, naslednjih ukrepih, da bodo tudi ti sloji, ki so nas rešili kot slovenstvo, bom rekel, prišlo na dan. Hvala lepa.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Hvala tudi vam, sem vam pustila, sem demokratična, zelo širokega duha, tako da sem vam dovolila, vas nisem želela prekinjati, pa vendarle dajmo razpravljati res o stvar, ki so vezane na ta odbor, sedaj dajem besedo gospe Andreji Zabret. Izvolite.</p>
            </sp>
            <sp who="ZabretAndreja">
               <speaker>ANDREJA ZABRET (PS LMŠ):</speaker>
               <p>Ja, hvala za besedo predsednica, bom poskušala biti kratka, smo že malo s časom pozni, ampak zdaj, ko poslušam vsakič, ko sprejemamo posamezni PKP, imam pravzaprav občutek, kako da imamo neko sporočilo: bodite veseli, da ste sploh kaj dobili. Zakaj govorim tako? Namreč vsakič, ko se sprejema kakšen PKP in opozarjamo na napake in dajemo predloge v opoziciji, se vedno reče, da se trenutno mudi, da v naslednjem PKP-ju se bodo pa res reševale vse pripombe in bodo naslovljeni vsi problemi in vse ciljne skupine. To danes obravnavamo že šesti PKP in od prvega naprej poslušamo isto. Jaz sem prepričana, če bi vlada oziroma, ja vlada upoštevala vse naše amandmaje, ki že od prvega PKP-ja naprej vlagamo, pa praktični ni bil sprejel niti eden, bi se, ne bi potrebovali toliko PKP-jev, vsaj ne toliko istih zadev, ki se ponavljajo. Zdaj ta ena zadeva, ki je seveda danes zelo alarmantna je to, da ponovno ni potekal socialni dialog za PKP 6 in tudi ko, ob 11-ih, ko bomo imeli Odbor za finance, bomo pač, imam namen vprašati predsednika Odbora za finance, zakaj ni povabil partnerjev, kateri so ključni pri teh tematikah, da se pogovarjajo, namreč, seveda, vsem je jasno, da imajo sindikati svoje želje, vlada jim pa, realnost je pa seveda, ali možnosti so pa druge, ampak ravno zato imamo dialog, da lahko skupaj najdemo najboljše rešitve, ki so dobre za ljudi in gospodarstvo, saj eden brez drugega ne gre. In kar se tiče socialnega dialoga v vladi Janeza Janše moram reči, da kljub temu, da minister za delo gospod Cigler stalno poudarja, da je za socialni dialog in da potekajo socialni dialogi, ni ravno tako, no. Zdaj že, če pogledamo v začetku mandata se je prvič sešel šele 15. maja in torej dva meseca po formiranju vlade in v tem času so bili že sprejeti in najmanj PKP 1, novela PKP 1 in dvojka, ki so naslavljale kar nekaj socialnih politik in mislim, da v teh dialogih bi morali biti vključeni tudi sindikati. In samo če spomnim, zakaj se ekonomsko socialni svet ni sešel prej, je pa bilo to zato, ker pač aktualna vlada svojih članov ni imenovala vse do 30. aprila, se pravi svojih članov. Zdaj če grem na konkretno socialne vsebine, kar govorimo danes, ker smo na Odboru za delo, družino in socialne zadeve, sem že pač omenila, da zakon je bil sprejet brez socialnega dialoga in tudi če poudarim, da, ko je državni sekretar danes povedal, da, oziroma rekel, da je bil socialni dialog, namreč, vlada je že pred sejo 10. 11. 2020 napovedala, da bo v istem dnevu sprejemala predlog in ga naslednji dan posredovala v Državni zbor. V tem času verjetno ni bilo prav veliko možnosti, da bi se socialni partnerji o tem kakorkoli izrekli. Zdaj v tem zakonu, moram reči, da je zelo malo, oziroma PKP 6 vsebuje samo en socialne ukrep in to gre za avtomatsko podaljšanje prejemanja pravic iz javnih sredstev, na drugi strani pa so še vedno prenizki dodatki za zaposlene, ki delajo s COVID pacienti, se pravi za ljudi, ki delajo, če lahko tako rečem, v prvih bojnih linijah in ki so resnično izpostavljeni težkim razmeram, tveganju za okužbo in delajo v nemogočih pogojih. Vemo, da delajo cele dneve v skafandru, praktično pijejo lahko samo enkrat na dan in že pri PKP-ju smo predlagali višji dodatek v višini 65%, pa tudi zdaj predlagamo tak amandma, pa upajmo, da bo lahko sprejet. Prav tako bomo predlagali, sicer to bo na Odboru za finance, ampak se tiče tudi socialnih ukrepov, da bo dodatek po kolektivni pogodbi, da dodatek po kolektivni pogodbi, ki ga zdaj v času epidemije so upravičeni, ne bo štel v dohodek pri uveljavljanju pravic iz javni sredstev in pa da bi bil oproščen plačila dohodnine. Predvsem se to naslavlja na, se pravi, če gledamo medicinske sestre, ki so podplačane in v primeru, ko bo zdaj dobila dodatek, bo to praktično enkratni dodatek, ampak s tem se, če bo morala plačati dohodnino, bo to plačilo toliko manjše, poleg tega pa bi izgubila lahko tudi pravice iz javnih sredstev, ker bo imela toliko višji dohodek, tako da se nam zdi prav, da bi se te zadeve izvzele iz dohodnine in da se ne bi štele v uveljavljanje pravic iz javnih sredstev. Zdaj, hvala bogu, v PKP 6 sicer. kot je napovedoval minister oziroma, ja, minister za gospodarstvo, govorimo o zamrznitvi dviga minimalne plače. Mislim, da kaj takega si ne smemo privoščite, namreč, povsod, če pogledamo Nemčijo, pravzaprav dvigujejo plače, predvsem z vidika same potrošnje in boljše socialne, socialnega položaja ljudi, pri nas pa bi to zdaj zamrznili in mislim, da je to skrajno neodgovorno in upam, da se tudi to v samem PKP-ju 7 ne bo zgodilo in da bo za PKP 7 le malo več časa in da bodo tudi vključeni socialni partnerji. In predvsem kar se tiče minimalne plače, bi vseeno povedala, da se je dvig minimalne, da je prišlo do dviga minimalne plače v prejšnji vladi in je to posledica usklajevanj z vsemi sindikati vlade Marjana Šarca in je po več kot letih, več letih uspela sprejeti dvig minimalne plače in mislimo, da je pač to res ukrep, ki je potreben. In cilj Slovenije vsekakor ne more biti poslovni model, ki temelji na nizkih minimalnih plačah, saj to ne prispeva k dvigu produktivnosti in tudi ne dvigu konkurenčnosti, o kateri tako zelo radi govorimo. Zdaj o 66. členu je bilo že veliko govora, tako da niti ne bom tudi jaz, tudi mi predlagamo z amandmajem črtanje tega 66. člena. Bi se pa mogoče samo toliko še na finance, zdaj ta, finančne posledice tega zakona so oziroma je ena milijarda, in že fiskalni svet je opozarjal pri predlogu proračuna za leto 21, da pravzaprav je nejasno, kako bo ta milijarda porabljena, namreč iz samega tega predloga zakona se ne da razbrati, za kaj bodo točno ta sredstva porabljena, tako da mislim, da bi bilo tudi to prav, da vlada malo pojasni, koliko je za posamezne ukrepe predvideno po tem zakonu, namreč verjetno niste kar na, tako na oko določili, da je pač milijarda, tako da tudi to bi želela odgovor, ampak to bo verjetno na Odboru za finance, a ne. Toliko zaenkrat, hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam. Zagotovo boste res lahko bolj detajlno šli skozi nekatere stvari na Odboru za finance. Sedaj bom dala besedo državnemu sekretarju, da odgovori še na nekatera vprašanja, potem pa v kolikor želi še kdo od sindikatov, zelo na kratko. Ja, bom dala besedo, potem pa bomo prešli na glasovanje, ker je že toliko ura in moramo tudi pripraviti določene stvari za matično delovno telo. Izvolite, gospod državni sektar.</p>
            </sp>
            <sp who="UršičCveto">
               <speaker>CVETO URŠIČ:</speaker>
               <p>Hvala lepa. Bom tudi zelo kratek. Tretjič bom nekaj rekel o socialnem dialogu. Socialni dialog, pogajanja so tekla pri vseh petih, pri šestem je bila samo obravnava na ESS. Prvi in drugi, res ni bilo uradne seje Ekonomsko socialnega sveta, ker ni bil imenovan, lahko pa, mislim da, sindikati pošteno potrdijo, da smo kar nekajkrat sedeli na Brdu in usklajevali ob PKP-ja. Tako da je bilo tudi pri prvih dveh, ko še ni bilo ESS-ja, je potekala, je potekal socialni dialog. Zamrznitev plače, to ni tema PKP 6 in zato smo se na ESS, smo se začeli pogovarjati, danes pa o tem pač ne bi nič rekel, ker tudi ni tema zakona in ni vključena minimalna plača oziroma zamrznitev v predlog zakona.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala še za to dodatno pojasnilo. Gospod Štrukelj, izvolite.</p>
            </sp>
            <sp who="ŠtrukeljBranimir">
               <speaker>BRANIMIR ŠTRUKELJ:</speaker>
               <p>Najlepša hvala gospa predsednica, zdaj zahvala tudi še enkrat za to, da ste nas povabili, kar je v resnici že nek simptom, kako daleč smo prišli, da moramo se posebej zahvaljevati za to, kar bi moralo biti samo po sebi umevno pa ni, ne, kot je to na pač Odboru za finance, ki je ključen pri tem, da bi lahko zaposleni kaj povedali o tem zakonu, kar se meni zdi popolnoma nerazumljivo, da se v tak položaj lahko spravi predstavnike kvalificirane, po ustavi določene, zaposlenih, sindikate in se jim sporoča, da nič ne štejejo, a ne, da to nikogar ne zanima v Državnem zboru, kaj bomo, kaj se bo tam obravnavalo. Navsezadnje gre za kršitev enega temeljnih principov delovanja Evropske unije, ki v Mastrihtiskih dokumentih eksplicitno pove, da je evropska demokracija participativna demokracija, ki vključuje partnerje, še zlasti socialne partnerje pa tudi druge, civilno družbo, zato da ob političnem odločanju sodelujejo pri teh vprašanjih. In to gre za neposredno zavrnitev tega. In če ima nekdo predloge, amandmaje, a ni potem nujno potreben na tisti seji, da jih lahko pojasni ali tudi tega v tej državi ni mogoče narediti. Zdaj pa, kar se tega tiče, kar kolega in socialni partner Cveto Uršič povedal, ne. Ni res, da je bila ta raven tako visoka, kot se jo poskuša prikazati. Pri PKP-ju 5 ste neposredno kršili, odrekli tudi tistemu, kar smo se res dogovorili na pogajanjih, pa je potem vlada enostransko posegla v dogovorjene elemente in jih spreminjala sama. Gospod Cveto Uršič natančno ve, da je bilo temu res tako in to je pomenilo veliko, korak v nezaupanje v tem dialogu. V šestki pa sploh dialoga, sploh ni bilo več. Kam torej gremo, ali gremo v pravo smer ali gremo v povsem napačno smer? To je tisto, kar je po moje ta ključni očitek, ki ga želimo danes sporočiti, da na tak način se lahko samo konflikt krepi. In kar je bilo povedano prej, socialni dialog je zato, da ni konfliktov, oziroma stoji na točki, ki zamenjuje konflikt. In če ga ni, je seveda jasno, da se bo konflikt krepil in ne vem kako to ni razumljivo, ne ne more biti drugače. Hvala lepa predsednica, ker ste mi dali to malenkost še, da dodatno pojasnim. Hvala.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Najlepša hvala tudi vam, sedaj zaključujem razpravo in bomo prešli na glasovanje. Glasovali bomo torej o predlogih za amandmaje odbora, amandmaje je vložila Poslanska skupina Levica in najprej dajem na glasovanje amandma k 22. členu. Želi kdo obrazložiti glas? Se opravičujem, najprej bom morala, aha, zdaj pa bo funkcioniralo. Tehnika. Torej k 22. členu, ne vidim želje po obrazložitvi glasu, tako da dajem takšen amandma na glasovanje, kot amandma odbora. Glasujemo, glasovanje poteka. Se opravičujem, tudi meni ni delalo, smo imeli že prej težave s to aparaturo, tako da zdaj. Bomo poskusili še enkrat, upam, da ne zamerite, ampak se včasih zgodi. Imate vsi rumene lučke? Ne sme biti modra. Dobro, bomo še enkrat poizkusili, torej k 22. členu kot amandma odbora. Začetek, glasujemo, glasovanje poteka. Zdaj pa bi moralo biti. Za 5, proti 8, to pomeni, da amandma ni sprejet. Dajte pogledati, če kartice, če so pravilno vložene. Sedaj prehajamo k amandmaju Sedaj prehajamo k amandmaju k 66. členu. Glasujem, glasovanje poteka. Za 7, proti 8, amandma torej ni sprejet. Načeloma mi sicer ne smemo dovoljevati, ker vsak mora glasovati s kartico, tako, da zdaj ne razumem čisto točno, v čem problem, ker vi glasujete kot nadomestna poslanka. Ja, jaz bi prosila, da vendarle greste po kartico, bo prekinili sejo za tri minute, potem pa bomo nadaljevali. Prekinjam torej sejo za tri minute, da bo gospa Sukič lahko tudi glasovala z glasovalno napravo, ker, glejte, jaz tudi ne smem, ne morem prevzeti take odgovornosti, če bi do česarkoli prišlo, glasovati moramo torej z glasovalnimi napravami. Zdaj pa je, torej ta amandma k 66. členu ni bil sprejet. Želeli ste. Glejte, jaz sem že prekinila sejo, potem, ko bo nadaljevanje pa bom seveda dala postopkovno.</p>
               <p>
                  <stage type="time">(Seja je bila prekinjena ob 10.36 in se je nadaljevala ob 10.38.)</stage>
               </p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Torej, spoštovane kolegice, kolegi, nadaljujemo s prekinjeno sejo. Zdaj mislim, da imamo vsi kartice, glasovalne naprave, tako da bomo lahko glasovali naprej. Postopkovno pa je želela gospa Violeta Tomić, izvolite.</p>
            </sp>
            <sp who="TomićVioleta">
               <speaker>VIOLETA TOMIĆ (PS LEVICA):</speaker>
               <p>Najprej, predsednica, se vam zahvaljujem za razumevanje, pač v tej situacije epidemije smo eni poslanci dežurni in pač tečemo zgoraj do različnih. Tudi moram povedati, pa ni stvar tega odbora, da nam niti printerji ne delajo, tako da, kjerkoli ga hočeš po hiši najti, zamuditi pet, deset minut, tako da hvala vam za razumevanje, še enkrat. Mogoče moj postopkovni predlog, če lahko ponovimo kompletno glasovanje, glede na to, da smo zdaj vsi.</p>
            </sp>
            <sp who="IrglEva">
               <speaker>PREDSEDNICA EVA IRGL:</speaker>
               <p>Se vam zahvaljujem za postopkovni predlog, vendar žal v skladu s poslovnikom in z vsem pravili tukaj pa, ko gre za proces odločanja, pa res ne moremo posegati v glasovanja. To je bilo izglasovano, tako da sedaj smo, dajmo se zbrati, če še kdo zapre vrata, bom presrečna, zato da lahko v miru ta odbor dokončamo. Sedaj imamo amandma za amandma odbora k 67.a členu, naj pa še prej povem, zato da bo lahko kolegica glasovala, gospoda Primoža Sitarja nadomešča gospa Nataša Sukič in razumem, da ste imeli odbor za šolstvo, tako da tukaj, zaradi tega je bila ta situacija takšna, kot se je zgodil. In sedaj torej dajem na glasovanje amandma za amandma odbora. Glasujemo, glasovanje poteka. Za 8, proti 8, amandma ni sprejet. In prehajamo na odločanje o amandmaju k 69.a členu, ja tako je. Seveda bomo glasovali kot za amandma odbora. Torej glasujemo, glasovanje poteka. Za 8, proti 8, kar pomeni, da amandma ni bil sprejet. In smo pri 113.a členu, dajem takšen amandma kot amandma odbora na glasovanje. Glasujemo, glasovanje poteka. Za 5, proti 10, kar pomeni, da amandma ni bil sprejet. Sedaj prehajamo na amandma k 119 členu. Glasujemo, glasovanje poteka. Za 8, proti 9, amandma ni bil sprejet in kot že rečeno, o amandmaju za novi 119.a člen ne bomo glasovali, ga lahko pa seveda vložite na matično delovno telo, na financah, ki bo začel zasedati ob 11. uri. Ugotavljam, da se je odbor seznanil s predlogom zakona o interventnih ukrepih za omilitev posledic drugega vala epidemije COVID 19 s svojega delovnega področja. Ugotavljam tudi, da odbor ni sprejel amandmajev. Zaključujem to točko dnevnega reda in 45. nujno sejo Odbora za delo, družino, socialne zadeve in invalide. Vsem se iskreno zahvaljujem za udeležbo. Hvala tudi za konstruktivne razprave, zagotovo bo konstruktivna razprava verjetno pozno v noč tudi na Odboru za finance. Vsem skupaj želim prijeten dan in vse dobro. Lepo vas pozdravljam, srečno. Poročilo pa bomo posredovali pisno. Še to so me opozorili, da moram povedati, srečno.</p>
               <stage type="time">Seja je bila končana 23. novembra 2020 ob 10.44.</stage>
            </sp>
         </div>
      </body>
   </text>
</TEI>
