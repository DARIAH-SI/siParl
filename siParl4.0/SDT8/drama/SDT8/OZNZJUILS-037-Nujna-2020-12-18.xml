<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZNZJUILS-037-Nujna-2020-12-18">
   <teiHeader>
      <fileDesc>
         <titleStmt>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNZJUILS-037-Nujna-2020-12-18.OZNZJUILS" n="037">
               <name>Nujna</name>
               <date when="2020-12-18"/>
            </setting>
         </settingDesc>
         <particDesc>
            <listOrg>
               <org xml:id="OZNZJUILS-037-Nujna-2020-12-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNZJUILS-037-Nujna-2020-12-18.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA NOTRANJE ZADEVE, JAVNO UPRAVO</stage>
            <stage type="title">DRŽAVNI ZBOR, ODBOR ZA NOTRANJE ZADEVE, JAVNO UPRAVO, IN LOKALNO SAMOUPRAVO</stage>
            <stage type="session">37. nujna seja</stage>
            <stage type="date">(18. december 2020)</stage>
            <stage type="chairman">Sejo je vodil mag. Branko Grims, predsednik Odbora za notranje zadeve, javno upravo in lokalno samoupravo.</stage>
            <stage type="time">Seja se je začela ob 10.03 uri.</stage>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Spoštovani, vsem prav lep pozdrav. Začenjamo 37. nujno sejo Odbora za notranje zadeve, javno upravo in lokalno samoupravo. Danes so se opravičili gospod Rudi Medved, gospod Boštjan Koražija in gospa Nataša Sukič. S pooblastili pa sodelujejo: poslanka Mojca Žnidarič nadomešča poslanko Janjo Sluga, Nada Brinovšek Anjo Bah Žibert, Jani Ivanuša Dušana Šiška in mag. Andrej Rajh Franca Kramarja.</p>
               <p>Torej, vsem še enkrat lep pozdrav. Danes glede dnevnega reda ni bilo pripomb, tako da je dnevni red tak kot je bil poslan s sklicem seje.</p>
               <p>Prehajamo k <title>1. TOČKI DNEVNEGA REDA – ZAHTEVA OBČINE HOČE-SLIVNICA ZA OCENO USTAVNOSTI ZAKONA O REFERENDUMU IN LJUDSKI INICIATIVI.</title>
               </p>
               <p>K besedi bi najprej povabil kar Zakonodajno-pravno službo in bi potem opravili razpravo. Prosim.</p>
            </sp>
            <sp who="BriceljPodgornikSaša">
               <speaker>MAG. SAŠA BRICELJ PODGORNIK:</speaker>
               <p>Hvala za besedo. V Zakonodajno-pravni službi smo pripravili mnenje kot podlago za odgovor Državnega zbora Ustavnemu sodišču. Gre za zahtevo za oceno ustavnosti Zakona o referendumu in ljudski iniciativi in Zakona o lokalni samoupravi. Vlagateljica zahteve je občina Hoče-Slivnica. Očita zlasti neustavnosti izpodbijanih zakonov, ker ne urejata referenduma o času epidemije in ukrepov za preprečevanje širjenja bolezni in ker ne omogočata samostojnega urejanja uredbe svetovalnega referenduma. Podan pa je tudi predlog za začasno zadržanje izvrševanja in v tem primeru za začasno ureditev.</p>
               <p>V mnenju je odgovor strukturiran v treh sklopih. In sicer prvi sklop se nanaša na procesno predpostavko, drugi sklop na predlog za začasno zadržanja izvrševanja in pa tretji sklop na presojo neustavnosti.</p>
               <p>Glede procesne predpostavke je bistveno povedati, da občina lahko začne z zahtevo postopek za oceno ustavnosti zakona. Pogoj pa je, če se z izpodbijanim zakonom posega v ustavni položaj ali v ustavne pravice občine. Če ta procesni pogoj ni izpolnjen, Ustavno sodišče zahtevo zavrže. Občina Hoče-Slivnica je razpisala svetovalni referendum z e-glasovnico, ki se nanaša na poštno številko določenega naselja. Na podlagi Zakona o lokalni samoupravi pa lahko občinski svet razpiše svetovalni referendum le o posameznih vprašanjih iz svoje pristojnosti. Iz samega vprašanja je jasno razvidno, da je občinski svet razpisal referendum o vsebini, ki očitno ne sodi v njegovo pristojnost. Določanje poštne številke namreč ne predstavlja takšne vsebine, saj gre za stvar administrativne organiziranosti poštnega omrežja, ki zagotavlja, da je v omrežje vključen sleherni kraj v državi. Se pravi, po naravi stvari ne more soditi med lokalne zadeve javnega pomena in s tem med naloge, ki bi jih občina za zadovoljevanje potreb svojih prebivalcev opravljala samostojno.</p>
               <p>Ker je občinski svet torej razpisal svetovalni referendum o vsebini, ki očitno ne sodi v njegovo pristojnost, s tem tudi ni podlage za uporabo izpodbijanih zakonov in posledično tudi posega v ustavni položaj ali ustavne pravice občine ne more biti.</p>
               <p>Glede na navedeno Državni zbor primarno predlaga, da Ustavno sodišče zahtevo za oceno ustavnosti zavrže.</p>
               <p>Glede predloga za začasno zadržanje izvrševanja, je ključno povedati, da na podlagi Zakona o Ustavnem sodišču sme Ustavno sodišče do končne odločitve v celoti ali delno zadržati izvršitev zakona, če bi zaradi njegovega izvrševanja lahko nastale težko popravljive škodljive posledice. Po ustaljeni ustavno-sodni presoji je podlaga za odločitev tehtanje med škodljivimi posledicami, ki bi nastale zaradi neizvrševanja izpodbijanega predpisa in pa škodljivimi posledicami, ki bi jih povzročilo izvrševanje predpisa.</p>
               <p>Za odločitev o začasnem zadržanju izvrševanja o tej zadevi je pomembno, da je vsebinsko tesno povezana z zadevo številka U-1-449/20. V tej zadevi je Ustavno sodišče do svoje končne odločitve že zadržalo izvrševanje odlokov razpisa svetovalnega referenduma v občini Hoče-Slivnica. Po presoji Ustavnega sodišča namreč zadržanje izvrševanje tega odloka ne more povzročiti občutnejših škodljivih posledic. In že na podlagi navedene presoje škodljivih posledic in zlasti glede na odločitev Ustavnega sodišča, s katero je začasno zadržalo odlok in s tem tudi samo izvedbo glasovanja, je očitno, da tudi v tej zadevi posebej upoštevane škodljive posledice ne morejo nastati. Poleg tega tudi primeri iz prakse izkazujejo, da veljavna zakonodaja vključno s sprejetimi ukrepi zaradi epidemije še vedno omogoča izvedbo referenduma in v tem okviru tudi izvedbo klasičnega glasovanja ne da bi to povzročilo težko popravljive škodljive posledice.</p>
               <p>Navedeno je tudi, da vlagateljica zahteve očita protiustavnost na način, ki v bistvu ne omogoča razveljavitve, saj zatrjuje obstoj protiustavne pravne praznine. V tem primeru je logično, da tudi sicer ni mogoče uporabiti v bistvu začasnega zadržanja izpodbijanega predpisa.</p>
               <p>Ustavno sodišče pa sicer lahko pred dokončno odločitvijo le izjemoma in restriktivno, se pravi v posebej utemeljenih in nujnih primerih, ko ni mogoče na drug način zavarovati ustavne pravice določi na kakšen način se odločitev izvrši in še to praviloma v hkratnem zadržanju izvrševanja zakona. S tem namreč Ustavno sodišče, pa čeprav začasno, vstopa v polje zakonodajne funkcije, ki je pridržana v Državnemu zboru kot zakonodajalcu. V tem primeru pa te izjemne okoliščine, ki bi narekovale takšno ravnanje Ustavnega sodišča in tudi določitev začasne ureditve očitno niso izkazane. Zato Državni zbor predlaga tudi, da se predlog za zadržanje izvrševanja zakona zavrne.</p>
               <p>Glede samih vsebinskih očitkov neustavnosti, vlagateljica najprej zatrjuje neustavnost izpodbijanih zakonov, ker ne urejata referenduma v času epidemije in ukrepov za preprečevanje širjenja bolezni. V zvezi s tem so navedbe zahteve povsem pavšalne in podrobneje ne predstavijo razlogov za očitano protiustavnost. Zatrjevana neustavnost je očitno neutemeljena. Pomembno je, da je ureditev referenduma in postopka za izvedbo referenduma ter v tem okviru tudi načina izvrševanja glasovanja na referendumu že po ustavi pridržana v zakonskem urejanju. Ustava opredeljuje temeljne prvine referenduma, zakonodajalcu pa daje pooblastilo, da po svoji presoji izbere tisti način uresničevanja pravice glasovanja na podlagi katerega jo bo mogoče tudi v praski učinkovito uresničevati. Ustavno-sodna presoja je, ko gre za določitev načina uresničevanja človekove pravice nujno zadržana. Za izbiro ureditve mora zakonodajalec izkazati razumne razloge.</p>
               <p>Se pravi, noben od izpodbijanih zakonov ne vsebuje posebne ureditve za primer epidemije, vendar to samo po sebi še ne pomeni protiustavne pravne praznine. Bistveno namreč je, da zakonodajalec z zakonsko ureditvijo omogoči uresničevanje pravice glasovanja na referendumu, pri čemer ima glede predpisovanja samega načina oziroma oblike glasovanja široko polje proste presoje. Ustava zakonodajalca pri tem ne zavezuje, da določi vse možne oblike oziroma načine izražanja volje posameznika, ki jih omogoča sodobna informacijska tehnologija. Ali in kdaj bo zakonodajalec z zakonskimi posegi spremenil oziroma dopolnil obstoječe načine oziroma oblike glasovanja na referendumu, je seveda v pristojnosti zakonodajalca. In če bi zakonodajalec presodil zlasti tudi na podlagi ocene Vlade, ki je odgovorna na razmerje na vseh področjih iz pristojnosti države za izvajanje zakonov in tudi za celotno delovanje državne uprave, da uresničevanje te pravice v razmerah epidemije na podlagi veljavne zakonodaje ni mogoče zagotavljati niti v nujnih primerih, bi zagotovo v okviru številnih nujnih ukrepov, ki jih sprejema zaradi epidemije, pristopil tudi k urejanju tega področja.</p>
               <p>Pri tem je pomembno tudi poudariti, da tako občutljivo in pomembno področje ustavno-pravne narave pri urejanju vedno zahteva še posebno skrbnost, premišljenost, temeljito analizo in strokovno utemeljenost zaradi načela pravne varnosti pa izmika prehitremu spreminjanju in tudi ureditvam začasnega značaja.</p>
               <p>Naslednji vidik glede neustavnosti izpodbijanih zakonov, ki ga vlagateljica zahteve poudarja, je pa razlog, da občini ne omogoča samostojno urejanje izvedbe svetovalnega referenduma. Tudi ti očitki so očitno neutemeljeni, saj vlagateljica izhaja že iz napačnega izhodišča, in sicer da je lokalni svetovalni referendum izključno lokalna zadeva in ga lahko občina povsem po svoje ureja. Pri tem povsem zanemari, da je institut referenduma neločljivo povezan z ustavnimi pravicami posameznikov, in sicer zlasti pravico do sodelovanja pri upravljanju javnih zadev, volilno pravico in pravico do glasovanja na referendumu, in to ne glede na naravo oziroma vrsto referenduma. Te pravice in način njihovega izvrševanja imajo takšno težo, da so že po Ustavi pridržane zakonskemu urejanju. Lokalne referenduma ureja Zakona o lokalni samoupravi, pri čemer ureja temeljna vprašanja referenduma, ne pa tudi postopka za izvedbo referenduma. Ta je na sistemski ravni za državni in lokalni referendum urejen v ZRLI, ki se zaradi pomembnosti materije sprejema z zahtevnejšo večino in ki tudi izrecno določa, da se njegove določbe v postopku za izvedbo referenduma smiselno uporabljajo tudi za referendum v samoupravni lokalni skupnosti. Pri tem je pomembno tudi poudariti, da osebe, ki so upravičene glasovati na referendumu, to pravico izražanja svoje volje izvršujejo v temelju na enak način kot pri volitvah. Zato imajo pravico do glasovanja na referendumu iste osebe, ki imajo volilno pravico. In iz tega izhaja, da mora tudi za pravico do glasovanja na referendumu veljati določena načela njenega urejanja in izvrševanja, ki so enaka volilni pravici. Poleg tega ima pravico do glasovanja na referendumu, tako kot velja za volilno pravico, posebno pravno naravo saj je namreč v temelju osebna pravica, vendar se lahko uresničuje le na kolektiven način skupaj z drugimi volivci na vnaprej organiziran način in vnaprej določenem postopku. Postopek je izjemnega pomena za zaupanje volivcev v poštenost postopka, zato ZRLI podrobno ureja tudi pravila tega postopka, ki pošten postopek omogočajo. To je temelj vzpostavitve zaupanja volivcev v referendumski izid in s tem temelj legitimnosti na referendumu sprejete odločitve.</p>
               <p>Pri tem je pomembno tudi poudariti, da osebe, ki so upravičene glasovati na referendumu, to pravico izražanja svoje volje izvršujejo v temelju na enak način kot pri volitvah. Zato imajo pravico do glasovanja na referendumu iste osebe, ki imajo volilno pravico. In iz tega izhaja, da mora tudi za pravico do glasovanja na referendumu veljati določena načela njenega urejanja in izvrševanja, ki so enaka volilni pravici. Poleg tega ima pravico do glasovanja na referendumu, tako kot velja za volilno pravico, posebno pravno naravo saj je namreč v temelju osebna pravica, vendar se lahko uresničuje le na kolektiven način skupaj z drugimi volivci na vnaprej organiziran način in vnaprej določenem postopku. Postopek je izjemnega pomena za zaupanje volivcev v poštenost postopka, zato ZRLI podrobno ureja tudi pravila tega postopka, ki pošten postopek omogočajo. To je temelj vzpostavitve zaupanja volivcev v referendumski izid in s tem temelj legitimnosti na referendumu sprejete odločitve.</p>
               <p>Gre torej za pomembno in občutljivo pravno področje, ki zahteva zagotovitev enakih standardov, uresničevanja in varstva ustavnih pravic, demokratičnosti odločanja in pravne varnosti na celotnem ozemlju države. Ti standardi morajo biti zagotovljeni ne glede na vrsto in naravo referenduma. Tudi posvetovalni referendum nezavezujočega značaja lokalne narave, na manjšem območju in za manjši krog subjektov mora biti izveden v skladu s temi standardi, sicer tudi manj pomembno posvetovanje, vendar še vedno enako pomembno izražanje volje osebe, izgubi svoj pomen in ne doseže ciljev zaupanja v poštenost postopka in s tem legitimnosti na referendumu sprejete odločitve.</p>
               <p>Državni zbor torej meni, da so vsi očitki pobudnikov neutemeljeni ter da izpodbijana zakona nista v neskladju z Ustavo. Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala. Postopkovno, prosim.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Gospod predsednik, bom dala zelo življenjski postopkovni predlog. Jaz cenim trud kolegice iz Zakonodajno-pravne službe, ampak mi smo pisni izdelek njihov dobili, smo si ga vsi prebrali, je tudi javno objavljen in ne vidim razloga zakaj bi ga bilo potrebno ponovno dobesedno praktično skoraj prebrati in je moj apel tudi za naprej, glede na to, da imamo tukaj gospoda ministra, predstavnika Vlade, ki so tudi podali pisno mnenje, da ne beremo dobesedno mnenja, ampak podamo samo dodatno obrazložitev. Če lahko seveda.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala. K besedi sedaj vabim ministra gospod Koritnika. Prosim.</p>
            </sp>
            <sp who="KoritnikBoštjan">
               <speaker>BOŠTJAN KORITNIK:</speaker>
               <p>Hvala. Jaz bom to skrčil, ne zaradi apela, ampak zato ker se mi zdi to pravilno. Škoda vašega časa.</p>
               <p>Pisno mnenje Vlade ste dobili. Naše stališče torej je, da trditev, da sta ta dva zakona neustavna, ker ne urejata referenduma v času epidemije, pač ne drži. Izrecna izjema je za to dejavnost. Tudi ne drži, da občina lahko obliko glasovanja določi z občinskim predpisom. Torej, to nikakor.</p>
               <p>Pobudnik zmotno ugotavlja, da ZRLI ureja posvetovalni referendum. Gre za svetovalni referendum in pač, kot pravnik, dikcija je tukaj bistvena in torej ne gre za neko drugo obliko samostojnega neposrednega odločanja prebivalcev, ki bi ga smela občina urejati samostojno.</p>
               <p>Navedba pobudnika, da naj bi odsotnost določbe o elektronskem glasovanju v ZRLI ji dopuščala elektronsko glasovanje, pa seveda nikakor ne dovoli. Za zasebne pravne subjekte velja, da lahko kar ni izrecno določeno, urejajo samostojno. Za državne organe in organe samoupravnih lokalnih skupnosti pa ravno obratno. Če ni izrecno določeno tega ne smejo.</p>
               <p>V skladu s tem Vlada zatrjuje, da ni pravne praznine glede izvajanja lokalnega svetovalnega referenduma in so argumenti pobudnika neustrezni in ne vzdržijo resne pravne presoje, zato tudi Vlada meni, da zahteva za začasno ureditev ZRLI ni utemeljeno.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala. Po domače rečeno lahko se opravijo volitve, lahko se opravi referendum tudi v tem obdobju, samo ukrepe je treba spoštovati. Toliko.</p>
               <p>Želi kdo razpravljati? Če ne, predlagam, da preidemo na odločanje. Glasovali bomo o mnenju, ki je bilo predstavljeno. Imate vsi s seboj kartice?</p>
               <p>Potem bomo glasovali z glasovalno napravo. Želi kdo obrazložiti svoj glas? Ugotavljam, da nihče.</p>
               <p>Pričenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(12 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da je bilo mnenje sprejeto.</p>
               <p>S tem zaključujem to točko dnevnega reda in 37. nujno sejo odbora. Vsem hvala za udeležbo in se vidimo čez pol ure na seji Državnega zbora. Srečno.</p>
               <stage type="time">Seja je bila končana 18. decembra 2020 ob 10.20 uri.</stage>
            </sp>
         </div>
      </body>
   </text>
</TEI>
