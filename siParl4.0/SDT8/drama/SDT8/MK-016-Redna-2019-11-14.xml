<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="MK-016-Redna-2019-11-14">
   <teiHeader>
      <fileDesc>
         <titleStmt>
            <title>Mandatno-volilna komisija</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#MK-016-Redna-2019-11-14.MK" n="016">
               <name>Redna</name>
               <date when="2019-11-14"/>
            </setting>
         </settingDesc>
         <particDesc>
            <listOrg>
               <org xml:id="MK-016-Redna-2019-11-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="MK-016-Redna-2019-11-14.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, MANDATNO-VOLILNA KOMISIJA</stage>
            <stage type="session">16. seja</stage>
            <stage type="date">(14. november 2019)</stage>
            <stage type="chairman">Sejo je vodil Ivan Hršak, predsednik komisije.</stage>
            <stage type="time">Seja se je začela ob 11.01 uri.</stage>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Pričenjam 16. sejo Mandatno-volilne komisije. Vse članice in člane komisije, vabljene ter ostale prisotne prav lepo pozdravljam. Obveščam vas, da so zadržani in se seje ne morejo udeležiti naslednje članice oziroma člani komisije: Ferenc Horváth. Po pooblastilu pa poslanec Robert Pavšič nadomešča poslanca Braneta Golubovića.</p>
               <p>S sklicem seje ste prejeli naslednji dnevni red: 1. Predlog za razrešitev članice Nadzornega sveta Slovenske tiskovne agencije, 2. Predlog sklepa o spremembah sklepa o sestavi in imenovanju predsednika, podpredsednice in članov in namestnikov članov Preiskovalne komisije o ugotavljanju zlorab v zadevi Franc Kangler in drugi. 8. novembra 2019 pa ste prejeli predloga za razširitev dnevnega reda z novima 3. in 4. točko dnevnega reda, in sicer: 3. Predlog sklepa o imenovanju članov upravnega odbora Sklada za financiranje razgradnje Nuklearne elektrarne Krško in odlaganje radioaktivnih odpadkov iz Nuklearne elektrarne Krško, 4. Predlog sklepa o spremembi sklepov v sestavi imenovanju predsednika, podpredsednika, članov in namestnikov članov Preiskovalne komisije o ugotavljanju odgovornosti in nosilcev javnih funkcij na programu otroške kardiologije ter področja nabav in opravljanje z medicinsko opremo in zdravstvenim materialom.</p>
               <p>Ali želi kdo v imenu svoje poslanske skupine predstaviti stališča o predlogih za razširitev dnevnega reda seje z navedenima točkama? <stage>(Ne.)</stage> Če ne, zaključujem razpravo.</p>
               <p>V skladu s 64. členom Poslovnika Državnega zbora prehajamo na glasovanje o predlogih za razširitev.</p>
               <p>Glasujemo o predlagani razširitvi dnevnega reda seje z novo 3. točko. Glasujemo.</p>
               <p>Kdo je za? <stage type="vote-ayes">(15 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je predlog sprejet.</p>
               <p>Glasujemo o predlagani razširitvi dnevnega reda seje z novo 4. točko. Glasujemo.</p>
               <p>Kdo je za? <stage type="vote-ayes">(14 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je predlog sprejet.</p>
               <p>Nekatera gradiva za današnjo sejo ste prejeli v varovani predal v sistemu UDIS, saj vsebujejo osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja, vas vabim za predhodno opozorilo, saj moram v takem primeru v skladu s 101. členom poslovnika sejo zapreti za javnost. Prehajamo na <title>1. TOČKO DNEVNEGA REDA – PREDLOG ZA RAZREŠITEV ČLANICE NADZORNEGA SVETA SLOVENSKE TISKOVNE AGENCIJE,</title> ki ga je Državnemu zboru predložil Nadzorne svet Slovenske tiskovne agencije. Del gradiva je objavljen pri EPI, del gradiva pa ste zaradi varstva podatkov prejeli v varovani predal v sistemu UDIS.</p>
               <p>Prehajamo na <title>1. TOČKO DNEVNEGA REDA – PREDLOG ZA RAZREŠITEV ČLANICE NADZORNEGA SVETA SLOVENSKE TISKOVNE AGENCIJE,</title> ki ga je Državnemu zboru predložil Nadzorne svet Slovenske tiskovne agencije. Del gradiva je objavljen pri EPI, del gradiva pa ste zaradi varstva podatkov prejeli v varovani predal v sistemu UDIS.</p>
               <p>Uvodna pojasnila: Zakon o Slovenski tiskovni agenciji v prvem in drugem odstavku 12. člena določa, da ima Nadzorni svet Slovenske tiskovne agencije pet članov, pri čemer 4 člane imenuje Državni zbor na predlog Vlade. V skladu s 14. členom Zakona o Slovenski tiskovni agenciji Državni zbor razreši člana Nadzornega sveta na predlog Nadzornega sveta STA iz razlogov, ki so navedeni v prvem odstavku 14. člena zakona, med drugim tudi, če član sam zahteva razrešitev. Tretji odstavek 14. člena še določa, da se v primeru predčasnega prenehanja mandata člana Nadzornega sveta manj kot šest mesecev pred koncem mandata, novega člana ne imenuje. Nadzorni svet Slovenske tiskovne agencije je Državnemu zboru 29. 10. 2019 poslal odstopno izjavo članice Marinke Šlibar Vende in v skladu z drugim odstavkom 14. člena zakona predlagal njeno razrešitev.</p>
               <p>Marinko Šlibar Vende je Državni zbor imenoval 9. 7. 2015. Upoštevaje navedeno Nadzorni svet Slovenske tiskovne agencije Državni zbor tudi obvešča, da se štiriletni mandat sedanjemu Nadzornemu svetu izteče 10. 12. 2019, kar skladno s tretjim odstavkom 14. člena zakona pomeni, da ni treba izvesti postopka imenovanja novega člana, saj je do izteka mandata manj kot šest mesecev.</p>
               <p>Želi kdo o tem razpravljati? <stage>(Ne.)</stage> Če ne, zaključujem razpravo in na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v Nadzornem svetu Slovenske tiskovne agencije razreši članica Marinka Šlibar Vende.«</p>
               <p>Pred glasovanjem preberem še pooblastilo - mag. Andrej Rajh po pooblastilu nadomešča poslanko Mašo Kociper.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(14 članov.)</stage> Kdo je proti? <stage type="vote-no">(1 član.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – PREDLOG SKLEPA O SPREMEMBAH SKLEPA O SESTAVI IN IMENOVANJU PREDSEDNIKA, PODPREDSEDNICE, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU ZLORAB V ZADEVE FRANC KANGLER IN DRUGI.</title>
               </p>
               <p>Kot gradivo za to točko dnevnega reda ste prejeli: delovno gradivo predloga sklepa, ki je objavljen na spletni strani s sklicem seje in pa obvestilo Poslanske skupine Slovenske demokratske stranke z dne 23. 10. 2019, ki ste ga prejeli v sistemu UDIS.</p>
               <p>Uvodna pojasnila: V skladu s sklepom o sestavi in imenovanju predsednika, podpredsednice, članov in namestnikov članov navedene preiskovalne komisije ima Poslanska skupina Slovenske demokratske stranke v preiskovalni komisiji 3 člane in 3 namestnike članov. Navedena poslanska skupina predlaga spremembo člana in namestnice člana v preiskovalni komisiji, in sicer za članico namesto Zvonka Černača predlaga Alenko Jeraj, za namestnika člana Žana Mahniča pa namesto Alenke Jeraj predlaga Zvonka Černača. V skladu s tem predlogom je pripravljen predlog sklepa, ki ste ga prejeli kot delovno gradivo.</p>
               <p>Želi kdo o tem predlogu razpravljati? <stage>(Ne.)</stage> Če ne, zaključujem razpravo in na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep o spremembah sklepa o sestavi in imenovanju predsednika, podpredsednice, članov in namestnikov članov Preiskovalne komisije o ugotavljanju zlorab v zadevi Franc Kangler in drugi v predlaganem besedilu.« Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>Zaključujem 2. točko dnevnega reda.</p>
               <p>Prehajam na <title>3. TOČKO DNEVNEGA REDA – PREDLOG SKLEPA O IMENOVANJU ČLANA UPRAVNEGA ODBORA SKLADA ZA FINANCIRANJE RAZGRADNJE NUKLEARNE ELEKTRARNE KRŠKO IN ODLAGANJE RADIOAKTIVNIH ODPADKOV Z NUKLEARNE ELEKTRARNE KRŠKO.</title>
               </p>
               <p>Kot gradivo za to točko dnevnega reda ste prejeli: poziv poslanskim skupinam, delovno besedilo predloga sklepa in seznam predlaganih kandidatov. Predloge kandidatov ste članice in člani zaradi varstva podatkov prejeli v varovani predal v sistemu UDIS.</p>
               <p>Uvodna pojasnila: Na podlagi sklepa sprejetega na 15. seji Mandatno-volilne komisije ter 17. 10. 2019 so bile poslanske skupine pozvane, da zaradi razrešitve članov Upravnega odbora sklada za financiranje razgradnje Nuklearne elektrarne Krško in odlaganje radioaktivnih odpadkov z Nuklearne elektrarne Krško posredujejo predloge kandidatov za novo članico ali člana Upravnega odbora sklada, ki bo imenovana oziroma imenovan za preostanek mandata razrešenega člana. Mandatno-volilna komisija je v roku prejela: predlog Poslanske skupine Slovenske demokratske stranke, ki za člana Upravnega odbora Sklada predlaga mag. Andreja Vizjaka, predlog Poslanske skupine Nova Slovenija – Krščanski demokrati, ki za člana Upravnega odbora Sklada predlaga mag. Roberta Špendla in pa predlog Poslanske skupine Liste Marjana Šarca, ki za člana Upravnega odbora Sklada predlaga mag. Marka Lovšeta. Vsi predlogi so popolni.</p>
               <p>Mandatno-volilna komisija je v roku prejela: predlog Poslanske skupine Slovenske demokratske stranke, ki za člana Upravnega odbora Sklada predlaga mag. Andreja Vizjaka, predlog Poslanske skupine Nova Slovenija – Krščanski demokrati, ki za člana Upravnega odbora Sklada predlaga mag. Roberta Špendla in pa predlog Poslanske skupine Liste Marjana Šarca, ki za člana Upravnega odbora Sklada predlaga mag. Marka Lovšeta. Vsi predlogi so popolni.</p>
               <p>Želi kdo o tem razpravljati? <stage>(Da.)</stage>
               </p>
               <p>Izvolite, gospod Dušan Šiško.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Predsednik, hvala.</p>
               <p>Že takrat, ko smo se pogovarjali v prvi izvolitvi in je potem bil odstop, mi je bilo vse skupaj čudno, da se predlagajo osebe. Nimam niti papirja, da bi lahko videl od kod so Lovše in Špendl. Prosil bi predlagatelja, če mi lahko poda malo obrazložitve. Tudi mislim, da je takrat kolega Matjaž takrat rekel, da bi bilo dobro, da smo seznanjeni kdo prihaja notri. Težava mislim, da je v tem, da so v tem skladu mizerne sejnine 35 evrov. Tukaj niso 500 ali 600, tisoč ali dva tisoč sejnina in da je bil predvidevan tudi ta rok, da je prejšnji član odstopil ravno ta problem sejnine. On se je vozil od daleč in ni imel niti za pokrivanje potnih stroškov. Zato bi prosil, da mi malo poveste kdo je ta mag. Lovše Marko in mag. Robert Špendl. Vizjaka pa poznam, ker je iz Brežic. Je Posavec in mislim, da njemu pa ni težava priti tistih 12 kilometrov iz Brežic do Krškega.</p>
               <p>Hvala.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Povedal bi samo to, da sem lepo prebral, da ste predloge kandidatov članice in člani zaradi varstva podatkov prejeli v varovani predal v sistemu UDIS. Tega je treba prebrati in tam notri so vsi podatki. Če pa je dobra volja predlagatelja Nove Slovenije, da še dodatno obrazloži ta predlog, s tem nimam problema. Drugače pa je treba brati sistem UDIS in tam dobite vedno pri vseh točkah celotne obrazložitve.</p>
               <p>Bi želeli dati obrazložitev? <stage>(Da.)</stage>
               </p>
               <p>Jožef Horvat, prosim.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala, gospod predsednik.</p>
               <p>Lahko samo ponovim, kar ste povedali. Takšno ureditev imamo – varovanje osebnih podatkov. Dal sem pa podpis in dam roko v ogenj, če to kaj pomeni, za strokovnost gospoda Špendla mag. Roberta, ki smo ga mi predlagali. Mislim, da tej veliki Sloveniji ni pomembno od kod človek prihaja. Zame oziroma za nas je pomembno, da je človek kompetenten, da razume zakaj bo sedel v tem organu, ki je zelo pomemben. Ta gospod, ki smo ga predlagali in imeli z njim tudi pogovor, ni izpostavil problematike nizkih sejnin. Treba je pa prebrati dokumente iz UDISA. Če pa želite, da jih preberem, pa je treba sejo zapreti. To lahko naredim.</p>
               <p>Hvala lepa.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Kolega Dušan Šiško. Izvolite.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Mogoče res nisem imel časa to pogledati. Mene je bolj zanimalo glede mesta od kod prihaja. Če pa imajo predlagatelji res tak trdne občutke in dajo roke v ogenj za te člane, si bom pa veste, vsi tukaj prisotni, tale zapisnik še posebej shranil in če bo kateri odstopil, vam ga bom takrat vsem skupaj tudi prebral.</p>
               <p>Hvala.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala lepa.</p>
               <p>Kolegica Anja Bah Žibert, izvolite.</p>
            </sp>
            <sp who="BahŽibertAnja">
               <speaker>ANJA BAH ŽIBERT (PS SDS):</speaker>
               <p>Hvala lepa za besedo, predsedujoči.</p>
               <p>V Slovenski demokratski stranki smo predlagali mag. Andreja Vizjaka. Predstaviti ga ni treba. Se mi zdi pa pomembno izpostaviti, da pa prijaha iz tega okolja. To ni nepomembno. Vi ste, da vse kar se dogaja okoli jedrske elektrarne - od odpadkov, od razgradnje odpadkov, do vsega ostalega – še kako bremeni tisto okolje, v katerem se nahaja. Zdi se mi zelo pomembno, da pa tudi v teh funkcijah nekako so tudi osebe, ki prihajajo iz tega okolja, ki stvari poznajo širše. Nenazadnje je Andrej Vizjak tudi iz te branže, če temu tako rečem in se mi zdi prav, da bi res sledili temu, da se ne ukvarjamo kdo predlaga kandidata, ampak predvsem kaj lahko kandidat doprinese k temu.</p>
               <p>Glede na to, kar sem povedala, se pravi, da prihaja iz samega okolja, da pozna problematiko jedrske elektrarne in vse kar je povezano z njo, se mi zdi prav, da bi podprli kandidata, ki te stvari pozna, ne glede na to, da je predlagatelj Slovenska demokratska stranka.</p>
               <p>Hvala.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Za magnetogram bi samo še povedal, da poslanka Monika Gregorčič po pooblastilu nadomešča poslanka Igorja Zorčiča.</p>
               <p>Želi še kdo razpravljati? Če ne, zaključujem razpravo.</p>
               <p>Prehajamo na določitev kandidata, ki ga bomo vključili v predlog sklepa in ga poslali v odločanje Državnemu zboru. Glede na to, da bomo glasovali o treh kandidatih za eno funkcijo, bomo glasovali z glasovnico, zato predlagam, da glasovanje vodi komisija v naslednji sestavi: predsedujoča Anja Bah Žibert, Lidijo Divjak Mirnik kot članico in pa kot drugo članico mag. Bojano Muršič.</p>
               <p>Pričenjam glasovanje za potrditev komisije v navedenem delu. Glasujemo.</p>
               <p>Kdo je za? <stage type="vote-ayes">(18 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>Na glasovnici so navedeni trije kandidati, izmed katerih bomo določili enega, in sicer so to: pod zaporedno številko 1; Lovše mag. Marko, pod zaporedno številko 2; Špendl mag. Robert in pod zaporedno številko 3; Vizjak mag. Andrej. Mandatno-volilna komisija bo odločala z večino opredeljenih glasov članov komisije. Predlagani kandidati so na glasovnici navedeni po abecednem vrstnem redu. Glasuje se tako, da se obkroži zaporedna številka pred priimkom predlaganega kandidata. Glasovnica na kateri bo obkrožen več kot en kandidat ne bo veljavna. Neveljavna bo tudi glasovnica, ki ne bo izpolnjena in glasovnica, iz katere volja poslanca ne bo jasno razvidna. Določen bo tisti kandidat, ki bo prejel najvišje število članic oziroma članov Mandatno-volilne komisije.</p>
               <p>Prosim komisijo, da razdeli glasovnice. Glasovanje se bo pričelo ob 11.20 in bo trajalo pet minut do 11.25. Predlagam, da po opravljanem glasovanju omogočimo članicam komisije, da preštejejo glasove. Sejo bomo nadaljevali ob 11.30 uri.</p>
               <p>S tem prekinjam sejo in prosim komisijo, da prične z delom.</p>
               <p>
                  <stage type="time">(Seja je bila prekinjena ob 11.18 in se je nadaljevala ob 11.30.)</stage>
               </p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Nadaljujemo s sejo.</p>
               <p>Prosim predsedujočo, da nas seznani z rezultati glasovanja. Prosim, gospa Bah Žibert.</p>
            </sp>
            <sp who="BahŽibertAnja">
               <speaker>ANJA BAH ŽIBERT (PS SDS):</speaker>
               <p>Hvala lepa.</p>
               <p>Razdeljenih je bilo 18 glasovnic. Oddanih je bilo prav tako 18 glasovnic. Neveljavni sta bili 2 glasovnici. Veljavnih je bilo 16. Lovše mag. Marko je prejel 8 glasov, Špendl mag. Robert 1 glas in Vizjak mag. Andrej je prejel 7 glasov. Tako je bil izvoljen oziroma je dobil največ glasov Lovše mag. Marko.</p>
            </sp>
            <sp who="HršakIvan">
               <speaker>PREDSEDNIK IVAN HRŠAK:</speaker>
               <p>Hvala.</p>
               <p>Komisiji se zahvaljujem za opravljeno delo in podano poročilo o izidu glasovanja. Na podlagi izida glasovanja ugotavljam, da smo določili kandidata, ki ga bomo vključili v besedilo predloga sklepa, ki ga bomo posredovali v odločitev Državnemu zboru.</p>
               <p>Na glasovanje dajem še naslednji predlog sklepa: »Mandatno-volilna komisija predlaga Državnemu zboru, da sprejme sklep, s katerim se v Upravni odbor Sklada za financiranje razgradnje Nuklearne elektrarne Krško in odlaganje radioaktivnih odpadkov iz Nuklearne elektrarne Krško za člana imenuje mag. Marko Lovše za preostanek mandatne dobe Upravnega odbora imenovanega s sklepom o imenovanju predsednice in dveh članov Upravnega odbora Sklada za financiranje razgradnje Nuklearne elektrarne Krško in odlaganje radioaktivnih odpadkov iz Nuklearne elektrarne Krško z dne 19. 12. 2018.« Glasujemo.</p>
               <p>Kdo je za? <stage type="vote-ayes">(10 članov.)</stage> Kdo je proti? <stage type="vote-no">(5 članov.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA – PREDLOG SKLEPA O SPREMEMBI SKLEPA O SESTAVI IN IMENOVANJU PREDSEDNIKA, PODPRESEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU ODGOVORNOSTI IN NOSILCEV JAVNIH FUNKCIJ NA PROGRAMU OTROŠKE KARDIOLOGIJE TER PODROČJU NABAV IN OPRAVLJANJ Z MEDICINSKO OPREMO IN ZDRAVSTVENIM MATERIALOM.</title>
               </p>
               <p>Kot gradivo za to točko dnevnega reda ste prejeli: delovno gradivo predloga sklepa, ki je objavljen na spletni strani s predlogom za razširitev dnevnega reda seje in pa obvestilo poslanske skupine Stranke modernega centra z dne 7. 11. 2019, ki ste ga prejeli v sistemu UDIS.</p>
               <p>Uvodna pojasnila: Državni zbor je na seji 22. 10. 2019 v navedeni preiskovalni komisiji razrešil namestnika člana Janija <stage>(Janka)</stage> Möderndorferja, Poslanska skupina Stranke modernega centra. V skladu s sklepom o sestavi in imenovanju predsednika, podpredsednika, članov in namestnikov članov navedene preiskovalne komisije ima Poslanska skupina Stranke modernega centra v preiskovalni komisiji enega člana in enega namestnika člana, zato navedena poslanska skupina predlaga, da se za namestnika člana imenuje mag. Branislav Rajić.</p>
               <p>V skladu s tem predlogom je pripravljen predlog sklepa, ki ste ga prejeli kot delovno gradivo. Želi kdo o tem razpravljati? Če ne, zaključujem razpravo in na glasovanje dajem naslednji predlog sklepa: »Mandatno-volilna komisija predlaga Državnemu zboru, da sprejme sklep o spremembi sklepa o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju odgovornosti nosilcev javnih funkcij na programu otroške kardiologije ter področju nabav in opravljanja z medicinsko opremo in zdravstvenim materialom v predlaganem besedilu.« Glasujemo.</p>
               <p>Kdo je za? <stage type="vote-ayes">(18 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem tudi to točko dnevnega reda in 16. sejo Mandatno-volilne komisije in vam želim uspešno delo še naprej.</p>
               <p>Hvala lepa.</p>
               <stage type="time">Seja je bila končana 14. novembra 2019 ob 11.34.</stage>
            </sp>
         </div>
      </body>
   </text>
</TEI>
