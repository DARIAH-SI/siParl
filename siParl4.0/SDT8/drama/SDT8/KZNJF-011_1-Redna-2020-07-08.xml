<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KZNJF-011_1-Redna-2020-07-08">
   <teiHeader>
      <fileDesc>
         <titleStmt>
            <title>Komisija za nadzor javnih financ</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZNJF-011_1-Redna-2020-07-08.KZNJF" n="011_1">
               <name>Redna</name>
               <date when="2020-07-08"/>
            </setting>
         </settingDesc>
         <particDesc>
            <listOrg>
               <org xml:id="KZNJF-011_1-Redna-2020-07-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZNJF-011_1-Redna-2020-07-08.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, KOMISIJA ZA NADZOR JAVNIH FINANC</stage>
            <stage type="session">11. SEJA</stage>
            <stage type="date">(8. julij 2020)</stage>
            <stage type="chairman">Sejo je vodil Igor Peček, predsednik komisije.</stage>
            <stage type="time">Seja se je začela ob 9.01.</stage>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Spoštovane kolegice, spoštovani kolegi, spoštovani vabljeni!</p>
               <p>Začenjam 11. redno sejo Komisije za nadzor javnih financ. Obveščam vas, da sem do začetka seje prejel eno opravičilo in sicer se seje ne more udeležiti poslanec Luka Mesec. Na seji pa kot nadomestni člani s pooblastili sodelujejo gospod Jože Lenart iz Poslanske skupine Lista Marjana Šarca, ki nadomešča poslanca gospoda Braneta Golubovića. Gospa Lidija Ivanuša iz Poslanske skupine SDS, ki nadomešča poslanca gospoda Franca Breznika in poslanec gospod Jani Prednik iz Poslanske skupine SD, ki nadomešča poslanca gospoda dr. Franca Trčka.</p>
               <p>Prehajamo na določitev dnevnega reda seje. S sklicem seje ste prejeli dnevni red seje komisije, ki je naslednji. Sicer 1. točka Poročilo ministrstva za finance o opravljenih postopkih inšpekcijskega nadzora nad porabo sredstev državnega proračuna v obdobju od 1. 1. do 30. 6. 2019. Gradivo je označeno z oznako EP832-VIII. 2. točka Poročilo nadzornega odbora sklada za financiranje razgradnje nuklearne elektrarne Krško in za odlaganje radioaktivnih odpadkov iz nuklearne elektrarne Krške o poslovanju sklada za leto 2018. Gradivo je označeno z oznako EP850-VIII. Revizijsko poročilo Računskega sodišča, računovodski izkazi in pravilnost poslovanja Zavoda za pokojninsko in invalidsko zavarovanje Slovenije v letu 2017 kot 3. točka. In 4. točka Revizijsko poročilo Računskega sodišča Republike Slovenije, računovodski izkazi in pravilnost poslovanja Zavoda za zdravstveno zavarovanje Slovenije v letu 2017.</p>
               <p>Vaših predlogov za spremembo dnevnega reda v predvidenem roku nisem prejel, zato je določen dnevni red seje kot je bil predlagan s sklicem.</p>
               <p>Prehajamo na obravnavo <title>1. TOČKE DNEVNEGA REDA – POROČILO MINISTRSTVA ZA FINANCE O OPRAVLJENIH POSTOPKIH INŠPEKCIJSKEGA NADZORA NAD PORABO SREDSTEV DRŽAVNEGA PRORAČUNA V OBDOBJU OD 1. 1. DO 30. 6. 2019 EP832-VIII.</title>
               </p>
               <p>Pri tej točki je komisija matično delovno telo. Poročilo je bilo objavljeno na spletnih straneh Državnega zbora, k tej točki pa so bili vabljeni mag. Andrej Šircelj iz Ministrstva za finance, Urad za nadzor proračuna ter Ministrstvo za finance. Predstavnike Ministrstva za finance in Urada za nadzor proračuna prosim, da podajo uvodni del v razpravo.</p>
               <p>Izvolite.</p>
            </sp>
            <sp who="NunčičNina">
               <speaker>NINA NUNČIČ:</speaker>
               <p>Hvala lepa za besedo. spoštovani!</p>
               <p>Pred vami je polletno poročilo Ministrstva za finance o opravljenih postopkih inšpekcijskega nadzora nad porabo sredstev državnega proračuna v obdobju od 1. 1. do 30. 6. 2019, to je poročilo o inšpekcijskem nadzoru, ki ga je izvajal Urad Republike Slovenije za nadzor proračuna, kot organ v sestavi Ministrstva za finance.</p>
               <p>V skladu s 106. členom zakona o javnih financah Ministrstvo o opravljenih nadzorih, ugotovitvah in odločitvah polletno obvešča Vlado Republike Slovenije in Računsko sodišče, Vlada Republike Slovenije pa polletno Državni zbor Republike Slovenije. Nekaj podatkov o inšpekcijskih nadzorih; proračunska inšpekcija je za leto 2019 načrtovala izvedbo 42. inšpekcijskih nadzorov nad izvajanjem Zakona o javnih financah. Od tega 32 rednih inšpekcijskih nadzorov in 10 inšpekcijskih nadzorov na podlagi prijav in zahtev. V obdobju od 1. 1. do 30. 6. 2019 je proračunska inšpekcija z izdajo zapisnika zaključila dvajset inšpekcijskih nadzorov ali 48 % načrtovanih nadzorov v letu 2019. Od tega je bilo 13 nadzorov izvedenih pri neposrednih proračunskih uporabnikih, 7 pa pri posrednih proračunskih uporabnikih. V izvedenih inšpekcijskih nadzorih je proračunska inšpekcija v nadzor zajela za skupno 74 milijonov 506 tisoč 578 evrov proračunskih sredstev, v povprečju torej 3,7 milijona evrov na nadzor.</p>
               <p>Nepravilnosti in pomanjkljivosti pri izvajanju Zakona o javnih financah in drugih predpisov, ki urejajo poslovanje s sredstvi državnega proračuna, so bile ugotovljene pri osmih proračunskih uporabnikih oziroma v 40 procentih izvedenih nadzorov. Skupaj je bilo pri osmih proračunskih uporabnikih ugotovljeno 13 primerov nepravilnosti in pomanjkljivosti in v zvezi s tem sprejet en ukrep po prvem odstavku in predlaganih 13 ukrepov po drugem odstavku 104. člena Zakona o javnih financah.</p>
               <p>Med ugotovljenimi nepravilnostmi in pomanjkljivosti je največ nepravilnosti naslednjih; v zvezi z nenamensko in negospodarsko porabo sredstev, pri notranjih kontrolah in izvajanju notranjih aktov proračunskih uporabnikov v štirih primerih, pri javnem naročanju v treh primerih in druge nepravilnosti v štirih primerih. V primeru 13 predlogov ukrepov po drugem odstavku 104. člena Zakona o javnih financah skozi 1, v zvezi s katerimi so proračunski uporabniki dolžni poročati proračunski inšpekciji, so le-ti predložili osem poročil o realizaciji predlogov ukrepov. iz poročil izhaja, da je bilo 13 predlogov proračunskih inšpektorjev realiziranih na ustrezen način.</p>
               <p>Še nekaj podatkov v zvezi z vodenjem prekrškovnih postopkov in odkrivanje sumov storitve kaznivih dejanj. V obdobju od 1. 1. do 30. 6. 2019 proračunska inšpekcija v inšpekcijskih nadzorih ni ugotovila dejanj, ki so opredeljena kot prekršek pod Zakon o javnih financah ali drugem predpisu na podlagi katerega ima pristojnost vodenja prekrškovnih postopkov. V zvezi z ugotovljenimi dejanji, ki imajo znake prekrška po predpisih, ki sodijo v pristojnost drugih prekrškovnih organov, je proračunska inšpekcija v obdobju od 1. 1. do 30. 6. 2019 predlagala uvedbo prekrškovnega postopka državni revizijski komisiji in sicer v primeru inšpekcijskega nadzora pri Vrhovnem sodišču Republike Slovenije. Ravnanj, ki bi po kazenskem zakoniku imele znake kaznivega dejanja, proračunska inšpekcija ni ugotovila.</p>
               <p>Učinki ukrepov inšpekcijskih nadzorov, ki so bili izvedeni v obdobju od 1. 1. do 30. 6. 2019 so bili naslednji; povečanje sredstev proračuna Republike Slovenije v enem primeru, vzpostavitev zakonitega ravnanja s proračunskimi sredstvi v treh primerih, uveljavitev odgovornosti za prekršek v enem primeru, izboljšanje ali vzpostavitev ustreznih notranjih kontrol, sprejetih ustreznih internih aktov v sedmih primerih, izboljšanje nadzora financerja nad porabo sredstev v dveh primerih ter večja transparentnost pri porabi sredstev v štirih primerih.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa gospe Ireni Nunčič, državni sekretarki na Ministrstvu za finance.</p>
               <p>Zdaj pa prehajamo na razpravo članov komisije in pa vabljenih predstavnikov ministrstva o tej točki.</p>
               <p>Želi kdo besedo? ugotavljam, da ne. Zato razpravo zaključujem in predlagam, da razpravo zaključimo z ugotovitvijo, da se je Komisija seznanila s poročilom Ministrstva za finance, Urada Republike Slovenije za nadzor proračuna o opravljenih postopkih inšpekcijskega nadzora nad porabo sredstev državnega proračuna v obdobju od 1. 1. do 30. 6. 2019.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – POROČILO NADZORNEGA ODBORA, SKLADA ZA FINANCIRANJE RAZGRADNJE NEK IN ZA ODLAGANJE RADIOAKTIVNIH ODPADKOV IZ NEK, O POSLOVANJU SKLADA ZA LETO 2018 Z OZNAKO EPA850-/VIII.</title>
               </p>
               <p>Poročilo je bilo objavljeno na spletnih straneh Državnega zbora, prav tako je bilo na spletnih straneh objavljeno tudi mnenje komisije državnega sveta za gospodarstvo, obrt, turizem in finance. Tudi za obravnavo tega poročila je komisija matično delovno telo. K tej točki so bili s sklicem seje vabljeni mag. Damjan Konovšek, predsednik Nadzornega odbora Sklada za financiranje razgradnje NEK in za odlaganje radioaktivnih odpadkov iz NEK, gospod Jernej Vrtovec, minister za infrastrukturo, gospod mag. Andrej Vizjak, minister za okolje in prostor, Agencija za radioaktivne odpadke, Upravni odbor Sklada za financiranje razgradnje NEK in za odlaganje radioaktivnih odpadkov iz NEK, Sklad za financiranje razgradnje NEK in za odlaganje radioaktivnih odpadkov iz NEK, Nadzorni odbor Sklada za financiranje razgradnje NEK in za odlaganje radioaktivnih odpadkov iz NEK, Komisija Državnega sveta za gospodarstvo, obrt, turizem in finance, Ministrstvo za infrastrukturo, ter Ministrstvo za okolje in prostor.</p>
               <p>Predlagam, da uvod k tej točki poda predsednik Nadzornega odbora mag. Damjan Konovšek, potem pa bo po želji dobil besedo še predstavnik upravnega odbora vodstva sklada, ter Agencija za radioaktivne odpadke. V nadaljevanju bom dal besedo ministroma oziroma predstavnikom ministrstev. Če bo želel, bo nato besedo dobil še predstavnik Komisije državnega sveta, nato pa bomo prešli na razpravo članic in pa članov ter ostalih prisotnih.</p>
               <p>Predsednik nadzornega odbora sklada, prosim, imate besedo.</p>
            </sp>
            <sp who="VodušekMatjaž">
               <speaker>MATJAŽ VODUŠEK:</speaker>
               <p>Ja, najprej bi opravičil gospoda Konovška. Moje ime je Matjaž Vodušek, takrat sem bil pa v tem obdobju za katerim poročamo predsednik nadzornega odbora, tako da sva se dogovorila, da poročam za to obdobje jaz. Tako da bi to prosil popravek pri poročevalcu.</p>
               <p>V samem poročilu bom predstavil pač prihodke sklada, višina odhodkov, višina sredstev na dan 31. 12., nekatere aktualne zadeve ter ugotovitve nadzornega odbora za to obdobje, torej za leto 2018.</p>
               <p>Prihodki torej v letu 2018 je sklad ustvaril za 12,5 milijonov evrov prihodkov, odhodkov je bilo v višini 7,6 milijonov evrov, od tega so bili transferji občinam 5,9 milijona evrov in transferji <stage>/nerazumljivo/</stage> 1,2 milijona. Presežek prihodkov nad odhodki je znašal 4,9 milijonov, samo poslovanje sklada, torej stroški poslovanja sklada v 2018 so znašali 432 tisoč evrov. Portfelj je sklada knjiženo na dan 31. 12. 2018 je znašalo 196,9 milijona evrov, skupaj z ostalimi sredstvi pa je premoženje sklada bilo dobrih 198 milijonov evrov. Donosnost sklada je bila v letu 2018 -0,94. Same aktualne zadeve pa se nekako bodo ponavljali iz preteklih poročil, ampak kakorkoli, jaz mislim, da je vredno, da jih ponovimo in pa osvežimo. Torej revizija, veljavni program razgradnje NEK-a je bil potrjen v letu 2004 in na podlagi meddržavne pogodbe z Republiko Hrvaško, bi morala biti naslednja revizija opravljena programa razgradnje do letu 2019 oziroma letu 2014, torej vsakih pet let. Vendar do konca leta 2018 revizija tega, te razgradnje še ni bila opravljena. Prispevek, ki ga plačuje družba Geni znaša 3 evre za megavatno uro in temelji na izračunu iz leta 2004. Moramo se pa zavedati, da so se okoliščine v tem času bistveno spremenile. V letih 2017 in 2018 je bila razlika med prihodki od prispevka za razgradnjo in tekočimi transferji pozitivna, v primeru celotne realizacije programa <stage>/nerazumljivo/</stage> pa bi bila ta razlika negativna, torej bi ta kupček denarja malo po domače povedano se nižal.</p>
               <p>Primanjkljaj sredstev za financiranje razgradnje NEK za odlaganje radioaktivnih odpadkov iz NEK vzbuja bojazen, da na podlagi danes znanih dejstev ob sedanji zakonski ureditvi skladu ne bo uspelo zagotoviti vseh potrebnih sredstev za namen, za katerega je bil ustanovljen. Še vedno je tako kot par let visoko operativno tveganje kadrovska problematika sklada. Prav tako obstaja odprto nepodprto izvajanje kontrole delovanja ARAO, bistveno je povečan obseg operativnih in administrativnih nalog, predvsem na pravnem in kadrovskem področju. Šibka točka o kateri pa nismo najbrž edini nadzorni odbor, ki se s tem sooča, so pa tudi višine sejnin, ampak najbrž je to treba kje drugje kaj reči na to temo. Glede na sredstva, ki jih kontroliramo, glede na pomembnost področja, da je pač o tem potrebno tudi izpostaviti.</p>
               <p>Dejanska poraba sredstev s strani ARAO je vsako leto bistveno nižja od načrtovane, posledično nizko realizirane dejavnosti, ki jih načrtuje ARAO za posamezno leto, sklad pa je omejen zaradi tega pri optimalnem načrtovanju naložb. Obstaja problematika neurejenega lastninskega razmerja med državo in pa ARAO, tudi to še predstavlja v prihodnje en izziv. Same ugotovitve nadzornega odbora sklada pa so sledeče, torej za leto 2018; Upravni odbor sklada in direktor sklada sta v letu 2018 delovala zakonito, kar je pokazala tudi revizija. Transakcije izvedene v letu 2018 so bile v skladu z naložbeno politiko sklada za leto 2018. Sklad je poravnal obveznosti do ARAO in do občine Krško, ki je upravičena do nadomestila iz naslova omejene rabe prostora. Sklad, nadzorni odbor, torej kot je bilo prej že pod aktualno ponovno ugotavlja, da je sklad kadrovsko podhranjen, prav tako predlaga, da se izvedejo koraki, da glede na pogodbene relacije med skladom in pa med ARAO, da se imenuje tudi predstavnik v upravni odbor ARAO, torej s strani sklada. Nadzorni odbor ugotavlja, da dejanska poraba sredstev s strani ARAO vsako leto bistveno nižja od načrtovane. Meddržavna pogodba nalaga revizijo za vsakih pet let, vendar do konca leta 2018 še ni bila izvedena, niti potrjena. Sklad je spremljal sodne postopke, ki pač potekajo glede na preteklo delovanje in se je pač temu posvečal precej pozornosti in energija je v letu 2018 v celoti in dogovorjenih rokih poravnala tekoče obveznosti. Tako nekako ocenjujemo tudi, da kljub izjemno težkim razmeram na kapitalskih trgih v letu 2018 je sklad dosegal zadovoljive oziroma kar dobre poslovne rezultate. Če primerjamo ostale primerljive sklade z varno naložbeno politiko.</p>
               <p>Tako da to je to na kratko.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa gospod Vodušek.</p>
               <p>Želi besedo predstavnik Upravnega odbora sklada? Ugotavljam, da tukaj prisotnih iz Upravnega odbora ni. Želi besedo vodstvo sklada? Tudi ne. Želijo besedo predstavniki Agencije za radioaktivne odpadke? Tudi njih ni. Ali želita besedo kdo iz predstavnikov Ministrstva za infrastrukturo ter za okolje in prostor? Tudi ne. Želi besedo predstavnik državnega sveta? Ga tudi ni.</p>
               <p>Zdaj pa prehajamo na razpravo članic in pa članov komisije o tej točki. Želi kdo besedo?</p>
               <p>Mag. Andrej Rajh, imate besedo. Potem pa gospod Zmago Jelinčič Plemeniti.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa za besedo.</p>
               <p>Predstavljeno je zelo korektno poročilo. Jaz bi se nekoliko bolj usmeril v prihodnost. Torej predstavnik gospod Vodušek je lepo povedal, da v bistvu da je potrebno zagotovit potrebna sredstva za razgradnjo v zadostni višini in kot sem ga prav razumel, so nazadnje je bila ta višina določena od leta 2004 in to pomeni skoraj 20 let je od tega in če bi samo inflacijo upoštevali, bi te 3 evre na megavatno uro morali biti zdaj danes okrog 8 do 10 evrov na megavatno uro prispevek in to je zadeva, ki jo je treba naslovit, ki jo je treba rešit in soočit se je treba s stroški, ki pri teh zadevah seveda nastanejo.</p>
               <p>Druga zadeva so trenutno nizke cene električne energije. Ta kriza bo imela eno posledico, da bodo cene električne energije, se vsaj predvideva, da bodo nižje za neko obdobje in seveda to predstavlja dodatno tveganje. Dodatno tveganje zato, da bodo lahko podjetja te obveznosti izpolnjevale, kaj šele izpolnjevala ob tem, če bi začeli plačevat pošteno ceno za sklad za razgradnjo. Zanima me tudi vprašanje Hrvaške, kolikor vem ona teh zadev ne plačuje, pa v bistvu daje neko fiktivno državno jamstvo, kakor sem razumel. Sicer ne iz tega pogovora današnjega, ampak to je zadeva, ki jo bomo morali s sosedo tudi rešit, naslovit, da bo začela, da bo tudi ona začela realno ta denar dajat na stran, ne samo knjigovodsko. To se strinjam s tem v bistvu, razgradnja, torej zagotovitev zadostnih sredstev za razgradnjo je seveda tudi ključnega pomena za varno obratovanje elektrarne, ker če teh sredstev nimamo, je ne moremo niti razgradit in del tega so seveda tudi jedrski odpadki. Zato jaz zelo pozdravljam, da se končno, v bistvu da smo kot razumem tudi pred tem, da se bo začelo to odlagališče radioaktivnih odpadkov gradit. Jaz bi si osebno želel, da se s sosedi poišče racionalna rešitev. Zdaj a to pomeni, da bi, a to pomeni tudi, da bomo v bistvu vse odpadke skladiščili v Sloveniji, ali ne, to je drugo vprašanje. Ampak rešitev mora biti racionalna. Jaz imam en občutek, da naši bom rekel partnerji nekako s figo v žepu pristopajo k reševanju odlaganja jedrskih odpadkov in da bo na koncu to breme pristalo na nas. Zato je tudi stvar slovenske zunanje politike, da skupaj z Ministrstvom za gospodarstvo, infrastrukturo te izzive, ki so pred nami in ki so resni naslovi.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, mag. Rajh.</p>
               <p>Besedo ima gospod Zmago Jelinčič Plemeniti. Izvolite.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Hvala lepa.</p>
               <p>No, jaz se bom tudi dotaknil te problematike s Hrvaško. Tukajle kar na nekih določenih mestih piše v osnovnem scenariju, brez sodelovanja Republike Hrvaške. Izgleda, da je naša stran že od takrat, ko je minister Kopač naredil tisto svinjsko potezo in prepustil vse skupaj polovico Hrvatom, da od takrat naprej enostavno Hrvaška ne sodeluje v nobenih zadevah pri reševanju, še posebej pri odpadkih, nizko radioaktivnih odpadkih. Jaz mislim, da skrajni čas je, da se to reši na eno bolj logično, na logični način. Pametne države te odpadke nizko radioaktivni incinerirajo in jih potem zapakirajo v svinčene kocke z betonskim ovojem in se jih potem lagerira nekje v kakšne globoke rudniške jame, ki se zapirajo oziroma v rudnike, ki se opuščajo. Tudi pri nas bi to lahko naredili, zadeva bi bila absolutno sigurna in v globini tam enih 450 metrov z cirka 10 centimetrov debelim svinčenim oklepom, v bistvu pepela, radioaktivnega pepela in potem še 25 do 30 centimetrov debel betonski okvir oziroma kocka, bi to lahko dajali v rudnike. Nekateri pravijo, da bi s tem onesnaževali okolje, kar je popolna neumnost - zadeva bi se skladiščila, zapiral bi se rudnik, rudniški rovi se ne bi posedali in tako naprej. Ampak to je pretežko za nekatere glave, ki razmišljajo, da bi najraje ta pepel kar ne vem kam dali, sam ne vem, kaj hočejo. Dejstvo je, da takšno »lageriranje« nizko radioaktivnih odpadkov - jaz si upam dati take tri kocke pod posteljo, pa naj mi država plačuje za to, ker država tako ali tako plačuje precej denarja za varovanje okolja in to bi lahko zmanjšali. In če je že na tem, bi lahko v tisti občini, v kateri je ta rudnik, kjer bi se to skladiščilo, vsi prebivalci te občine dobili enoletno rento. Mislim, da je enkrat treba začeti razmišljati tudi v tej smeri. Ne razmišljati tako, kot so razmišljali pred 25 leti, ampak razmišljajmo tako, kot normalen svet razmišlja danes.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospod Jelinčič, tudi za vaše mnenje.</p>
               <p>Gospa mag. Bojana Muršič, imate besedo.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa, predsednik, za besedo.</p>
               <p>Spoštovani vabljeni!</p>
               <p>Moram reči, da poslušam ta poročila v tem mandatu že kar nekajkrat. In kot je bilo danes lepo povedano s strani bivšega predsednika nadzornega odbora, da poslušamo vseskozi eno in isto zgodbo. In to je res tako. Zato se mi postavlja vprašanje, kdaj bomo naredili korake naprej. Časa nam zmanjkuje. Res sem zaskrbljena, da se ponavljajo iz leta v leto enaka opozorila, da še vedno ni bila opravljena revizija programa razgradnje NEK. Enostavno ta poročila oziroma ta revizija bi se morala delati vsakih pet let, leta 2004, potem 2009, 2014, 2019. Zato postavljam vprašanje, ali je, ker smo zdaj v letu 2020, že sprejet sklep, da bo vsaj v letu 2019 narejena ta revizija. Ne vem, komu to ustreza, ne vem, zakaj se tega ne naredi, kar je pač potrebno narediti, kajti če kdo drug tega nima narejenega, potem so velike težave. Zato na tem mestu pristojne sprašujem, zakaj je to tako oziroma ali je v letu 2019 bil vsaj sklep o začetku revizijskega postopka.</p>
               <p>Moram reči, da nas mora vse skupaj skrbeti, kaj se bo dogajalo, če odlagališče ne bo zgrajeno pravočasno. Leto 2021 bo kmalu tukaj in tako lahko pride do ogrožanja s stališča varnosti, z gospodarskega stališča, s stališča varnosti prebivalcev, pa tudi na strani varnosti okolja. In res, zadevam je treba priti do dna in narediti korake naprej.</p>
               <p>Tudi to, kar je bilo danes slišati, da cena, ki jo plačuje Gen, je ista, da tudi tam ni bila opravljena revizija, kajti pogoji so drugačni. Sicer verjamem, da bi potem tudi cena električne energije bila višja, ampak treba se je vprašati, kam to pelje. Nekaj bo treba na tem področju narediti.</p>
               <p>Standardno se dotikamo tudi teh sejnin. Res, sejnine za predsednika v višini 52 evrov so nizke, saj so v lokalni skupnosti, ki je v kraju, te sejnine višje, v manjši lokalni skupnosti. Tu pa govorimo o tako pomembnem segmentu, v katerem res nadzirajo ogromno denarja, in sejnine bi morale biti drugačne. Sicer mi tu pristojni kaj dosti ne morejo pomagati, bi pa bilo to vprašanje za ministrstvo, zato me skrbi oziroma sem žalostna – pa se oziram še okrog, mogoče se motim -, da s strani ministrstva ni nikogar. Aha, ste, se opravičujem; žal, nosimo maske in enostavno se ne da razpoznati. Tako na tem mestu postavljam vprašanje vam, zakaj se te zadeve ne spremenijo, ker to so res zelo nizke sejnine. Ta predsednik nadzornega odbora prihaja iz drugega konca Slovenije in že sam prevoz ga več pride, razen če dobi posebej za prevoz, pa kljub temu.</p>
               <p>Tu so težave. In mislim, da je res skrajni čas, da ne poslušamo vsako leto istih opozoril. Današnja opozorila s strani nadzornega odbora v skrajšani obliki so na več kot treh straneh in res, naredite korake naprej, kar nujno potrebujemo. Zadeve niso tako enostavne in res apeliram še enkrat, naredite to, kar je potrebno.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, mag. Muršič, tudi za to vaše vprašanje.</p>
               <p>No, če vidim pravilno, z Ministrstva za infrastrukturo je z nami gospa Tina Sršen, vodja Sektorja za pravne in mednarodne energetske zadeve na Direktoratu za energijo, ki bo odgovorila na vaše vprašanje. Izvolite, gospa.</p>
            </sp>
            <sp who="SršenTina">
               <speaker>TINA SRŠEN:</speaker>
               <p>Hvala. Naj povem, dodatno sem tudi članica meddržavne komisije NEK, tako sem osebno res vpletena v to zgodbo.</p>
               <p>Začela bi s tem, kaj je bilo narejeno v preteklih letih glede revizije. Že leta 2015 se je meddržavna komisija strinjala in sprejela sklepe, da se bo začela pripravljati tretja revizija obeh programov, torej programa razgradnje NEK in programa odlaganja radioaktivnih odpadkov. To je v zadnjih štirih letih res zelo intenzivno potekalo. Osebno vam lahko povem, da sem bila lani vsak mesec v Zagrebu. Res smo zelo veliko naredili v zadnjih dveh letih in tudi prišli do konca. Žal nam je dokončno potrditev obeh programov s strani meddržavne komisije marca preprečil razmah epidemije. Tako ministrstvo oziroma minister z delegacijo v torek odhaja v Zagreb, kjer naj bi prišlo do dokončne potrditve obeh programov s strani meddržavne komisije. To je pa pravna podlaga, da lahko Vlada Republike Slovenije poveča prispevek, ki ga Gen energija plačuje v sklad. Izjemno pomembno je, da po 16 letih pridemo do te točke, ker se strinjam z vami in tudi s predhodnimi govorci, da je to res ključnega pomena za to, da zagotovimo zadostna sredstva za to, kar nas čaka – čaka nas pa gradnje Vrbine, kot že veste.</p>
               <p>Obenem bi podala informacijo, da je v normativnem programu dela Vlade za leto 2020 tudi načrtovana sprememba Zakona o skladu NEK, tako bo imel Državni zbor, upam, da v kratkem priložnost nasloviti okvir, pravni okvir delovanja sklada.</p>
               <p>Kar se tiče sejnin, pa moram iskreno priznati, da Ministrstvo za infrastrukturo enostavno ni pristojno za te stvari, to je širši problem. Kot je že predsednik nadzornega odbora povedal, to je stvar, ki se mora nasloviti za vse sklade, z Ministrstvom za finance. Tako se opravičujem, da glede te točke ne morem podati bolj jasnih odgovorov.</p>
               <p>Če je pa še karkoli, sem pa seveda na voljo za dodatna pojasnila. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospa Sršen.</p>
               <p>Nadaljujemo razpravo. Besedo ima mag. Dejan Židan.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospod predsednik.</p>
               <p>Lep pozdrav vsem prisotnim, tako poslankam in poslancem kot našim gostom!</p>
               <p>Spoštovani predsednik, očitno vidim to poročilo bistveno bolj alarmantno kot vsi ostali. Ker, kaj vidim – vidim zapis na strani 14, ki je v zelo diplomatskem jeziku, kakor da gre za diplomatsko depešo, tako je napisano, da obstaja utemeljen dvom, da sredstva za osnovni namen, zaradi katerega je bil sklad ustanovljen, torej razgradnja in skladiščenje, ne bodo pravočasna in ne bodo zadostna. Potem pogledam stran 16, kjer je star podatek iz leta 2011, kjer se ugotavlja že sedaj možen primanjkljaj milijarde evrov. Kaj to poročilo pomeni? To poročilo pomeni, da nam zdaj ponovno najavljate luknjo, javnofinančno luknjo, ki bo velika vsaj eno milijardo.</p>
               <p> Ob vsem tem pa se iz celotnega poročila vidi, da v resnici ne veste, kako nas boste zaščitili, da ne bomo ogroženi. Torej, vidim javnofinančni problem res obsežne velikosti, gromozanske velikosti, in vidim tudi okoljski problem. Mi se danes lahko pogovarjamo o posameznih drevescih, saj je tudi naloga tega odbora za nadzor javnih financ oziroma komisije, da gledamo finančno poročilo. Ampak tisto, kar jaz vidim, je bistveno bolj grozno stanje - vidim veliko javnofinančno luknjo, ki jo vsi priznavate, kar je prvovrstno vprašanje. In na podlagi tega bi si želel, gospod predsednik, da bi ob takšnem poročilu dobili zraven akcijski program, ne »bomo spremenili nekatere zakone<gap n="..."/> » Sprememba zakonov je orodje. Ideja, kaj je treba narediti – glede na opozorila, ki so tukaj, da luknja v vrednosti milijarde evrov ne bo realizirana -, ideja me zanima, ker je nisem slišal. Tako vas prosim, spoštovana gospa z ministrstva, kaj boste naredili, da bo opozorilo Računskega sodišča na strani 16 in opozorilo nadzornega odbora na strani 14 sanirano.</p>
               <p>Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, mag. Židan.</p>
               <p>Gospa Sršen, želite odgovoriti? <stage>(Da.)</stage> Izvolite.</p>
            </sp>
            <sp who="SršenTina">
               <speaker>TINA SRŠEN:</speaker>
               <p>Edina pravna podlaga za dvig prispevkov oziroma za ugotovitev, koliko je treba vplačevati v sklad NEK, da zagotovimo zadostna sredstva za vse aktivnosti, ki jih je treba izvesti, je pač program odlaganja in program razgradnje. Zato me izredno veseli, osebno kot državljanko in tudi kot uslužbenko ministrstva, da bomo po 16 letih končno prišli do te točke, da lahko z dokončno potrditvijo programa nemudoma zagotovimo ustrezno višino prispevka v sklad NEK, ki bi moral zagotoviti zadostna sredstva, ob predpostavki, da bo sklad obratoval, mislim, deloval v skladu s tem, kar mu pritiče, da bomo zagotovili vsa potrebna sredstva za vse aktivnosti, ki so predvidene, v skladu z obema programoma.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospa Sršen.</p>
               <p>Kot vidim, želi besedo še gospod za vami. Žal vas zaradi maske ne prepoznam, zato vas prosim, da se predstavite z imenom in priimkom.</p>
            </sp>
            <sp who="SircIgor">
               <speaker>IGOR SIRC:</speaker>
               <p>Lep pozdrav vsem! Moje ime je Igor Sirc, direktor Uprave za jedrsko varnost.</p>
               <p>Ja, kot je gospod Židan povedal, če denarja ne bo dovolj, bo to res okoljski problem, pa še problem jedrske varnosti, tako se v tem oziru z njim zelo, zelo strinjam. In tudi z nekaterimi kritikami, ki ste jih izrekli, se pravi, da stvari tečejo počasi, se je, žal, treba strinjati.</p>
               <p>Kar se akcijskega načrta tiče, ker ste rekli, da ga pogrešate, ta je dejansko v tretji reviziji programa razgradnje in programa odlaganja. Tam so predvidena vsa potrebna sredstva, dejansko vsa, in tam je predvideno tudi, koliko je potrebno vplačati, seveda tisto, kar je pomembno, ob določenih predpostavkah. In ena od teh predpostavk je tudi določena donosnost sklada. Tako dejansko upam, da je bilo to slabo leto bolj izjema, se pravi, da bo sklad v bodoče posloval pozitivno, ker dejansko na prihodkovni strani so potrebna določena sredstva. Tudi na odhodkovni strani se pa je dogajalo v preteklosti, se pravi, ne samo čim več sredstev v sklad, tudi da se sklad ne prazni prehitro. Ministrstvo za okolje je spremenilo uredbo v višini nadomestil za omejeno rabo prostora, tako tudi na tem delu so bile narejene aktivnosti v pravo smer. Se pa pridružujem vsem tistim, ki upamo oziroma upate, da bo dinamika v prihodnje hitrejša na tem področju.</p>
               <p>Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospod Sirc.</p>
               <p>Nadaljujemo. Besedo ima mag. Dušan Verbič.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS SMC):</speaker>
               <p>Hvala lepa za besedo, predsednik.</p>
               <p>Vsem skupaj prav lep pozdrav!</p>
               <p>Jaz se bom bolj držal točke dnevnega reda, ki je obravnava poročila Nadzornega odbora Sklada za financiranje razgradnje NEK. In tule imam, spoštovani predsednik, načeloma kar uvodno vprašanje. Iz gradiva je razvidno, da je Državni zbor to poročilo prejel 24. 10. 2019, danes pa smo v sedmem mesecu 2020, in imam vprašanje, zakaj je potrebno toliko časa, da se ta matični odbor sooči s to točko dnevnega reda praktično šele zdaj za leto 2018; mislim, da bi moralo to potekati veliko bolj ažurno.</p>
               <p>Kar se tiče vsebine. Kot sem že uvodoma omenil, zanima me predvsem za leto 2018, za katero je poročilo, ne za nadaljevanje. Tu se pridružujem stališču, čeprav ni bilo predstavljeno, Državnega sveta, in sicer glede na to, da je to poročilo več ali manj zelo omejeno in se bolj osredotoča na ustvarjanje tako imenovanih kapitalskih donosov sklada. Sam bi zelo apeliral na to, da naj ne bo to prioriteta, če govorim tudi potem za leto 2019, ne glede na to, da je zdaj že preteklo leto, ni toliko pomemben kapitalski donos, ampak predvsem, kaj je s finančno pripravo in izvedbo projektov, da se bo zagotavljalo varno skladiščenje in odlaganje radioaktivnih odpadkov. S strani nekaterih razpravljavcev pred mano je bilo že govora, kako naprej, ampak se ta hip ne bi dotikal te bodočnosti, kajti pred seboj imamo poročilo za leto 2018. In nekako zaključujem s tem, naj ne bo usmeritev sklada zgolj nekako sledenje višjih kapitalskih donosov, ampak bistven premik na tem področju.</p>
               <p>Toliko z moje strani. Bi pa vseeno prosil, če lahko dobim odgovor, zakaj se s tako zapoznelostjo soočamo z zelo pomembno vsebino. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, mag. Verbič.</p>
               <p>Ja, se strinjam z vami, da je vsebina zelo pomembna. Prepričan pa sem tudi, da poznate okoliščine – gradivo smo prejeli v oktobru. Ne morem opravičevati oziroma iskati razlogov, zakaj je bila seja, ki jo je sklical bivši predsednik komisije za februar, preložena. Veste, kaj se je zgodilo vmes. Jaz se točnega dneva, kdaj sem bil uradno imenovan za predsednika komisije, ne spomnim, vendar sem se takoj drugi dan seznanil, s pomočjo sekretarja, z vsemi temami, ki niso bile obravnavane. Sejo sem sklical takoj, ko je bilo možno, za 29. 6., vendar smo jo morali tudi takrat, žal, prestaviti. Se pa strinjam, da je treba obravnavati teme čim prej, ko dobimo opravičilo, in tega pravila se bom v bodoče tudi držal.</p>
               <p>Glede drugega vprašanja pa lahko dam besedo pristojnim, če želi kdo odgovoriti še na tisti drugi del, ki je sicer podoben, kot je že gospa Sršen oziroma gospod Sirc odgovoril tudi nekako vsebinsko na vprašanje gospoda Židana, vendar vseeno, če želite, vam lahko dam besedo. Izvolite.</p>
            </sp>
            <sp who="KegelLeon">
               <speaker>LEON KEGEL:</speaker>
               <p>Hvala.</p>
               <p>
                  <stage>(Leon Kegel iz Agencije za radioaktivne odpadke.)</stage>
               </p>
               <p>Podal bi pravzaprav nekaj odgovorov na več vprašanj od prej, in sicer gospoda Rajha, gospoda Jelinčiča, gospe Bojane Muršič in gospoda Židana.</p>
               <p>Kot je že predstavnica Ministrstva za infrastrukturo povedala, ta tretja revizija programa razgradnje in programa odlaganja radioaktivnih odpadkov je praktično pred sprejetjem, dokončnim, seveda. Ne smemo pozabiti, da se je s tema dvema programoma že seznanila Vlada Republike Slovenije decembra lani in potem tudi hrvaška vlada ter sabor letos januarja in februarja. Tako neke postopke tudi javne razgrnitve na Hrvaškem ta dva dokumenta sta prestala. Zgodilo se je pač to, kar se je zgodilo takrat marca, da je bila ta seja odpovedana. V teh dveh programih smo natančno ovrednotili vse cene in stroške, ki jih ta dva programa morata zajeti, se pravi, samo razgradnjo objektov in potem skladiščenje ter odlaganje radioaktivnih odpadkov in izrabljenega goriva. Tako so stroški tukaj zdaj precej posodobljeni, upoštevane so vse zadnje možne optimizacije. Tudi deloma so bila upoštevana znižana nadomestila, ki so se dejansko nato spremenila letos z dopolnitvijo uredbe o nadomestilih. Tako je zdaj predlog, da se za slovensko stran plačilo v slovenski sklad zviša. Omenjeno je bilo danes, da Hrvaška ne sodeluje v projektu oziroma v teh aktivnostih glede odlaganja, kar ni res. Obstaja meddržavna komisija za Nuklearno elektrarno Krško. Zdaj je štirinajsti sestanek predviden, vmes je bilo kar nekaj sestankov tudi tako imenovanega koordinacijskega odbora za spremljanje priprave teh tretjih revizij in tudi glede pogajanj za skupno odlagališče v Vrbini. Septembra lani je bila nato sprejeta odločitev, da skupna rešitev za odlaganje nizko in srednje radioaktivnih odpadkov pod temi pogoji trenutno ni možna. Kar pomeni, da imamo dva scenarija odlaganja, najprej delitev in prevzem odpadkov s strani Republike Slovenije in Republike Hrvaške in potem odlaganje slovenske polovice v odlagališče v Vrbini. Hrvaški načrt pa je, da odpeljejo te odpadke v svoj centar za zbrinjavanje, ki ga gradijo oziroma zdaj peljejo postopke za umeščanje v Čerkezovcu, v bližini bosansko-hrvaške meje.</p>
               <p>Kar se tiče Vrbine, odlagališča za nizko in srednje radioaktivne odpadke, pravkar poteka javna razgrnitev v Sloveniji, ki se bo zaključila predvidoma 23. 7. Se pravi, vsi dokumenti so razgrnjeni. Tudi čezmejna razgrnitev je potekala in se zdaj dejansko vršijo zadnji pogovori z Republiko Hrvaško glede sprejemljivosti projekta Vrbina. In ocenjujemo, da se bo to zaključilo še tekom tega poletja. Nato sledi priprava razpisa in verjetno v začetku leta 2021 gradnja tega odlagališča, seveda v Sloveniji, v Vrbini, v bližini Nuklearne elektrarne Krško. Omenjeno je bilo tudi, da Republika Hrvaška ne zbira denarja. To ni tako, ker Republika Hrvaška ima tudi ustanovljen sklad, reče se mu fond za financiranje razgradnje in odlaganja radioaktivnih odpadkov. In trenutno imajo zbranega, kar se tiče na stanje konec leta 2019, okrog 280 milijonov evrov. Njihovo dosedanje vplačilo je natanko 14,25 milijona evrov. Pri nas v Sloveniji se v sklad, glede na veljavni program razgradnje in odlaganja iz 2004, plačuje med 8 in 9, odvisno od proizvedene energije. Torej, predlog, kar se tiče Slovenije, je, da se poviša višina vplačanih sredstev v sklad. In ocenjujemo, da bo s tem glede na dinamiko plačevanja in predvidene odlive iz sklada to vzdržno za slovenski sklad. Iz programa razgradnje in odlaganja ocenjujemo, da ta sredstva bodo zadostna, zato ker se zdaj dinamika nekoliko spreminja, predvsem kar se tiče izrabljenega goriva, ker je v NEK načrtovana zdaj gradnja suhega skladišča, ki bo deloval nekaj dlje, kot je bilo predvideno v prejšnjih programih, čemur sledi potem odlaganje goriva. In zaradi te zapoznele dinamike bodo tudi dejansko plačila takrat nižja. Poleg tega smo tudi uspeli na ravni ministrstev in v skladu s priporočili ter zahtevami Računskega sodišča znižati nadomestila za omejeno rabo prostora. Tako je tam prišlo do kar precejšnje optimizacije. To je, kar se teh stvari tiče.</p>
               <p>Kot drugo je bil pa tudi predlog gospoda Jelinčiča glede neke druge opcije odlaganja nizko in srednje radioaktivnih odpadkov; mislim, da je o tem postavil tudi poslansko vprašanje, tako ne vem, ali je ta odgovor že pripravljen. Trenutno po vseh veljavnih dokumentih in standardih je rešitev za odlaganje nizko in srednje radioaktivnih odpadkov takšna, kot je, to je izgradnja silosov v Vrbini. Saj pravim, no, zdaj imamo javno razgrnitev, tako da postopki tečejo, sicer z nekaj zamude, predvsem zaradi začetka javne razgrnitve, verjamemo pa, da bo stvar zaključena tako, kot je treba.</p>
               <p>Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam, gospod Kegel, za pojasnila in odgovore.</p>
               <p>Želi besedo še kdo? <stage>(Ne.)</stage> Ugotavljam, da ne, zato razpravo zaključujem.</p>
               <p>Predlagam, da obravnavo točke zaključimo z ugotovitvijo, da se je komisija seznanila s Poročilom Nadzornega odbora Sklada za financiranje razgradnje NEK in za odlaganje radioaktivnih odpadkov iz NEK o poslovanju sklada za leto 2018.</p>
               <p>Zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – REVIZIJSKO POROČILO, RAČUNOVODSKI IZKAZI IN PRAVILNOST POSLOVANJA ZAVODA ZA POKOJNINSKO IN INVALIDSKO ZAVAROVANJE V LETU 2017.</title>
               </p>
               <p>Revizijsko poročilo z dne 19. 6. 2019 je bilo objavljeno na spletnih straneh Državnega zbora s sklicem seje.</p>
               <p>Na sejo k tej točki so bili vabljeni: Tomaž Vesel, predsednik Računskega sodišča, Marjan Papež, generalni direktor Zavoda za pokojninsko in invalidsko zavarovanje Slovenije, predstavniki Računskega sodišča in predstavniki Zavoda za pokojninsko in invalidsko zavarovanje Slovenije.</p>
               <p>Uvodoma bi rad povedal, da je razlog, zakaj obravnavamo to revizijsko poročilo, čeprav ugotovitve Računskega sodišča niso problematične, ta, da gre za eno od štirih blagajn javnega sektorja, poleg državnega proračuna, občinskih proračunov ter Zavoda za zdravstveno zavarovanje Slovenije, ki upravlja z več kot 5 milijardami sredstev, ki so namenjena predvsem za pokojnine in druge izdatke. Zato se mi zdi zelo pomembno, da spremljamo tudi na Komisiji za nadzor javnih financ njegovo poslovanje.</p>
               <p>Razpravo bomo opravili tako, da bodo najprej dobili besedo predstavniki Računskega sodišča, predstavili revizijo, nato pa bodo dobili besedo še predstavniki Zavoda za pokojninsko in invalidsko zavarovanje.</p>
               <p>Besedo dajem predstavnici Računskega sodišča, da pove ugotovitve iz revizije. Prosim pa vas, da se vseeno predstavite še zaradi zapisa magnetograma.</p>
               <p>Izvolite, imate besedo.</p>
            </sp>
            <sp who="MusarMišeljićNataša">
               <speaker>NATAŠA MUSAR MIŠELJIĆ:</speaker>
               <p>Hvala lepa.</p>
               <p>Sem Nataša Musar Mišeljić, vrhovna državna revizorka, pristojna za poslovanje med drugim obeh blagajn, torej zdravstvene in pokojninske.</p>
               <p>V skladu z zakonsko obvezo smo na Računskem sodišču za leto 2017 opravili redno letno revizijo računovodskih izkazov in pravilnosti poslovanja Zavoda za pokojninsko in invalidsko zavarovanje. O računovodskih izkazih za leto 2017 smo izrekli pozitivno mnenje, medtem ko smo o pravilnosti poslovanja zavoda izrekli mnenje s pridržkom, in sicer zaradi nekaterih nepravilnosti v zvezi z nabavo blaga in storitev, gre za kršitve predpisov o javnem naročanju, in nekaj nepravilnosti pri pravni urejenosti nepremičnega premoženja. Nadalje smo ugotovili, da je zavod brez ustrezne podlage v Zakonu o pokojninskem in invalidskem zavarovanju oziroma drugem predpisu izplačal slabih 200 tisoč evrov organizacijam upokojencev ter delovnih invalidov za izvajanje rekreativnih, športnih in kulturnih dejavnosti, sredstva pač, ki jih zavod zbira s pokojninskimi prispevki, temu niso namenjena. Predvsem pa je bil pridržek izrečen zaradi ugotovljenih nepravilnosti v zvezi s podatki v matičnih evidencah, kjer zavod ni v celoti zagotovil popolnih in pravilnih podatkov; to so podatki, ki vplivajo ali pa bi lahko vplivali na odmero pokojnin posameznim upravičencem. In zato smo na podlagi manjšega vzorca, ki ga z revizijo zajamemo, ugotovili, da je zavod najmanj v 38 primerih tudi dejansko nepravilno določil in izplačal pokojnine.</p>
               <p>Ker je že pred revizijskim postopkom ali med revizijskim postopkom zavod vse ugotovljene nepravilnosti odpravil oziroma sprejel ustrezne ukrepe, da do tega pride, se je na točki izdaje revizijskega poročila postopek tudi zaključil, saj Računsko sodišče iz navedenega razloga ni zahtevalo predložitve odzivnega poročila. Toliko na kratko.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Besedo dajem predstavnikom Zavoda za pokojninsko in invalidsko zavarovanje Slovenije.</p>
            </sp>
            <sp who="PapežMarijan">
               <speaker>MARIJAN PAPEŽ:</speaker>
               <p>
                  <stage>(Marijan Papež, generalni direktor Zavoda za pokojninsko in invalidsko zavarovanje.)</stage> Hvala za besedo, gospod predsednik. Kot ste že rekli, ni problematično to poročilo, pa je lažje biti prisoten, če ni problematično, kot če bi bili dejansko problemi. Kot je že predstavnica Računskega sodišča povedala, so bile vse te pomanjkljivosti, ki so bile ugotovljene, že v roku enega leta večinoma odpravljene, preden je bilo izdano to poročilo. Veseli nas, da je vsa leta mnenje o računovodskih izkazih pozitivno. Mnenje o pravilnosti poslovanja pa, kot je bilo s strani Računskega sodišča rečeno, je ravno to, se pravi, podatki matične evidence, kjer gre za milijonsko število teh podatkov, ki jih zavod v zadnjih desetih letih zelo izpopolnjuje in smo že preko 98 % v popolnosti teh podatkov. Rečeno je bilo tudi, da gre za manjši vzorec, ampak ta manjši vzorec pomeni ciljani vzorec, da se potem te stvari ugotovijo. Se pravi, veliko naporov je bilo v zadnjih letih in tudi učinki so bili dobri na tem področju, tako si tudi nadalje prizadevamo. Že vrsto let poudarjam, da s temi pregledi Računskega sodišča smo marsikaj tudi skupaj naredili. Ampak pri taki masi podatkov, takih izpadih posebej v času gospodarske krize od leta 1992, od osamosvojitve, ko je dejansko težko pridobiti podatke, je težko zagotoviti, da bodo te nepravilnosti na nuli. Je pa pomembno, da se te stvari zmanjšujejo. Tudi zakonske podlage so bile marsikatere sprejete v letu 2014, tako zavod že tri leta na podlagi podatkov Furs formira podatke o M-4, kar tudi zagotavlja za delavce v delovnem razmerju, da ni tiste nevarnosti, da podatkov sploh ne bi bilo.</p>
               <p>V zvezi z določenimi ostalimi pomanjkljivostmi, ugotovljenimi, bi omenil samo teh 193 tisoč evrov. Tu je svet zavoda, ki deli ta sredstva, sam predlagal in sprejel sklep, da se Računsko sodišče opredeli, ali je zadostna pravna podlaga v statutu, in je Računsko sodišče ugotovilo, da ni, da je potrebna zakonska podlaga. V letu 2019 tako nismo izpeljali tega postopka. Mi je pa žal - zavod si je prizadeval -, da nismo dobili te zakonske podlage v ZPS-2G, ki je bil sprejet v Državnem zboru konec novembra lanskega leta. Zavod je tudi pripravil člen, dal pobudo, ampak socialni partnerji se niso zmenili, po moji oceni tudi zato, ker med socialnimi partnerji ni Zveze društev upokojencev. Glede na to, koliko je bil širok ta zakon in koliko se je sredstev dodatno namenilo iz blagajne, bi tudi teh 193 tisoč lahko dejansko zagotovili. Tako mi je žal. Upam, da bomo še nadalje, verjamem, ne upam, verjamem, da bomo še nadalje izvajali obvezno pokojninsko in invalidsko zavarovanje v skladu z zakonom. Kot ste rekli, je to ena od štirih najpomembnejših blagajn. V letošnjem letu bo že preko 5,9 milijarde evrov. Je pa tudi pomembno, da že od leta 2005 zavod posluje z izravnanimi prihodki in odhodki ter tekoče izplačuje vse svoje obveznosti.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam, gospod Papež.</p>
               <p>Zdaj pa odpiram razpravo članic in članov komisije. K besedi sta se prijavila dva, najprej mag. Dejan Židan, potem pa še gospod Robert Polnar. Mag. Židan, imate besedo.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospod predsednik.</p>
               <p>Takoj na začetku bi rad pohvalil vodstvi obeh zavodov, ker obe poročili, ki sta danes pred nami, kažeta, da z našim javnim denarjem ravnajo skrbno, kar je tudi naša želja. Res je tudi, čeprav ste že omenili, da ni primerno, da Državni zbor obravnava poročilo za leto 2017, enostavno ni primerno. Poglejte, leto 2017 je zgodovina, iz zgodovine se sicer lahko kakšno stvar naučimo, vendar je tudi leto 2018 že zgodovina, pa 2019 je že zgodovina. Torej, se skorajda vračamo v neko zgodovino veliko nazaj. In se sprašujem sploh o smiselnosti današnje razprave. To je prvo. Kot drugo dajem pobudo, gospod predsednik, da če bo tudi za leto 2018 tako, da bo poročilo 18. junija 2020 narejeno, da ga potem zelo hitro obravnavamo, da ne čakamo leto dni.</p>
               <p>Imam pa vprašanje za gospoda direktorja – jaz upam, da je v pristojnosti komisije, da to vprašam, ker se bo to tikalo poročila za leto 2020, ki ga seveda še ni, bo pa čez dve oziroma tri leta. Za leto 2017, pa tudi 2018 in 2019 je bilo s stališča vašega zavoda verjetno ugodno, ker je bila gospodarska rast, večalo se je število zaposlenih, prilivi v blagajno so bili večji, in je nekoliko lažje verjetno delati z javnim denarjem. Leto 2020 pa bo drugačno in je drugačno. Zato na vas apeliram, bodite tokrat še bistveno bolj pozorni, denarja bo primanjkovalo. Moje vprašanje pa je, če lahko zdaj poveste kakšno svojo projekcijo za letošnje leto za vaš zavod, ki bo na koncu vplivala na to, kar bomo mi obravnavali čez tri leta.</p>
               <p>Hvala, gospod predsednik.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, mag. Židan.</p>
               <p>Najprej bom dal besedo še kolegu Robertu Polnarju, potem pa gospodu Papežu, pa tudi sam bom odgovoril na vaše vprašanje. Kolega Polnar, izvolite.</p>
            </sp>
            <sp who="PolnarRobert">
               <speaker>ROBERT POLNAR (PS DeSUS):</speaker>
               <p>Hvala za besedo, gospod predsednik.</p>
               <p>Gospe poslanke, gospodje poslanci, gospe in gospodje!</p>
               <p>Osebno nimam nikakršnih zadržkov do časovne distance, ki je nastala pri obravnavanju teh poročil. Treba je najprej izhajati iz tega, kdaj smo poročila v Državni zbor dobili. Računsko sodišče je seveda porabilo določen čas, da je lahko revizijo poslovanja sploh opravilo.</p>
               <p>Za mene je bilo najbolj zanimivo, ko sem že pred časom ta gradiva dobil, nekoliko kasneje, ko sem dobil tudi poročilo Računskega sodišča o pravilnosti poslovanja Banke Slovenije za leti 2017 in 2018 in sem naredil vzporednico teh dveh poročil, ki se tičeta Zavoda za pokojninsko in invalidsko zavarovanje in Banke Slovenije za isto poslovno leto, ker namreč ocenjujem, da gre v obeh primerih za nacionalni instituciji prvega reda. Pri Zavodu za pokojninsko in invalidsko zavarovanje je Računsko sodišče izrazilo mnenje s pridržkom brez nekih velikih odstopanj glede pravilnosti poslovanja, pri Banki Slovenije pa je izrazilo negativno mnenje s celo serijo navedenih nepravilnosti, tudi direktno povedanih kraj pri uporabi javnega denarja za izplačilo iz naslova delovnopravnih razmerij, vendar tega seveda javno nismo mogli in nismo smeli povedati, zato ker je imelo stopnjo tajnosti interno. Torej, v osnovi sem izšel iz primerjave. Zavod za pokojninsko in invalidsko zavarovanje je v letu 2017 imel realizacijo 5 milijard 117 milijonov evrov, kar je v vseh ozirih primerjalno gledano v Sloveniji impozantna številka. Računsko sodišče pa je delalo revizijo o pravilnosti poslovanja zlasti na štirih področjih, pri čemer ravnanje s stvarnim premoženjem izdatke za blago in storitve ter investicijske odhodke odmišljam, zato ker so po vrednosti zanemarljivi. Bistveno bolj pomembno se mi zdi pravilnost izplačevanja plač in drugih dodatkov za zaposlene, ki skupaj obsegajo 19 milijonov 430 tisoč evrov, zaokrožujem številke, pa seveda tisto, kar je najpomembnejše, tekoče transferje. Tekoči transferji so 5 milijard 78 milijonov evrov, od tega je bilo v letu 2017 izplačanih za 4 milijarde 314 milijonov različnih vrst pokojnin. To pa se mi zdi silno pomembno. Tu so bila ugotovljena določena odstopanja, določena neskladja, tudi na podlagi reprezentativnega vzorca. Mene je to nekoliko bolj podrobno zanimalo, kako je to zgledalo, in sem ugotovil, da je bilo dejansko na tistem področju, ki se nanaša na obračun pokojnin s strani zavoda in so bile pokojnine prenizko obračunane upravičencem, to storjeno v intervalu od 1,81 evra do 6,67 evra mesečno, in sicer v sedmih primerih, kar se mi ne zdi posebej kritično, glede na to, da je bilo tudi potem to takoj korigirano. V tistem delu pa, kjer so bili obračuni pokojnin izračunani previsoko, pa je bilo to v intervalu od 1 evra do 30,51 evra mesečno, kar tudi ocenjujem, da ni pretirano vznemirljivo, je pa seveda tudi to bilo korigirano.</p>
               <p>Resnično, ko sem začel to gradivo prebirati in pregledovati, sem ocenjeval, da bom tu naletel na celo serijo napak in pomanjkljivosti, kar se mi ne bi zdelo čudno glede na obseg poslovanja, govorimo o več kot 5 milijardah. In tu potem za zaključek delam tudi paralelo z Banko Slovenije kot prvorazredno nacionalno institucijo, ki je v enakem poslovnem letu imela 108 milijonov denarnega toka oziroma neto prihodkov, kot se temu pravilno računovodsko reče. In vem, da se to samo po prihodkih ne da popolnoma ustrezno primerjati, ker je vendar funkcija obeh nacionalnih institucij bistveno drugačna, toda pri 47-krat večjem denarnem toku s strani Zavoda za pokojninsko in invalidsko zavarovanje pa ugotovljenih nepravilnosti Računskega sodišča, ki so, pod skupnim imenovalcem vzeto, zanemarljive glede na celotno vrednost, se v tej luči potem še vse tisto, kar se je na Banki Slovenije dogajalo v zvezi z nepravilnostjo poslovanja, toliko bolj potencira. To pa je tisto, kar se mi zdi pomembno poudariti, zato da bomo v perspektivi kdaj pri takih ekscesih, kot sam temu rečem, nacionalnemu škandalu prvega reda, kot je bilo ugotovljeno mnenje Računskega sodišča o pravilnosti poslovanja Banke Slovenije za leto 2017, da bomo kdaj v prihodnje iz teh poročil tudi umaknili stopnje tajnosti, zato da bodo ta poročila postala javna in vsem državljanom dostopna. V tej luči pa se mi zdi poročilo o poslovanju Zavoda za pokojninsko in invalidsko zavarovanje za leto 2017, resda z nekoliko kasnejšim časovnim obravnavanjem, izjemno pomembno in izjemno indikativno.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, kolega Polnar.</p>
               <p>Gospod Papež, želite morda odgovoriti, nekaj vprašanj je bilo? <stage>(Da.)</stage> Prosim, izvolite, imate besedo.</p>
            </sp>
            <sp who="PapežMarijan">
               <speaker>MARIJAN PAPEŽ:</speaker>
               <p>Hvala lepa za besedo.</p>
               <p>Lepo je slišati te zadeve, ki so dejansko realne. Jasno, se pa trudimo, da bi bilo teh napak čim manj in da res že ob prvem dobijo pokojnino, kot gre, ne minus en evro ali plus en evro. Zato imamo tudi določene kontrolne mehanizme. Ampak če pogledamo – da ne bom šel v 2017, ampak v leto 2019 -, da je bilo preko 400 tisoč storitev, se pravi, narejenih, da se tudi določene napake lahko zgodijo. Ampak imamo toliko mehanizmov in tudi Računsko sodišče je eden teh mehanizmov, ki vsako leto te stvari preverja. In kot sem poudaril, tudi zaradi teh revizij Računskega sodišča se marsikakšne stvari uredijo, kot bi bilo, če jih ne bi bilo. Se pravi, da te stvari dobro potekajo. Ja, leto 2018, se pravi, 2017, 2018 in 2019 so bila odlična leta in 27. februarja, ko sem predstavil letno poročilo za 2019, sem pred vrati epidemije ugotavljal, da najbrž še dolgo ne bomo imeli takega leta. Oprostite, ampak mogoče samo to, celo 81 % v strukturi prihodkov je bilo od prispevkov, iz državnega proračuna je šlo za dodatno obveznost 672 milijonov. V letošnjem letu – se pravi, se je situacija takoj spremenila – je bilo že v treh mesecih treba iz državnega proračuna skoraj taka sredstva zagotoviti, ker je bil tudi letni dodatek prej izplačan v mesecu juniju in tudi solidarnostni dodatek.</p>
               <p>Ja, leto 2018, se pravi, 2017, 2018 in 2019 so bila odlična leta in 27. februarja, ko sem predstavil letno poročilo za 2019, sem pred vrati epidemije ugotavljal, da najbrž še dolgo ne bomo imeli takega leta. Oprostite, ampak mogoče samo to, celo 81 % v strukturi prihodkov je bilo od prispevkov, iz državnega proračuna je šlo za dodatno obveznost 672 milijonov. V letošnjem letu – se pravi, se je situacija takoj spremenila – je bilo že v treh mesecih treba iz državnega proračuna skoraj taka sredstva zagotoviti, ker je bil tudi letni dodatek prej izplačan v mesecu juniju in tudi solidarnostni dodatek.</p>
               <p>Ko bomo gledali<gap n="..."/> Pardon, še poslancu gospodu Židanu. Težko je sedaj ocenjevati, kakšna bo situacija. S finančnim ministrom dobro sodelujemo in tudi pripravljamo določene projekcije že za leto 2020, ampak stvar se vsakodnevno spreminja. Mi vemo približno, no, približno, jasno, točno ne moremo vedeti, kakšni so učinki teh interventnih zakonov na pokojninsko blagajno, ampak, pod narekovaji, bo malo »izkrivljena« slika. Ker to – bomo rekli, ni bilo treba plačati prispevkov delodajalcev – ne bo prikazano, kot da gre na strani odhodkov iz proračuna, ampak bo že v prispevkih, kot da je bilo na prispevkih. Se pravi, da bo takrat treba večplastno pogledati, kaj je dejansko iz proračuna bilo nakazano. Slika glede zaposlenih zavarovancev je trenutno dobra, zaradi teh ukrepov. Kaj se bo dogajalo do konca leta, je težko napovedati. Da bo tako stanje, recimo, 950 tisoč zavarovancev je težko verjeti. In tudi v strukturi zavarovancev je že nekaj več prejemnikov nadomestil za čas brezposelnosti. Tako bo najbrž tam nekje oktobra, novembra bolj znano, kot sem pa rekel, pripravljamo te finančne projekcije, čakamo pa tudi napovedi s strani Umarja. Zdaj je tudi vprašanje, koliko bo več upokojencev na račun tega, da ne bo za nekatere v določenih panogah dela. Določen porast smo zaznali že v maju in juniju. Vemo pa tudi, da ZPS-2G zelo spodbuja ostajanje v zavarovanju, tudi tisti, ki izpolnijo pogoje, 40 % je ugodnejše vrednotenje pokojninske dobe. In tu vidim celo nevarnost, da nekateri, ki bi imeli že pogoje, da bodo hoteli ostati v zavarovanju in da mladi ne bodo mogli priti do zaposlitve. Se pravi, bo pestra jesen v zvezi s temi zadevami, in upajmo, da bo dejansko situacija glede na razmere, kot so, boljša, kot mogoče nekateri napovedujejo.</p>
               <p>Toliko, ker to so, bomo rekli, ugibanja. Še enkrat poudarjam, jasno, državni proračun bo moral zagotoviti kar veliko sredstev. Mogoče samo še to razmišljanje. Na zavodu smo se tudi spraševali, ali je bilo potrebno vsem tistim delodajalcem, ki so pa delali, v bistvu oprostiti plačilo prispevkov, ampak dobronamerno je bilo takrat iskanje, da se dejansko situacija v gospodarstvu obdrži na ravni, kot je, in da potem še z določenimi ukrepi stanje glede zaposlenih ohranimo čim bolj nedotaknjeno.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospod Papež.</p>
               <p>Preden vam dam besedo, mag. Dušan Verbič, mi dovolite samo, da odgovorim na nekaj vprašanj, ki pa so bila naslovljena direktno meni.</p>
               <p>Nikakor si ne želim jemati pristojnosti, da bi v čemerkoli komentiral razpravo kateregakoli člana komisije, ampak, kolega Polnar, zgolj eno pojasnilo. Vem, da bi vi kot predsednik Odbora za finance verjetno ravnali podobno. Razlog, zakaj je bila seja zaprta, oba dobro poznava. Gradivo je bilo označeno s stopnjo interno, kar precej podatkov označeno z oznako poslovna skrivnost oziroma da je šlo za osebne podatke. Zato enostavno vašega postopkovnega predloga takrat, da sejo odpremo za javnost, nisem mogel upoštevati.</p>
               <p>Kar pa se tiče obravnave poročila za leto 2017, se pa strinjam z vami do določene mere, mag. Židan, vendar bi pa rad povedal, da kot predsednik komisije nimam vpliva, kdaj poročilo pride v Državni zbor. Bom pa striktno se držal pravila, da bomo poročila na komisiji obravnavali v najmanjšem možnem roku, ko pridejo v Državni zbor</p>
               <p>Toliko. Hvala lepa.</p>
               <p>Želite replicirati? <stage>(Da.)</stage> Izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Zelo jasno na mikrofon bi želel povedati, spoštovani predsednik, da niti v najmanjšem vejici stavka ali piki ni bila kritika na vas. Bila je kritika na postopek, na katerega vi ne vplivate in je že dolgo let prisoten v Sloveniji – da pač sprejmemo tole, da obravnavamo poročila, ki imajo zgodovinsko brado. To ni vaša krivda, vi niste imeli vpliva na to, bila je samo pobuda, da pogledamo postopke ali se da kje kaj pohitriti.</p>
               <p>Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Saj tako sem tudi razumel, vendar sem vseeno želel pojasniti.</p>
               <p>Mag. Dušan Verbič, imate besedo. Izvolite.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS SMC):</speaker>
               <p>Še enkrat hvala lepa, predsednik. Tudi lep pozdrav generalnemu direktorju Zavoda za pokojninsko in invalidsko zavarovaje seveda in ostalim prisotnim.</p>
               <p>Lahko samo rečem nekaj besed, in sicer, da se v celoti strinjam z razpravo obeh predhodnih poslanskih kolegov.</p>
               <p>Kar se pa tiče pa samega tega poročila grede revidiranja računovodskih izkazov pa moram priznati, da kot poslancu mi je v veselje prebrati tako poročilo, kjer Računsko sodišče ugotavlja, da pri teh t.i. računovodskih izkazih, da izkazujejo resnično in pošteno prikaz stanja sredstev <stage>/ nerazumljivo/</stage> viri, kar se tiče Zavoda za pokojninsko in invalidsko zavarovanje. Zato kot poslanec moram priznati, da se zahvaljujem zavodu, sploh pa generalnemu direktorju, ker pomeni pravi pristop in predvsem zavedanje tistega poslanstva, katero ta Zavod za pokojninsko in invalidsko zavarovanje. In eden od temeljnih pogojev je dejansko ugotovitev, da je finančno poslovanje ugotovljeno na način, kot ga je Računsko sodišče tudi izvedlo.</p>
               <p>Zato bi ob tej priliki samo rekel, da moja skromna želja je in apel, da generalni direktor kot tudi sam zavod s takim pristopom nadaljujete. Predvsem pač tudi to, kar je bilo v razpravi omenjeno, časi, ki so pred nami, so bolj turbulentni in je še kako odvisno od samega pristopa. In zato se tudi v zvezi s tem zahvaljujem za to izdano, recimo temu poročilo in vodenje samega zavoda.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, mag. Verbič.</p>
               <p>Besed pa zdaj dajem mag. Andreju Rajhu.</p>
               <p>Izvolite.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa.</p>
               <p>Tudi pri meni se pojavlja potreba, da še dopolnim svoje razmišljanje. Res so, pred nami so kompleksni časi. Prihodki v vse blagajne se manjšajo in zato je še posebej potrebno, da tudi med plačevalci, torej med aktivnimi prebivalci krepimo zaupanje v ta naš pokojninski sistem zavarovanja.</p>
               <p>Jaz bi ob tej priliko mogoče dal predlog in pozval, da se tudi aktivnim prebivalcem začnejo v realnem času vsako leto na koncu leta, da se jim pošlje podatek, kakšna je njihova pričakovana pokojnina. Torej ne samo v odmernih odstotkih, ampak v bistvu znesku tako, da je nekaj v bistvu, da operirajo z nečim oprijemljivim. Pri takem plačevanju in pri predvideni dobi upokojitve starosti, kakšna bo njihova pričakovana pokojnina in tudi koliko morajo oni sredstev na stran varčevati, da bodo imeli en spodoben življenjski standard. Jaz se bojim, da v kolikor v bistvu bo se kriza nekako intenzivirala in bo, bom rekel, denarja manjkalo na vse strani, da se lahko zgodi, da se to zaupanje poruši, kar pa ni v redu. Jaz mislim, da je en tak predlog, mogoče je to stvar celo pokojninske reforme, da se to sistematično vpelje in da se zavarovancem ob koncu vsakega koledarskega leta sporoči, kakšna bo njihova predvidena pokojnina ob upokojitvi in tudi v bistvu datum upokojitve. Tudi v bistvu ko gledam, sem zdaj star 41 let, mislim, da nič ni napačnega, da bi jaz ob koncu leta dobil podatek, kdaj se bom upokojil, ker se zakonodaja spreminja, in kakšna bo moja pokojnina. To v bistvu je sicer ogromno če-jev vmes, ampak v bistvu en cilj mora biti vsakemu vplačevalcu jasen, za kaj plačuje, koliko plačuje. In tudi na koncu je prav, da vsak ki plačuje, da ve, koliko deleža, ki ga vplača, gre za solidarnost, koliko pa za njega. Torej gre za to, da postanemo tudi državljani vsi odgovorni do dobrobiti, ki nam jih država zagotavlja.</p>
               <p>Jaz se bojim, da v kolikor v bistvu bo se kriza nekako intenzivirala in bo, bom rekel, denarja manjkalo na vse strani, da se lahko zgodi, da se to zaupanje poruši, kar pa ni v redu. Jaz mislim, da je en tak predlog, mogoče je to stvar celo pokojninske reforme, da se to sistematično vpelje in da se zavarovancem ob koncu vsakega koledarskega leta sporoči, kakšna bo njihova predvidena pokojnina ob upokojitvi in tudi v bistvu datum upokojitve. Tudi v bistvu ko gledam, sem zdaj star 41 let, mislim, da nič ni napačnega, da bi jaz ob koncu leta dobil podatek, kdaj se bom upokojil, ker se zakonodaja spreminja, in kakšna bo moja pokojnina. To v bistvu je sicer ogromno če-jev vmes, ampak v bistvu en cilj mora biti vsakemu vplačevalcu jasen, za kaj plačuje, koliko plačuje. In tudi na koncu je prav, da vsak ki plačuje, da ve, koliko deleža, ki ga vplača, gre za solidarnost, koliko pa za njega. Torej gre za to, da postanemo tudi državljani vsi odgovorni do dobrobiti, ki nam jih država zagotavlja.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, mag. Rajh.</p>
               <p>Predvidevam, da želite odgovoriti, gospod Papež? <stage>(Da.)</stage>
               </p>
               <p>Izvolite.</p>
            </sp>
            <sp who="PapežMarijan">
               <speaker>MARIJAN PAPEŽ:</speaker>
               <p>Hvala lepa za besedo.</p>
               <p>Da ne bo nedorečeno. To so bile že pobude pred leti, tako imenovane kot rumene, oranžne kuverte, da bi vsako leto vsak zavarovanec dobil podatek, kakšna bi bila njegova pokojnina. Do določene mere sem sam nasprotoval, zato ker si predstavljate nekomu, ki ima dve leti dobe, tri leta dobe, ko mu ne moreš še dejansko izračunati. Izračuna se na podlagi 24-letnega povprečja. In tudi ko nekdo stopi v zavarovanje, ima nižjo plačo kot kasneje. In, kot ste rekli, koliko če-jev bi dejansko bilo v tem smislu. Zato je bilo takrat tudi uvedeno, tudi na pobudo zavoda, da se tistim, ki so stari 58 let, v koledarskem letu pošlje izračun o višini pokojnine in predvidenem datumu. V ZPIZ-2G, kjer imamo tudi toliko vlog, nekateri na vsake pol leta in po desetkrat vlagajo, je tudi določeno, da zavod v treh letih – to smo mi predlagali zato, ker itak v to smer – naredi aplikacijo, kjer si bo vsak lahko ne izračunal samo datum upokojitve in odstotek, ampak njegovih podatkov, ki obstajajo v podatkih, se pravi matični evidenci zavarovancev, kakšna je njegova pokojnina. Se pravi, če tako pogledamo, gremo v tej smeri. Že od leta 2013 si lahko vsak pogleda za digitalnim certifikatom, kakšne ima notri podatke. Se pravi te zadeve bomo <stage>/ nerazumljivo/</stage> in bo nekdo na individualnih podatkih. Tudi en projekt sedaj poteka, kjer bi, se pravi moj pokojninski načrt, kjer bo pa nekdo lahko si tudi na podlagi tega izračunal naprej. Če, se pravi bi pa sam podatke kakšne že ima obstoječe in tudi sam kombiniral, kaj bi, recimo če bi toliko plačeval vnaprej, kakšna bi bila pokojnina, če nebi plačeval, kakšna bi bila pokojnina.</p>
               <p>Tako, da če skupaj pogledamo, gremo v tej smeri. Vemo, da tudi mlajši, kamor, jasno, spadate pri teh letih, so digitalno bolj opismeni in bodo dejansko z digitalnim certifikatom na lažji način preko telefona ne enkrat na leto, skoraj, pod narekovaji, karikiram, lahko si bodo vsak dan to izračunali. Tako, da v tej smeri gre ta zadeva, da je zadeva bolj dejansko transparentna in da ni tistega občutka, da vsak misli »ja, saj to pa samo na zavodu znajo izračunati in moram dati vlogo, da pridem to tega«. Se pravi tukaj gremo v smeri digitalizacije močno naprej in bomo v, bomo rekli, če gledamo v času, nekdo, če dela 40 let, če bomo zdaj v dveh letih zagotovili, v kratkem času te možnosti zagotovili. Jasno, pa na ta način tudi odpade, ko je bilo v časih, se pravi, da bi vsakemu kuverte pošiljali, ker bo imeli vsak to možnost, da si izračuna.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospod Papež.</p>
               <p>S temi vašimi pojasnili tudi zaključujem razpravo. Predlagam, da obravnavo zaključimo z ugotovitvijo, da se je komisija seznanila z revizijskim poročilom računovodskega sodišča Računovodski izkazi in pravilnost poslovanja Zavoda za pokojninsko in invalidsko zavarovanje Slovenije v letu 2017.</p>
               <p>Prehajamo na obravnavo <title>4. TOČKE - REVIZIJSKO POROČILO RAČUNSKEGA SODIŠČA REPUBLIKE SLOVENIJE RAČUNOVODSKI IZKAZI IN PRAVILNOST POSLOVANJA ZAVODA ZA ZDRAVSTVENO ZAVAROVANJE SLOVENIJE V LETU 2017.</title>
               </p>
               <p>Revizijsko poročilo z dne 29. 10. 2019 je bilo objavljeno na spletnih straneh Državnega zbora, s sklicem seje 11. 2. 2020 pa smo prejeli še porevizijsko poročilo, iz katerega izhaja, da so bili popravljalni ukrepi, ki jih je izvedel Zavod za zdravstveno zavarovanje, ustrezni. Porevizijsko poročilo je bilo tudi objavljeno med gradivi za sejo na e-klopi.</p>
               <p>Na sejo k tej točki so bili vabljeni: gospod Tomaž Vesel, predsednik Računskega sodišča; gospod Marijan Sušelj, generalni direktor Zavoda za zdravstveno zavarovanje; ter predstavniki Računskega sodišča in Zavoda za zdravstveno zavarovanje.</p>
               <p>Tudi k tej točki bi rad uvodoma pojasnil kot sem pojasnil že pri 3. točki, da to revizijsko poročilo obravnavamo, ker gre za eno izmed štirih blagajn javnega sektorja in tudi ta upravlja z več kot tremi milijardami sredstev za zdravstvo. Zato se mi tudi v tej luči zdi pomembno, da komisija spremlja njeno poslovanje.</p>
               <p>Razpravo bomo opravili tako, da bodo najprej dobili besedo predstavniki Računskega sodišča, ki bodo predstavili revizijo, nato pa bodo dobili besedo še predstavniki zavoda, potem pa bomo prešli na razpravo članic in članov komisije.</p>
               <p>Besedo zdaj dajem predstavnici Računskega sodišča, da navede ugotovitve iz revizije.</p>
               <p>Izvolite.</p>
            </sp>
            <sp who="MusarMišeljićNataša">
               <speaker>NATAŠA MUSAR MIŠELJIĆ:</speaker>
               <p>Hvala lepa.</p>
               <p>Torej ponovno, Nataša Musar Mišeljić, vrhovna državna revizorka.</p>
               <p>Enako kot za pokojninsko blagajno, Računsko sodišče tudi za zdravstveno blagajno zakon obvezuje k opravi redne letne revizije. V takšni reviziji za leto 2017 smo Zavodu za zdravstveno zavarovanje Slovenije o računovodskih izkazih izrekli pozitivno mnenje, o pravilnosti poslovanja pa mnenje s pridržkom, in sicer na podlagi naslednjih oziroma zaradi naslednjih ugotovljenih nepravilnosti.</p>
               <p>Ugotovili smo, da je zavod v nasprotju z Zakonom o zdravstvenem varstvu in zdravstvenem zavarovanju porabil malenkost manj kot pol milijona evrov za sofinanciranje projektov za promocijo zdravja na delovnem mestu. Gre v bistvu za nenamensko rabo sredstev obveznega zavarovanja, saj za porabo za te namene v zakonu ni podlage. Pri tem moram povedati, da gre za porabo na podlagi javnega razpisa za sofinanciranje iz leta 2015, to so bila, še zadnja izplačila so bila izvedena v letu 2018. Po tem, ko je Računsko sodišče prvič ugotovilo, da pač v teh primerih zavod ne sme sofinancirati zadev, zavod ni več izvajal teh razpisov, tako, da se z letom 2017 dejansko ta nepravilnost zaključuje.</p>
               <p>Naslednja nepravilnost je bila v tem, da je zavod o pravici zavarovanih oseb do skupinske obnovitvene rehabilitacije, ni odločal v upravnem postopku, kot mu to nalaga zakon. Poleg tega pa je s sofinancerji zdravstvenega letovanja otrok in šolarjev sklenil pogodbe tudi v primerih, ko niso izpolnjevali razpisnih pogojev in kot ustrezna obravnaval nekatera poročila, ki niso vsebovala potrdil za vse stroške, katerih povračilo so ti organizatorji od zavoda zahtevali in tudi prejeli.</p>
               <p>Pri pregledu izplačil transferjem izvajalcem zdravstvene dejavnosti smo ugotovili manj nepravilnosti kot pretekla leta, je pa bilo še nekaj zadev glede preplačila zdravil za bolnišnično zdravljenje, glede pogodbenega določanja letnega obsega zdravstvenih storitev oziroma začasnega povečanja obsega zdravstvenih storitev.</p>
               <p>Pri pregledu izplačil transferjev posameznikom in gospodinjstvom, ki jih izplačuje Zavod za zdravstveno zavarovanje, smo ugotovili, da je zavod izdajal odločbe o priznanju pravice do povračil stroškov specialističnega in bolnišničnega zdravljenja ter nabave medicinskih pripomočkov in zdravil v tujini prepozno glede na Zakon o upravnem postopku. Zamude oziroma pač do izdaje odločbe je minilo tudi več kot 2 meseca. Povračilo stroškov zdravstvenih storitev in medicinskih pripomočkov je izplačeval ne, da bi o tem izdal odločbe, kot to zahteva Zakon o upravnem postopku, in celo pred izdajo obvestila o tem, da bo nekomu te stroške povrnil.</p>
               <p>Ugotovili smo tudi nekaj kršitev notranjih aktov pri izrednih odobritvah zdravstvenih in zobozdravstvenih storitev in izjemnih odobritvah živil za posebne zdravstvene namene.</p>
               <p>Kar se tiče izdatkov smo ugotavljali nepravilnosti v zvezi z javnim naročanje. Ugotavljali smo nepravilnosti v postopkih oddaje zavodovih stanovanj v najem, sklepanju najemnih pogodb in določanju najemnin za ta stanovanja. Ugotovili pa smo tudi, da je na dveh področjih bil kršen Zakon o sistemu plač v javnem sektorju, in sicer je bil javnim uslužbencem previsoko določen dodatek za dvojezičnost. To je bila v bistvu nepravilnost, ki je izhajala iz notranjega akta zavoda. In da je izplačeval delovno uspešnost iz naslova povečanega obsega dela brez sprejema pisnih odločitev o tem.</p>
               <p>Zavodu smo podali nekaj priporočil za boljše poslovanje. Glede tistih nepravilnosti, ki med postopkom revizije še niso bile odpravljene, pa smo od njega zahtevali tudi predložitev odzivnega poročila. V porevizijskem postopku smo nato ocenili, da je zavod zadovoljivo odpravil nepravilnosti v zvezi z določanjem dodatka za dvojezičnost, z oddajanjem nepremičnin ter zaračunavanjem najemnin za stanovanja.</p>
               <p>Rada bi opozorila še na eno zadevo v zvezi z torej plačevanjem skupinske obnovitvene rehabilitacije in pa zdravstvenega letovanja otrok. Te zadeve zdaj ugotavljamo, torej leta 2017 je bilo drugo leto, v katerem smo to ugotavljali. Ta čas se je zavod trudil, da bi z ministrstvom nekako uredil to zadevo v smeri, da bi bile stvari urejene v zakonu, ki bi potem dal podlago in za postopek kakršen izvaja in za samo izplačevanje teh zadev. Ker pa pri tem v bistvu ni bil uspešen, ministrstvo se na to ni odzivalo, je Računsko sodišče vložilo na Ustavno sodišče zahtevo za začetek postopka za oceno ustavnosti in zakonitosti določenih členov pravil obveznega zdravstvenega zavarovanja. Postopek vodi Ustavno sodišče prednostno. Tako, da smo v mesecu maju tudi že v bistvu se izjavili o stališčih Ministrstva za zdravje in verjamemo, da bodo pač potem po tej poti se zadeve uredile.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospa Musar Mišeljić.</p>
               <p>Besedo pa zdaj dajem predstavnikom Zavoda za zdravstveno zavarovanje Slovenije.</p>
               <p>Izvolite.</p>
            </sp>
            <sp who="SušeljMarjan">
               <speaker>MARJAN SUŠELJ:</speaker>
               <p>Hvala lepa, gospod predsednik. Marjan Sušelj, generalni direktor Zavoda za zdravstveno zavarovanje Slovenije.</p>
               <p>Mogoče bi začel s tistim, kar je bilo že diskutirano pri kolegih na ZPIZ-u. Lahko bi rekel, da je bilo 2017, so bili neke vrste dobri stari časi. Namreč zaključili smo poslovanje z dvemi milijardami 682 milijoni, kar je bilo, en milijon več smo imeli denarja na koncu leta, kot smo imeli obveznosti. Skratka imeli smo presežke prihodkov nad odhodki. Na žalost v letu 2020 ni takšno, tu se dejansko kaže marsikaj. Predvsem se kažejo zmanjšani prihodki iz naslova prispevkov. Po Umarjevi napovedi iz junija letošnjega leta bomo imeli približno 200 milijonov manj prihodkov, po pričakovanjih bomo imeli pa v zdravstvu tudi zaradi koronavirusa več odhodkov. Tako, da zeva v letošnjem letu primanjkljaj 270 milijonov. 270 milijonov. Na srečo imamo 120 presežkov iz preteklih let oziroma rezerv, tako da trenutno ocenjujemo, da bo razlika približno 150. Razlika med Zavodom za zdravstveno zavarovanje in pokojninskim zavodom je tudi ta, da proračun prispeva v pokojninsko blagajno, kot je poročal kolega Papež, tisto, kar je nad 81 %, kolikor se zbere s prispevki, medtem ko v Zavodu za zdravstveno zavarovanje smo pa dejansko odvisni od prispevkov skorajda izključno in je prispevek proračuna samo 4 % za specializacije, za določene zadeve. Skratka tukaj je letos nekoliko, bom rekel otežena situacija. In vemo, da se je na nek način zdravstvo tekom epidemije odrezalo dobro. Vendarle je tak primanjkljaj na nek način za zdravstvo težko sprejemljiv, ker 150 milijonov pomeni na nek način mesečna obveznost, ki jo zavod namenja za zdravstvene storitve in za druge pravice.</p>
               <p>Razlika med Zavodom za zdravstveno zavarovanje in pokojninskim zavodom je tudi ta, da proračun prispeva v pokojninsko blagajno, kot je poročal kolega Papež, tisto, kar je nad 81 %, kolikor se zbere s prispevki, medtem ko v Zavodu za zdravstveno zavarovanje smo pa dejansko odvisni od prispevkov skorajda izključno in je prispevek proračuna samo 4 % za specializacije, za določene zadeve. Skratka tukaj je letos nekoliko, bom rekel otežena situacija. In vemo, da se je na nek način zdravstvo tekom epidemije odrezalo dobro. Vendarle je tak primanjkljaj na nek način za zdravstvo težko sprejemljiv, ker 150 milijonov pomeni na nek način mesečna obveznost, ki jo zavod namenja za zdravstvene storitve in za druge pravice.</p>
               <p>No, ampak da se vrnem nazaj k revizijskemu poročilu. Gospa Mišljevićeva iz Računskega sodišča je korektno povzela različne ugotovitve. Sam sem vesel, da je teh dve milijardi 683 milijonov nekako bilo korektno in skladno z veljavno zakonodajo, predpisi tudi uporabljeno za namene, za kar so se pač ti milijoni zbrali. Pri pravilnosti poslovanja je res, da je bilo ugotovljeno kar nekaj pomanjkljivosti. Moram reči, da sem takšnih ugotovitev pravzaprav vesel, ker daje hiši priložnost za izboljšavo, za odpravo tudi kakšnih mogoče obsoletnih zadev.</p>
               <p>Tako smo imeli za stimulacijo tisti, ki delajo v dvojezičnih območjih, dejansko v nekaterih območnih enotah, predvsem na obali 6 % stimulacije, pa smo potem to ustrezneje uredili s pravilnikom, z vpisnimi listi in seveda tudi s sklepom generalnega direktorja. Tako, da je zdaj pač prisotno samo tam, kjer dejansko delajo s strankami in seveda kakšen nivo znanja imajo.</p>
               <p>V zahtevku za odpravo nepravilnosti je bilo tudi zapisano: bolje urediti področje oddajanja nepremičnin. Gre za približno 25 stanovanjskih enot, ki jih je zavod nasledil iz, bom rekel prejšnjih organizacijskih oblik. Večina teh enot je neprofitnih in izvira še iz stanovanjskega zakona. Tukaj ureja področje najemnin zakon sam, smo pa dejansko na podlagi ugotovitev Računskega sodišča napravili neke vrste točkovanje po novem in smo to tudi izvedli. Za nekaj stanovanj, ki so t.i. službena ali profitna, smo pa dejansko začeli pripravljati in imamo do konca leta dogovorjen rok, da posodobimo pravilnik, ki te zadeve ureja. Postopno pa dejansko bi se zavod na nek način rad znebil teh stanovanj, ker to pomeni samo obremenitev za strokovno službo, praktično pa ni to njegov osnovni posel, core business.</p>
               <p>Ostale ugotovitve, ki so bile nekako, bom rekel ugotovljene tekom same revizije, smo odpravili že tekom same revizije. Omenjena alokacija denarja za promocijo zdravja na delovnem mestu je bila dejansko ustavljena že v letu 2017 oziroma 2016, v 2017 so se samo iztekle pogodbe, ki so pač imele do takrat rok.</p>
               <p>Lahko bi, lahko bi mogoče ob zaključku še enkrat izpostavil, da je zdravstvo zelo zahtevno, kompleksno področje dela, da imamo približno na letnem nivoju 54 milijonov kontaktov državljanov z zdravstvenim sistemom in seveda te kontakte na nek način tudi finančno ovrednotimo. Tako, da je izkaz pozitivno mnenje na področju računovodskih izkazov za zdravstvo tudi za zaposlene na zavodu za Zdravstveno zavarovanje velik dosežek. In upam, da bomo nadaljevali s tovrstno prakso.</p>
               <p>Ker sem še enkrat v poslanskem okolju, pa apeliram na to, da bi poskušali do konca leta na nek način najti rešitev tudi, da to odvisnost, pretirano odvisnost od prispevkov, ki se kaže v krizi kot res kritična za zdravstvo, na nek način poskušali skupaj reševat in z rebalansom državnega proračuna jim nameniti nekaj denarja, ker bomo sicer imeli lahko dejansko otežkočene, motene pravice zdravstvenega zavarovanja. Tudi si težko predstavljam, da bi bili lahko zdravniki in ostalo zdravstveno osebje en mesec brez dohodkov.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospod Sušelj.</p>
               <p>Zdaj pa začenjam z razpravo članic in pa članov komisije. Kot prvi se je k besedi prijavil mag. Andrej Rajh.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa. Hvala lepa tudi gospodu Sušlju za zelo izčrpno in korektno poročilo in tudi prikaz letošnjega stanja.</p>
               <p>V bistvu, kot vidimo, lanska stanja niso, stanja predhodnik zadev lanskih let niso kritična. V bistvu ugotovljene so, bi rekel manjše napake, ki so bile odpravljane, bi rekel skoraj nevredne komentarja. Je pa letošnja situacija seveda zelo kritična in ravno zaradi tega smo v naši stranki želeli, da bi se v državnem proračunu ustanovil za potrebe sovpadanja z epidemijo COVID poseben proračunski sklad in poseben proračunski nadzor, ki bi kontroliral prerazporeditve sredstev in porabo sredstev in seveda tudi ukrepe, potrebne za zagotovitev delovanja zdravstvenega sistema. Torej pravkar smo bili v Državnem zboru seznanjeni, da bo v državnem proračunu za zdravstvo v državni blagajni zmanjkalo 150 milijonov evrov. in moramo se pošteno pogovoriti, od kod bomo vzeli, da bomo lahko zdravstvu dali.</p>
               <p>Izpostavljen je bil tudi eden zelo pomemben problem, ki ga nekako tudi v razpravah v Državnem zboru nismo nikoli korektno naslovili, torej manko v zdravstveni blagajni. In v Državnem zboru smo slišali veliko, bom rekel zavajanj glede poslovanja zdravstvene blagajne. Zavedati se pa moramo, ko v državni zdravstveni blagajni zmanjka denarja, razliko do potrebnega denarja plačamo preko dopolnilnega zdravstvenega zavarovanja in višanje premij dopolnilnega zdravstvenega zavarovanja je posledica premanko, torej manka denarja v državni zdravstveni blagajni. Tudi sam sem seznanjen z enim primerom, enim urgentnim primerom, ko je bil nekdo hospitaliziran z infarktnim stanjem. In si pomislite, ko dobite račun, pa če nebi imel dopolnilnega zdravstvenega zavarovanja, bi plačal tisoč evrov, pa je šlo za nujno stanje. In to je v bistvu en plastičen prikaz, kaj se zgodi, če je v državni blagajni premalo denarja in se, bom rekel ta manko vplačil v to blagajno rešuje preko dopolnilnega zavarovanja. Mi bomo morali zagristi v eno kislo jabolko, določiti v bistvu nove standardne in normative v zdravstvu, v bistvu obstoječi so stari. Pa ne samo zato, da določimo obseg pravic, predvsem tudi zato, da določimo, da zagotovimo varnost pacientov. Mi moramo vedeti danes, koliko plomb ali pa koliko operacij na dan lahko zdravnik naredi varno, ne more se zgoditi, da reče, da lahko sam presodi, da je pa dve operaciji zgornja meja, ki jo lahko naredi v javnem sistemu, potem pa popoldne jih še 10 naredi, a ne? To so ene zadeve, ki si jih moramo mi, ki jih moramo kot družba doreči in rešiti. Izzivi, ki so pred nami, so resni.</p>
               <p>Poročilo, kot je predstavnike zdravstvene zavarovalnice povedal, v bistvu za minula leta ne izkazuje nekih anomalij, bi pa mogoče vprašal, ker so do nas poslancev prihajali tudi predstavniki zavarovalnic, ki so želeli postati, v bistvu dali so predlog, da bi postali oni aktivni, aktivno sodelovali pri nabavah opreme in zdravil in vsega tega. Pa me zanima, ker tu so po mojem možni bistveni prihranki, torej v bistvu o teh nepravilnostih ranga, če sem prav seštel, manj kot milijon, je skoraj v bistvu brezpredmetno govorili, so pa predstavniki, bom rekel Vzajemne, ki so se pri nas oglasili pred meseci, povedali, da bi radi postali aktivni, da bi radi aktivno sodelovali pri nabavah medicinske opreme bolnišnic. Pa me zanima, ali tudi Zavod za zdravstveno zavarovanje načrtuje, da bi določal standarde in v bistvu aktivno sodeloval pri porabi denarja, ki mu ga mi zavarovanci zaupamo, da v bistvu z njim v našem imenu posluje.</p>
               <p>Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Gospod Sušelj, vam bom dal besedo. Najprej še dam besedo mag. Dejanu Židanu, potem pa jo boste dobili vi.</p>
               <p>Mag. Židan, izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, gospod predsednik.</p>
               <p>Tudi vam, generalni direktor, kakor že pred tem drugemu generalnemu direktorju na nek način hvala, da za javno blagajno skrbite skrbno, saj je v resnici skrbno ravnanje z to javno blagajno neke vrste dosti pomemben temeljni kamen, da ohranjamo javno zdravstvo preko javnega načina financiranja, ki je solidarno. Mislim, da se temu reče stari Bismarckov sistem, ki je bil sicer že nekajkrat modificiran.</p>
               <p>Zato me seveda skrbijo napovedi, da bo ta javna blagajna imela veliki minus v resnici, ki je pa nujno potreben, da ga ni zato, da lahko javne storitve v javnih zavodih in tudi drugod financiramo. In lahko že vnaprej povem, da Socialni demokrati bomo izjemno aktivni in bomo sodelovali, če bomo le imeli možnost, kar sicer v tej koaliciji večinoma nimamo. Dobimo prazne pozive, ki se jih potem, ko damo argumente in predloge, po tekočem traku ne upošteva, ampak tukaj upam, da nas bodo vsaj tukaj upoštevali. Zato, ker če se ne bo to reševalo, bo to najboljši dokaz, da trenutna koalicija želi razgraditi javni sistem zdravstva. Kaj pa to v praksi pomeni? Če pogledate po Evropi in Združenih državah Amerike, največji profiti se ne ustvarjajo tam, kjer je tehnološka industrija, ustvarjajo se pri zdravstvenih zasebnih zavarovalnicah. In neverjetni dobički, ki pa na koncu omogočijo, da samo en majhen odstotek, 10, 15 % ljudi, ki so ekstremno bogati, ima dostop do pomembne in kvalitetne zdravstvene storitve, vsi ostali pa nimajo. In zato je naša želja in zaveza, da utrdimo stabilnost javne blagajne, v bistvu res najbolj pomemben del borbe za ohranitev javnega, kvalitetnega in vsem dostopnega javnega zdravstva.</p>
               <p>Tako, da v kolikor že imate kakšne predloge narejene, vam predlagam, da stopite do vseh poslanskih skupin. Seveda koalicijo morate kot prvo prepričati, verjamem pa, da opozicija bo prav tako vam prisluhnila, ker želimo tu narediti korak naprej.</p>
               <p>Zdaj, kako bomo pa delovali v prihodnje? Jaz osebno si seveda želim, da bi ta blagajna bila nosilec tudi zbiranja prispevka za solidarnostno dolgotrajno oskrbo zato, ker znate delati z javnim denarjem. In od vas ne pričakujemo dobička, pričakujemo izravnano bilanco. Torej ta dobiček, ki ga bi zasebne zavarovalnice dale v svoj žep za svoje lastnike, lahko uporabimo za več in bolje. Zato si želim v resnici, da čim prej pridemo do dolgotrajne oskrbe, ker boste vi imeli podračun, da boste lahko izbirali te četrt milijarde ali pol milijarde, kolikor bo potrebno, na solidarnostni način. In upam, da nam v letošnjem letu uspe popraviti napako izpred 20 let nazaj, ko smo na nek način nujno potrebne zdravstvene storitve, financiranje razdelili virtualno na obvezno zavarovanje in virtualno dopolnilno, ki pa je obvezno. Danes noben si v resnici ne more privoščiti, da nima dopolnilnega zavarovanja, ker dopolnilno zavarovanje pokriva osnovne potrebe.</p>
               <p>Hvala, predsednik.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam.</p>
               <p>Še kolega Robert Pavšič, potem pa dobite besedo.</p>
            </sp>
            <sp who="PavšičRobert">
               <speaker>ROBERT PAVŠIČ (PS LMŠ):</speaker>
               <p>Najlepša hvala, predsednik.</p>
               <p>Sicer se nisem mislil oglasiti, ampak me je kolega Rajh malce spodbudil, sploh bi obravnavanju ene največjih blagajn in najbolj pomembnih blagajn v tej državi.</p>
               <p>Če me spomin ne vara, smo mi pred kakšnim pol leta obravnavali ukinitev dopolnilnega zdravstvenega zavarovanja s prenosom v obvezno zdravstveno zavarovanje. Tistikrat je bila tudi opozicija v lastnih koalicijskih vrstah. Zato jaz teh zadev nebi mešal, ker pravzaprav, tako v grobem, niti nimajo kakšne pomembnejše stične točke s poročilom o poslovanju, ki ga obravnavamo danes.</p>
               <p>Vsi vemo, da zavod za zdravstveno zavarovanje je stabilen, ampak potrebuje spremembe zato, ker je, v 20 letih se je tudi okolje spremenilo. In zdravstvo ni samo blagajna, pa najsi bo to iz obveznega zdravstvenega zavarovanja ali pa z dopolnilnega zdravstvenega zavarovanja, zdravstvo je mnogo širši sistem in ga je treba tudi širše koncipirati, zajeti in obdelovati. Veseli me, da se bomo v prihodnje ukvarjali z enim širšim aspektom ne samo zdravstvenih, ampak tudi socialnih vidikom zdravstvene blagajne. Dolgotrajna oskrba je širok pojem, ni samo zdravstvena oskrba, ampak je tudi socialna oskrba. In kako se bo ta zadeva vzpostavila in rešila, je pravzaprav strateško vprašanje za naslednjih 30 let. Še bolj sem pa vesel, ker je očitno v trenutni opoziciji zelo močna ne samo ideja, ampak zahteva, da ohranimo in gradimo javni zdravstveni sistem in javni socialni sistem kar se tiče socialne oskrbe. Mogoče so možna razna odstopanja v nekih javno-zasebnih partnerstvih, ampak smo videli, da se niso obnesla. Najslabše izkušnje seveda izhajajo iz zobozdravstva. Tudi zdaj vidimo, da domovi starejših občanov, tisti, ki so 100-odstotno javni, delujejo malce drugače in so tudi malce cenejši od tistih, ki so v javno-zasebni mreži. In v prihodnje bo zagotovo potrebno vse te zadeve resnično pametno koncipirati in ne več lepiti ne na zavod dodatnih stroškov, ker, normalno, se potem zavod upira. Saj ne more, saj ne zmore vsega skupaj narediti. Ampak točno določiti, kaj nekomu gre in kaj nekomu ne gre. In jasno ločiti javno in zasebno. Ker danes imamo zelo čudno mešanico in izgovore, kdo kaj da in kdo kaj vzame.</p>
               <p>Zavod ima presežke iz preteklih let, to bomo zagotovo lahko v parlamentu, če bo volja politična seveda, uredili s preprostimi sklepi, da pač lahko sprostimo te rezerve, ki jih je zavod ustvaril v preteklih letih. Bolj zanimivo pa bo vprašanje, kaj pa s tistimi presežki, ki so jih ustvarili zasebni subjekti v zdravstvenem zavarovanju. Ker zame zavod ni zavarovalnica, ampak je tisti, ki zbira javna sredstva, da plačuje javne storitve. Komercialne zavarovalnice pa tega ne počnejo iz nekih altruističnih vzgibov ali pa razlogov, ampak zato da zaslužijo, kar je pač normalno, ampak zaslužijo s tistim, kar dejansko ti ljudje oziroma kar mi vsi kot pacienti ali pa državljani potrebujemo. Potem se res lahko zgodi, da nekdo, ki gre v bolnišnico in nima dopolnilnega zavarovanja, dobi račun za tisoč evrov. Če to ni šlo za nek nadstandard, te nihče v tej državi ne sme doplačevati zdravstvenih storitev, najsibodo to okulistične, zobozdravstvene ali pa v katerikoli zdravstveni veji.</p>
               <p>Tako, da zahtevali oziroma zagotovo bomo o teh zadevah še dolgo, dolgo govorili in razgubljali. Predvsem zaradi tega, ker si vsaj polovica tega parlamenta predstavlja zdravstveni sistem drugače, kot si ga predstavljamo tisti, ki ga tudi zagovarjamo. Torej osnova je javni zdravstveni sistem z jasno ločnico med tistim, kar zagotavlja država, in dodatno ponudbo, ki je pa seveda lahko zasebne narave. Nihče tega ne more preprečiti niti noče preprečiti, ampak gre za neke nadstandardne zadeve. Ker zasebno zdravstvo se ukvarja z zelo profitabilnimi zadevami, nihče ne bo šel zasebno delati ene zadeve, ki mu ne bo prinašala dobička, javni pa ne bo gledal na stroške, ko bo poskušal reševati življenja in ne bo tehtal, koliko stane eno zdravilo sirota in kaj na drugi strani dobi pacient.</p>
               <p>Se opravičujem, ker sem šel zelo na široko, ampak mislim, da je treba jasno povedati, da zdravstvo niso samo finance in ni samo Zavod za zdravstveno zavarovanje. Zdravstvo je zelo širok pojem, ki ga na tej komisiji niti ne obravnavamo tolikokrat.</p>
               <p>Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Vsi smo se malo odmaknili od obravnavane točke v svojih razpravah. Ne glede na to, ostali smo pri temi, ki pa, se strinjam z vsemi tremi, da je zelo pomembna.</p>
               <p>Gospod Sušelj, imate besedo, če želite pojasniti oziroma odgovoriti na določena vprašanja.</p>
            </sp>
            <sp who="SušeljMarjan">
               <speaker>MARJAN SUŠELJ:</speaker>
               <p>Hvala lepa.</p>
               <p>Seveda bi lahko diskutirali še dolgo časa na to temo. Mogoče so druga mesta seveda za tovrstno razpravo. Jaz sem samo glede na to, da je to Komisija za nadzor javnih financ, sem želel samo primerjavo med 2017 in 2020 dati in opozoriti na določene stvari, ki strižejo in bodo strigle, če ne bomo sprejeli ukrepov na nivoju države.</p>
               <p>Država za zdravstvo namenjamo relativno malo v Sloveniji, to se moramo zavedati. Manj kot 8 % BDP-ja dajemo. Primerljive države in tam, kjer bi želeli mi biti, dajejo precej več denarja. V evropski sedemindvajseterici je čez 9, 5 % BDP-ja. To, da malo dajemo zdravstvu, se seveda pozna v čakalnih dobah, so predolge, predvsem se pa pozna v tem, da ne vlagamo dovolj v razvoj. Ni treba iti daleč, sprehodite se v prvo bolnišnico in boste videi, da dejansko delajo nekateri v zelo, bom rekel takih težkih pogojih, da ne morejo investirati dovolj opremo, da je ta že amortizirana v velikem delu. Skratka tukaj bo pač potrebno doseči nek družbeni konsenz. Poti je več, kako bomo šli, ampak moramo dejansko narediti nekaj preboja, sicer bomo capljali za tistim, kar bi želeli.</p>
               <p>Pomembno je ravno zato, ker je denarja premalo, da pa z vsakim evrom, centom dobimo maksimalno, in to se naša strokovna služba trudi. Verjamem, da se trudijo tudi drugi deležniki. Vodstva bolnišnic so v zadnjih letih, mislim, da strokovno pridobila kar dober kader ali pa napredujejo. Ministrstvo za zdravje mogoče bi si želel, da se malo manj pogosto menjajo ministri in postaja na nek način neka močna tudi strokovna ustanova, ki bi imela koncept, ki bi ga nekako sledila ne glede na to, katera politika je trenutno aktualna. Zdravstvo bo vedno trajalo, bo vedno uporabno in ga moramo imeti na razpolago in čim bližje naših potreb.</p>
               <p>Ja, vprašali ste me ali do deležniki kot prostovoljne zavarovalnice tisti, ki se bodo pogajali za cene za zdravila. Tudi to bi težko na hitro odgovoril. Dejansko smo na zdravilih v Sloveniji pri cenah, ki so nižje od večine evropskih držav, in hkrati smo po razpoložljivosti, po dostopnosti do zdravil nekje v sredini evropskih držav. Tudi Norveška, tudi razvitejše nimajo bistveno bolj oskrbe. Če nam zmanjkuje denarja v zdravstvu, v obveznem zdravstvenem zavarovanju, ni neposredno potem to obveznost neke druge zavarovalnice komercialne, ampak v letih krize, letu 2008 in naprej, ko smo imeli tako imenovani vsem znani ZUJF, smo dejansko določene procente, ki so bili prej večji, iz obveznega zavarovanja prenesli na prostovoljne zavarovalnice. Ampak zdaj smo že dosegli praktično meje, kjer se to več ne da. Zakon v 25. členu pravi, da v zobozdravstvu največ 50 % financiramo iz obveznega zavarovanja. Ne vem, prevoze lahko še več damo v prostovoljne zavarovalnice, ampak zdaj smo že tam, kjer je ta meja dosežena. In če še enkrat številko pogledam kot celoto, tisto, kar dajemo iz žepa ali pa preko komercialnih zavarovanj, je v Sloveniji, smo že med bolj, bom rekel obremenjenimi državljani Evrope. Skratka javni del se mora povečati bolj kot pa se je zasebni. Pač zasebni se je povečeval v preteklih letih takšnih ali pa drugačnih kriz in odvisnosti, dejansko je najbolj, bom rekel tvegano, da smo odvisni samo od prispevkov, ki se pač nabirajo v dobrih letih v pravem obsegu, v kritičnih letih pa seveda v premajhnem obsegu. In ta odvisnost blagajne od prispevkov, zdravstvene blagajne od prispevkov je nekaj, s čimer se bo moral parlament v bodoče na nek način spopasti in najti rešitev, mogoče podobno kot ima pokojninski zavod, kjer je dejansko pač neka varovalka vzpostavljena, ali pa kakšen drug sklad ali kaj takega. Pač zavedamo se, da ekonomske krize so nekaj, kar bo in je tudi v bodoče. Zdaj nekako letos nam Umar napoveduje približno 200 milijonov manj prihodkov. No, drugo leto bo stanje nekoliko boljše, ampak kljub temu bistveno manj kot pa recimo je medicinska inflacija in kot pač terja potrebe ljudi. Da ne govorim o čakalnih vrstah.</p>
               <p>Tukaj bi zaključil, ker mislim, da smo dejansko nekoliko razširili razpravo. Hvala ekipi Računskega sodišča, da nas je opozorila na nepravilnosti in na pomanjkljivosti in smo jih uspeli pač več ali manj tudi odpraviti oziroma jih pa še bomo.</p>
               <p>Hvala za razpravo.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa, gospod Sušelj.</p>
               <p>S temi vašimi pojasnili tudi zaključujem razpravo. Predlagam, da razpravo zaključimo z ugotovitvijo, da se je Komisija za nadzor javnih financ seznanila z revizijskim poročilom Računskega sodišča Računovodski izkazi in pravilnost poslovanja Zavoda za zdravstveno zavarovanje Slovenije v letu 2017.</p>
               <p>S tem zaključujem to točko dnevnega reda in 11. redno sejo Komisije za nadzor javnih financ.</p>
               <p>Vsem prav lepa hvala.</p>
               <stage type="time">Seja se je končala 8. julija ob 11.03.</stage>
            </sp>
         </div>
      </body>
   </text>
</TEI>
