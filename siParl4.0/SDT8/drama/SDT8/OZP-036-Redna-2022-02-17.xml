<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZP-036-Redna-2022-02-17">
   <teiHeader>
      <fileDesc>
         <titleStmt>
            <title>Odbor za pravosodje</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZP-036-Redna-2022-02-17.OZP" n="036">
               <name>Redna</name>
               <date when="2022-02-17"/>
            </setting>
         </settingDesc>
         <particDesc>
            <listOrg>
               <org xml:id="OZP-036-Redna-2022-02-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZP-036-Redna-2022-02-17.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA PRAVOSODJE</stage>
            <stage type="session">36. redna</stage>
            <stage type="date">(17. februar 2022)</stage>
            <stage type="chairman">Sejo je vodil Blaž Pavlin, predsednik odbora.</stage>
            <stage type="time">Seja se je začela ob 12.03.</stage>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Vse članice in člane odbora, vabljene ter ostale prisotne lepo pozdravljam. Pričenjam 36. sejo Odbora za pravosodje.</p>
               <p>Ob začetku seje vas naprošam, da tekom celotne seje vzdržujete in spoštujete predpisano medsebojno razdaljo, ter nosite zaščitno masko.</p>
               <p>Obveščam vas, da je zadržan in se današnje seje ne more udeležiti Predrag Baković iz Poslanske skupine SD. Na seji pa kot nadomestni član oziroma s pooblastilom iz kvote Poslanske skupine Konkretno sodeluje Gregor Perič.</p>
               <p>Poleg dnevnega reda določenega s sklicem današnje seje sem vam v petek, 11. februarja 2022, obvestil o razširitvi dnevnega reda s točko A1. Točko dnevnega reda, ki je določena na podlagi 154d. člena Poslovnika Državnega zbora. Ker k dnevnemu redu seje ni bilo drugih predlogov za razširitev oziroma umik katere od predlaganih točk je določen dnevni red seje, kot je bil predlagan s sklicem in navedeno razširitvijo. Tako, da prehajamo na <title>A1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA SKLEPA SVETA O PODPISU, V IMENU EVROPSKE UNIJE, PROTOKOLA H KONVENCIJI O MEDNARODNIH ZAVAROVANJIH NA PREMIČNI OPREMI V ZVEZI Z ZADEVAMI, KI SE NANAŠAJO NA KMETIJSKO,</title>
                  <title>GRADBENIŠKO IN RUDARSKO OPREMO (PROTOKOL O KMETIJSKI, GRADBENIŠKI IN RUDARSKI OPREMI).</title>
               </p>
               <p>Tako, da prehajamo na <title>A1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA SKLEPA SVETA O PODPISU, V IMENU EVROPSKE UNIJE, PROTOKOLA H KONVENCIJI O MEDNARODNIH ZAVAROVANJIH NA PREMIČNI OPREMI V ZVEZI Z ZADEVAMI, KI SE NANAŠAJO NA KMETIJSKO,</title>
                  <title>GRADBENIŠKO IN RUDARSKO OPREMO (PROTOKOL O KMETIJSKI, GRADBENIŠKI IN RUDARSKI OPREMI).</title>
               </p>
               <p>Prejeli ste predlog stališča na podlagi prvega odstavka 4. člena Zakona o sodelovanju med Državnim zborom in vlado v zadevah Evropske unije. V obravnavo dne, 11. februarja, nam je predlog stališča posredovala vlada in je objavljen na spletnih straneh Državnega zbora.</p>
               <p>Na sejo so bili k tej točki dnevnega reda vabljeni Ministrstvo za pravosodje.</p>
               <p>S tem pričenjam obravnavo predloga stališča, ki jo bomo obravnavami na podlagi 154h. člena Poslovnika Državnega zbora. Po opravljeni razpravi o predlogu stališča, ter po razpravi in glasovanju o morebitnih amandmajih bo odbor oblikoval mnenje in ga poslal Odboru za zadeve Evropske unije, kot pristojnemu odboru. Sedaj pa dajem besedo državnemu sekretarju na Ministrstvu za pravosodje, Josipu Lukendi, za dopolnitev, obrazložitev predloga stališča. Izvolite.</p>
            </sp>
            <sp who="LukendaJosip">
               <speaker>JOSIP LUKENDA:</speaker>
               <p>Hvala za besedo, spoštovani predsednik. Lep pozdrav vsem skupaj.</p>
               <p>Pod okriljem UNIDROID je bila 2001 sprejeta konvencija o mednarodnih zavarovanjih na premični opremi. Skupaj z njo pa je bil sprejet tudi prvi protokol v zvezi z letalstvom. Leta 2009 je bil sprejet drugi protokol v zvezi z železniškimi in voznimi sredstvi, leta 2012 pa tretji protokol v zvezi z vesoljsko opremo in leta 2019 še protokol o kmetijski, gradbeniški in rudarski opremi. Za opredelitev kategorij opreme uporablja en harmonizirani sistem svetovne carinske organizacije. Koncept konvencije s štirimi protokoli se uporablja na način, da osnovo predstavlja konvencija, njene določbe pa nato spreminjajo specifični protokol, ki spoštuje posebnosti zadevnega področja. Konvencija kot taka se samostojno ne more uporabljati. Zato je bil že ob njenem sprejemu sprejet tudi prvi protokol o letalstvu. Trenutno sta v uporabi le konvencija in prvi protokol. Pričakuje se, da se bo v kratkem začel uporabljati tudi protokol v zvezi z železniškimi voznimi sredstvi. Četrti protokol je podpisalo že pet držav. Po vsebini pa konvencija ustvarja enoten sistem za ustvarjanje in izvrševanje pravic zavarovanja na premični opremi visoke vrednosti. Pravila mednarodnega zasebnega prava, ki se sicer uporabijo za tovrstno običajno opremo visoke vrednosti niso bila do sedaj ustrezna, saj se osredotočajo na kraj, kjer je locirana premičnina. Vendar v zadevnih primerih gre za premičnine, ki se premikajo zunaj meja držav in če obstajajo nejasnosti glede uporabe pravil, investitor tudi ne more oceniti tveganja investicije. Enoten sistem sedaj ustvarja jasnost glede pravic in obveznosti strank na področju letalstva, železniške opreme, vesolja, rudarstva, gradbeniške in kmetijske opreme visoke vrednosti. Prav to naj bi pripomoglo k pospešitvi najemov premičnin, nakupov premičnin in kreditiranja takih investicij, ki koristijo tako za države uvoznice, kot izvoznice premične opreme visoke vrednosti. Evropska komisija je pripravila predlog sklepa sveta o podpisu, v imenu Evropske unije, protokola h konvenciji o mednarodnih zavarovanjih na premični opremi v zvezi z zadevami, ki se nanašajo na kmetijsko, gradbeniško in rudarsko opremo. S sprejetjem sklepa se omogoča podpis protokola za področja, ki so v izključni pristojnosti Evropske unije. ostala področja, ki jih ureja protokol so še vedno v pristojnosti držav članic. Zaradi tega morajo za pravni učinek konvencije in protokola tudi države članice same ratificirati ta instrument. S tem ko protokol podpiše Evropska unija, zagotovi možnost nadaljnjega pristopa in ratifikacije s strani držav članic, ne da bi s tem kršile pravo Evropske unije. Samo pravno podlago za sprejem sklepa predstavlja 218. člen Pogodbe o delovanju Evropske unije, ki določa sklepanje mednarodnih sporazumov, ter 81. člen prav tako istoimenske pogodbe, ki omogoča sprejemanje zakonodaje za civilno, čezmejno sodelovanje. V skladu s členom drugega odstavka te pogodbe spadajo nekatere določbe protokola o kmetijskih, gradbeniški in rudarski opremi, zaradi že sprejete zakonodaje EU na tem področju v obseg izključne zunanje pristojnosti EU. Ker lahko vplivajo na skupna pravila in spremenijo njihovo področje uporabe. Tako je možen vpliv protokola na področja, ki ga uredba številka 1215/2012 o pristojnosti in priznavanju, ter izvrševanju sodnih odločb o civilnih in gospodarskih zadevah. Prav tako uredba o postopkih v primeru insolventnosti in uredba številka 593/2008, z dne 17. junija 2008, o pravu, ki se uporablja za pogodbena, obligacijska razmerja. Protokol prav tako vsebuje rejo klavzulo, ki omogoča pristop organizaciji za regionalno gospodarsko povezovanje. Hkrati zahteva tudi podajo izjave na katerem področju so države članice, organizacije prinesle pristojnost na organizacijo. Zaradi navedenega je predlogu sklepa Sveta EU priložena zahtevana izjava, ki opredeljuje področje pristojnosti Evropske unije in zajema področje treh zgoraj omenjenih uredb. Sprejem predloga sklepa podpirajo vse države članice, prav tako Republika Slovenija.</p>
               <p>Hvala za besedo.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam.</p>
               <p>Sedaj pa odpiram razpravo poslank in poslancev. Morda želi kdo besedo? Ugotavljam, da ne.</p>
               <p>S tem zaključujem razpravo in prehajamo na odločanje. Ker k predlogu stališča ni predlaganih amandmajev, odboru predlagam, da sprejme naslednje mnenje. Odbor za pravosodje podpira predlog stališča Republike Slovenije do predloga sklepa sveta o podpisu, v imenu Evropske unije, protokola h konvenciji o mednarodnih zavarovanjih na premični opremi v zvezi z zadevami, ki se nanašajo na kmetijsko, gradbeniško in rudarsko opremo in predlaga pristojnemu Odboru za zadeve Evropske unije, da ga sprejme. Želi kdo razpravljati o predlogu mnenja? Ugotavljam, da ne. Tako, da prehajamo na glasovanje. Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Odbor bo v skladu s 154h. členom Poslovnika Državnega zbora, kot matično delovno telo pripravil mnenje in ga posredoval Odboru za zadeve Evropske unije, ki bo kot pristojno delovno telo na svoji seji sprejel odločitev v zvezi s predlogom stališča. Predlagam da Odboru za zadeve Evropske unije pisno poroča. Se strinjate? Ugotavljam, da ni nekega nasprotovanja. In s tem zaključujem A1. točko dnevnega reda.</p>
               <p>Sedaj pa prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O DRŽAVNEM TOŽILSTVU</title>, ki ga je Državnemu zboru v obravnavo predložila skupina poslank in poslancev, s prvo podpisanim Branetom Golubovićem in je bil 24. novembra 2021, objavljen na spletnih straneh Državnega zbora.</p>
               <p>Kot gradivo objavljeno na spletnih straneh Državnega zbora imamo na voljo še mnenje Zakonodajno-pravne službe z dne, 3. februarja 2022, mnenje vlade z dne, 20. januar 2022, ter mnenje Komisije Državnega sveta za državno uredite z dne, 15. februar 2022.</p>
               <p>V poslovniškem roku amandmaji niso bili vloženi.</p>
               <p>K tej točki dnevnega reda so bili vabljeni v imenu predlagatelja poslanka Tina Heferle, Zakonodajno-pravna služba, Ministrstvo za pravosodje, Državni svet, državno tožilski svet, ki se je opravičil, ter vrhovno državno tožilstvo.</p>
               <p>Pričenjam z drugo obravnavo predloga zakona v kateri bomo opravili razpravo in glasovanje o posameznih členih predloga zakona. Odboru predlagam, da razpravlja o vseh členih združi v skladu s prvim odstavkom 128. člena Poslovnika Državnega zbora. Po opravljeni razpravi pa bomo opravili tudi glasovanje. Ali kdo temu nasprotuje? Ugotavljam, da ne. Zato dajem besedo predstavnici predlagatelja, da poda dopolnilno obrazložitev k členom predloženega zakona. Izvolite, beseda je vaša.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Ja, hvala lepa, gospod predsednik. Lep pozdrav vsem.</p>
               <p>Saj jaz bom poskušala biti karseda kratka, ampak ne glede na vse, da lahko v bistvu utemeljim vsebino predlagane novele, moram pojasniti v bistvu razloge, ki so privedli k temu, da smo v Poslanski skupini LMŠ vložili ta predlog sprememb. Zdaj, razlogi so v resnici smo jih že tudi večkrat javno povedali, pa jih bom zdaj še enkrat. Vsi poznamo ali pa se spomnimo tiste sage z dvema evropskima delegiranima tožilcema, ki smo jo spremljali praktično celo leto ali pa še več, ko se je postopek seznanitve z dvema že izbranima kandidatoma zavlačeval, bom kar rekla zlonamerno oziroma namenoma. Medtem smo seveda kot država dobivali opozorila, svarila, naprosila s strani evropskega javnega tožilstva, tudi drugih institucij evropske unije, da naj vendarle ta postopek speljemo do konca, ker trpi nenazadnje vladavina prava v naši državi in še kaj drugega. Nenazadnje je trpel v bistvu celo organ kot tak. Evropsko javno tožilstvo glede na to, da Slovenija, da je potem v tem času bila Slovenija edina država, ki še ni imela imenovanih evropskih delegiranih tožilcev. Potem se je to nekako v luči tiste interpelacije ministra Dikaučiča, pravosodnega ministra, kjer se je po nekih informacijah s strani nekaterih koalicijskih poslancev oziroma tistih poslancev, ki podpirajo koalicijo, pa se samooklicujejo za opozicijo, je bilo slišano, da če ta zadeva ne bo šla naprej s postopkom, da bodo interpelacijo celo podprli. Skratka, zadeva se je potem nekako v mesecu novembru lanskega leta razpletla do te mere, da je vlada na svoji seji, 18. novembra, se vendarle seznanila s tema dvema izbranima kandidatoma za evropska delegirana tožilca in poslala ta predlog naprej na evropsko javno tožilstvo in Slovenija je dobila ta dva težko pričakovana evropska delegirana tožilca. Vsi akterji, vsi mi, ki smo v tej zgodbi sodelovali, eni na tak, drugi na drugačen način, skratka, ki smo jo aktivno spremljali, smo bili nekako takrat ne bom rekla veseli, ampak smo si nekako oddahnili, da smo to vendarle spravili pod streho, potem pa glej ga zlomka, v bistvu tri dni po tej seji vlade, 22. novembra, natančneje, je v javnost pricurljala novica in tudi formalno oblikovan predlog za spremembo zakona o državnem tožilstvu, kjer naj bi minister Dikaučič predlagal vladi sprejem novele zakona, ki bi v bistvu dajal možnost vladi, da ta dva izbrana delegirana tožilca, ponovno bom po domače povedala, ponovno pošlje nazaj domov in da v na to funkcijo neka dva svoja kandidata. Zdaj, javnost se je takrat spet odzvala, tudi mi poslanci smo se odzvali, v oči bode celo to, da na tem dokumentu, ki ga je pripravilo Ministrstvo za pravosodje, predlagajo tak sprejem zakona, kot so ga napisali kar po nujnem postopku v Državnem zboru, pa vemo kdaj se v skladu s Poslovnikom nujni postopek za zakon lahko sploh predlaga, se pravi kadar gre za neke interese varnosti države ali obrambe države, skratka, za odpravo posledic naravnih nesreč. Skratka, takrat tistega dne se je nekako spet zazdelo, da vlada želi na vsak način svoje uveljaviti in speljati to tako, kot so si eno leto prizadevali in nekako zaobiti tako zakonska določila, kot določila Evropske unije, uredbe. In takrat smo potem v Poslanski skupini LMŠ, glede na to, da je bil predlog zakona, ki smo ga v javnost dobili, tudi poslanci, predvideval celo prehodno in končno določbo, ki bi jo omogočala odpoklic že dveh imenovanih delegiranih tožilcev in bi omogočala nekako tiho retroaktivno uporabo novega predloga zakona, kjer bi, moram poudariti, kjer so si gospodje na ministrstvu spisali zakon na način, da bo kar vlada sama izbirala, kdo izmed kandidatov, ki se bodo prijavili na razpis za delegirane tožilce ali pa ki jih bo celo minister sam pozval k temu oziroma jih kar predlagal, bo pač vlada sama izbirala kdo izmed njih bo predlagan. No in takrat smo, kolega Kaloh mirno, bom končala. Treba je, kot sem povedala uvodoma povedati razloge zakaj smo predlagali takšno spremembo Zakona o državnem tožilstvu, kot smo jo. Glede na to, da je sprememba bizarna, jaz to priznam in ne bom slepila ljudi, ki nas spremljajo. Sprememba je bila narejena samo in zgolj zato, da se ustavi ta škodljiv zakon, ki ga je imela vlada oziroma ministrstvo na mizi, ker vemo, da se zakona, ki je v neki proceduri postopkovni ne da na novo odpirati in spreminjati druge člene, tako da jaz tukaj nimam težav iskreno priznati zakaj sem tudi jaz osebno spisala to bizarno spremembo, ki roko na srce ali je danes sprejeta ali pa ne je popolnoma vseeno, nimam težav to priznati. Ni škodljiva sprememba, če bi bila slučajno sprejeta, ker gre za neke tehnično vsebino, je pa treba povedati, zato da bodo tudi ljudje, ki nas spremljajo pa so si morda celo vzeli v roke ta naš predlog novele, pa se morda sprašujejo kaj za vraga se pa mi v LMŠ-ju gremo, je treba pač povedati zakaj je do vložitve te novele sploh prišlo. Tako, da mi smo v bistvu, to je bilo naše zadnje, bom rekla orodje, da obvarujemo vsaj zaenkrat, vprašanje pa kaj bo ta vlada storila naprej. Se pravi zadnje orodje, s katerim smo obvarovali institucijo evropskega delegiranega tožilca, ki vemo mora biti neodvisen od politične volje, vi ste si pripravili zakon, ki bo v bistvu politično voljo povzdigoval nad neko strokovno izbiro. Skratka nedopustno in zato smo takrat tistega tedna, ko je to pricurljalo ven v javnost, v LMŠ vložili tole minimalno spremembo zakona, se pravi novelo, s katero pa bom povedala v bistvu v 44. členu, ki opredeljuje evidenco o opravljanju pripravljenosti in dežurstva, gre za evidenco, ki se vodi o vseh državnih tožilcev, ki pač dežurajo takrat in opravljajo svoje delo kot dežurni ali pa kot v pripravljenosti. Poleg osebnega imena tožilca, zraven dodajamo še naziv tožilca, vemo da imajo tožilci svoje nazive ali okrajni tožilec, okrožni ali pa vrhovni tožilec. Skratka, gre za bizarno spremembo, ampak s tem smo vendarle zaustavili ta predlog zakona, ki bi pa res, vladnega, ki bi pa res privedel do skrajne nedopustnosti politizacije tožilstva, politizacije celo evropskega delegiranega tožilca v naši državi in roko na srce, to je res edini razlog te novele, ki je danes pred nami in nimam težav še enkrat povedati iskreno zakaj smo to storili, tako da toliko predsednik.</p>
               <p>Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala. Postopkovno je želel mag. Dejan Kaloh. Izvolite.</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Ja, moja postopkovna intervencija je sicer malo zamudila. Jaz sem vseeno hotel opozoriti predsednik, da tako širokovodna beseda, ki dejansko nima nobene veze zdaj s samo to predlog sprememb Zakona o tožilstvu. Zdaj, delegirani evropski tožilci danes sploh absolutno niso tema današnje razprave. Zdaj smo spet poslušali neke nepotrebne viže, ki gredo samo spet na škodo vlade, ki pa pri teh delegiranih tožilcih dejansko je bil napad neupravičen, ker vemo zakaj je prišlo do teh zamud. Tako, da res prosim predsednik, da opozorite nadaljnje razpravljalce, da teh delegiranih tožilcev, zgodba je zaključena, da jih več ne vlačimo na plano.</p>
               <p>Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa za postopkovni predlog.</p>
               <p>Pač pozivam vse poslanke in poslance, da v nadaljnjih razpravah se držimo točke dnevnega reda in govorimo o predlogu zakona. Tako, da dam naslednjemu besedo, predstavnici Zakonodajno-pravne službe. Izvolite, besedo ima gospa Barbara Gerečnik. Izvolite.</p>
            </sp>
            <sp who="GerečnikBarbara">
               <speaker>BARBARA GEREČNIK:</speaker>
               <p>Hvala za besedo, gospod predsednik.</p>
               <p>Zakonodajno-pravna služba je v skladu s svojimi pristojnostmi preučila predlog zakona in pripravila pisno mnenje. Amandmaji zakona pa niso bili vloženi. V zvezi s predlagano širitvijo nabora podatkov v evidenci o opravljanju pripravljenosti in dežurstva, ter evidenci delovnega časa državnih tožilcev, za katero v obrazložitvi predloga zakona niso pojasnjeni razlogi, smo najprej opozorili na načelo obdelovanja najmanjšega obsega podatkov, ki izhaja iz ustavne pravice do varstva osebnih podatkov in zahteva zbiranje in obdelavo tistih osebnih podatkov, ki so primerni in nujni. Ob izpolnjeni predpostavki, da je širitev nabora podatkov v obeh evidencah primerna in nujna za doseganje njunega namena, pa smo izpostavili, da se državnotožilska služba opravlja na državnotožilskih mestih, v državnotožilskih nazivih oziroma položajih, zaradi česar bi bilo treba pretehtati ali bodo z vključitvijo zgolj podatka o nazivu državnega tožilca zajeti vsi podatki, ki so potrebni za uresničitev namena vodenja obeh evidenc. Hkrati smo še izpostavili, da bi bilo v okviru prehodnih določb treba določiti tudi uskladitev obstoječih evidenc, s spremenjeno določbo četrtega odstavka 44. člena Zakona o državnem tožilstvu.</p>
               <p>Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa.</p>
               <p>Želi besedo predstavnik Ministrstva za pravosodje? Želi. Besedo ima državni sekretar, gospod Josip Lukenda. Izvolite.</p>
            </sp>
            <sp who="LukendaJosip">
               <speaker>JOSIP LUKENDA:</speaker>
               <p>Hvala za besedo. Spoštovani predsednik, spoštovane poslanke in poslanci.</p>
               <p>Skupina poslancev s predloženim zakonom predlaga, da se evidenca o pripravljenosti in dežurstva in evidenca delovnega časa državnih tožilcev, ki so danes seveda soglasje za to, da lahko opravljanje državnotožilske službe preseže omejitve iz pravice do dnevnega in tedenskega počitka, dopolni z nazivom državnega tožilca. Predlagana sprememba Zakona o državnem tožilstvu je po mnenju vlade Republike Slovenije neustrezna in nepotrebna. Pri določanju podatkov, ki se obdelujejo v evidencah je namreč treba upoštevati 6. člen splošne uredbe o varstvu osebnih podatkov, ki so za zakonitost obdelave osebnih podatkov med drugimi določa potrebnost obdelave za opravljanje naloge v javnem interesu ali pri izvajanju javne oblasti dodeljena upravljalcem. Sam podatek o nazivu državnega tožilca, ki bi se po predlogu zakona vodil v evidenci o opravljanju pripravljenosti in dežurstva in evidenci delovnega časa državnih tožilcev, ki so dali soglasje za to, da lahko opravljanje državnotožilske službe preseže omejitve iz pravice do dnevnega in tedenskega počitka. Po mnenju Vlade Republike Slovenije tega pogoja ne izpolnjuje, saj ni potreben za opravljanje državnotožilske službe državnih tožilcev v času pripravljenosti dežurstva ali času, ki presega omejitve iz pravice do počitka, niti za organizacijo opravljanja državnotožilske službe v tem času. Poudariti je tudi treba, da se podatek o nazivu državnega tožilca že vodi v osebni evidenci državnega tožilca in centralni kadrovski evidenci. Ravno zato tudi Vlada Republike Slovenije, predloga zakona ne podpira.</p>
               <p>Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam.</p>
               <p>Želi besedo predstavnik Državnega sveta? Želi. Besedo ima državni svetnik, Rajko Fajt. Izvolite.</p>
            </sp>
            <sp who="FajtRajko">
               <speaker>RAJKO FAJT:</speaker>
               <p>Spoštovani gospod predsednik, lepo pozdravljeni. Hvala za besedo. Spoštovane gospe, gospodje, prisotni.</p>
               <p>Torej Komisija za državno ureditev je kljub odsotnosti predlagateljev opravila razpravo. Predloga zakona ni podprla, saj je ocenila, da iz obrazložitve novele ni jasen namen predlagateljev in kaj se s spremembo želi doseči. Sprememba v predlogu zakona se nanaša na 44. člen Zakona o državnem tožilstvu, ki naj bi bil dopolnjen tako, da se evidenci o opravljanju pripravljenosti dežurstva, ter evidenco delovnega časa državnih tožilcev poleg ostalih podatkov doda tudi naziv državnega tožilca. Komisija pri tem ugotavlja, da iz revizijskega poročila Računskega sodišča, na katerega se sklicujejo predlagatelji ne izhaja, da bi manjkanje podatka o nazivu državnega tožilca v evidenci predstavljajo kakršnokoli težavo glede evidentiranja in opravljanja pripravljenosti in dežurstva državnih tožilcev. Komisija je poudarila, da je treba morebitne težave glede opravljanja dežurstev in pripravljenosti najverjetneje urejati v okviru Zakona o sistemu plač v javnem sektorju. Komisija je opozorila tudi na dejstvo, da se državnotožilski svet do predloga spremembe ni opredelil, vlada pa je v svojem mnenju tudi opozorila, da se podatek o nazivu državnega tožilstva že vodi v posebni evidenci državnega tožilca in centralni kadrovski evidenci, ter je pri določanju podatkov, ki se obdelujejo v evidencah, treba upoštevati načelo obdelovanja najmanjšega obsega osebnih podatkov. Torej, kot sem že uvodoma povedal, komisija predloga zakona ni podprla.</p>
               <p>Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam.</p>
               <p>Želi besedo predstavnica Vrhovnega državnega tožilstva? Ne želi. Tako, da sedaj prehajamo na razpravo o posameznih členih predloga zakona in kot prvi ima besedo mag. Dušan Verbič. Izvolite.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS Konkretno):</speaker>
               <p>Hvala lepa za besedo, predsednik. Lep pozdrav predlagateljici, ter vsem ostalim prisotnim.</p>
               <p>Zdaj, prve besede so namenjene to, kar smo nekako tudi iz s strani predlagateljic bili seznanjeni, pa bom šel kar po vrsti. Razlogi za vložitev tega zakona sam ocenjujem, da so skrajno nenavadni in preprosto zloraba tega matičnega odbora, kajti vsebina je zelo jasno decidirana, zapisana, med razlogi, ki jih je predlagateljica navedla, pa bom samo v grobi potezi navedel, saga z evropskima tožilcema, to sploh ni nobena točka kar se tiče predloga. Potem iz razprave ob interpelaciji ministra za pravosodje, pa potem sprejem predloga ministra Dikaučiča v zvezi s temi tožilci in podobno. Tisto, kar nekako prav bode v oči je tudi navedba, da je namen tega predloga, ki ga imamo pred seboj, ustavitev politizacije državnega tožilstva in na tej točki bom jaz sam postavil naslednjo vprašanje. Koliko je res verjetnosti o resničnem namenu tega predloga, ki ga imamo v tej točki dnevnega reda in ali je res verjeti predlagateljem, zgolj ta namen, da se ponovno odpira razprava, kar se tiče državnih tožilcev. Zdaj s tem v zvezi bom preskočil, ker se bom v nadaljevanju vrnil nazaj in moram nekako povzeti in bom tudi prebral stališče Zakonodajno-pravne službe Državnega zbora, ki je v svojem stališču zapisala naslednje: »Napredovanje državnih tožilcev se odraža tudi v evidenci o opravljanju pripravljenosti in dežurstva, ter evidenci delovnega časa državnih tožilcev.« Zlasti se to vprašanje zastavlja v primeru napredovanja na položaj svetnika. In se mi postavlja vprašanje ali ni to tukaj tudi predvsem ta namen. Ne da se nekako v uvodni predstavitvi nekako dala podlago in težo predvsem saga glede na evropske tožilce. Tako, da to tem prav gotovo morda še v nadaljevanju. Tisto, kar me je pa izredno presenetilo in je nenavadno, če govorim iz strani predlagateljev posameznih zakonskih sprememb ali novelacije in moram priznati, da se še nisem srečal s to odkritostjo, ki je iz strani predlagateljice bilo izrečeno naslednje: »Vseeno je ali bo ali ne bo sprejeto navedeno.« Kajti predlagatelj preprosto, ko vloži neko vlogo, saj iz svojega zornega kota gledam, ima vedno pred seboj cilj, da uspe s predlogom in želi prepričati člane matičnega delovnega telesa, da je še kako upravičen predlog, ki je podpisan in se ga tudi želi izvesti. Tako, da kar se tovrstnih zadev tiče mi je danes res nenavadno, sploh pa ker se je začela ta obrazložitev v tem kontekstu. Zdaj, kar se tiče pa same vsebine tega predloga. Moram priznati, da tukaj res pogrešam, ker se sklicuje, da je ta predlog nekako sledi priporočilu Računskega sodišča. In res pogrešam kdaj je to priporočilo Računskega sodišča bilo izvedeno, ali že pred leti ali v zadnjem času, glede na to, da pač tega podatka nimam in tudi v tem kontekstu to ni bilo nič zapisano. Ampak ne oziraje se na to priporočilo Računskega sodišča mi je pa ključno naslednje, ne toliko vprašanje, ampak bolj pomislek. Nekako kar se tiče Zakona o tožilstvu, če izhajam, tisto težišče, pa mislim, da se ne bom dosti zmotil, je iz leta 2005. Kasneje se je noveliralo in podobne spremembe. Ampak bom vzel letnico 2005. Danes smo 2022. Ali vrsto več kot deset let se ni zaznalo na strani tožilstva ali katerihkoli posameznikov, institucij ali Ministrstva za pravosodje, da bi zaznali potrebo, da je potrebno spremeniti ali posesti v ta tako imenovani 44. člen Zakona o državnem tožilstvu oziroma kar se tiče čisto konkretno tega odstavka. In popolnoma samo po sebi se vsiljuje vprašanje ali je to res tako pereči problem za delo tožilstva ali celo, če nekako še malce širše grem, ali je ta predlagana sprememba, če se je ne sprejme, res cokla, da državno tožilstvo ni bolj učinkovit v svojem poslanstvu. Kajti prav gotovo se vsiljuje samo po sebi vprašanje, če sprejmemo to predlagano vsebino, ali to pomeni, da bo državno tožilstvo bistveno bolj hitreje, učinkoviteje zaključevalo vložene obtožne predloge, v postopkih, kar se tiče njene izključne pristojnosti, da ne bom govoril tudi v aktivnosti do recimo temu sodnih samih postopkov, ki se temu sledi. In sedaj se bom dotaknil tisto, kar menim, da je potrebno ob taki priliki tudi iz naše strani tudi povedati. Glejte, pred časom smo se pogovarjali, pa se tudi vsako leto srečujemo s poročili tožilstva in mislim, da smo dosti korektni in objektivni pri teh razpravah tako na strani tožilstva, kot tudi iz strani, recimo temu članu tega odbora in ne dolgo časa nazaj se je v javnosti, pa tudi mislim, da smo na tem odboru se enkrat se že dotaknili zadeve, balkanski bojevnik. V bistvu je, kar se tiče tega balkanskega bojevnika, lahko rečem, da je to sramota za slovensko tožilstvo in je samo po sebi vprašanje, koliko tovrstnih zadev je propadlo, ravno zaradi tega, ker se na tak ali drugačen način so odtekale informacije, ki so ključne za postopke v pregonu storilcev kaznivih dejanj, ne glede na vrsto. In ko se v javnosti sooči z tako informacijo, se pa lahko mirno zaključi, da razumemo zakaj se toliko stvari, zadev zastara na področju gospodarskega kriminala, kaj šele potem, če pride v sodnih postopkih je neučinkoviti pregon, ravno zaradi procesnih napak. In mislim, da je sedaj ena zadeva, ki je tudi zelo zanimiva ravno na področju teh kriminalne mamilarske zadeve, ki je na tožilstvu tudi že kar nekaj mesecev se intenzivno na tem dela in je tudi vprašanje ali je tudi v takih ali v tem primeru je prišlo ali prihaja do odtekanja ključnih informacij, ki jih preprosto udeleženci ali storilci v teh postopkih sploh ne bi smeli do njih priti ali do odvetnikov. Tako, da ta predlog, ki je pred nami, jaz nimam noben problem, če je resni namen, da se za tako ureditvijo ali noveliranem ali korekcijo posameznega člena resnično zagotovi, da bo tožilstvo resnično bistveno bolj učinkovitejše in da odpravi tiste slabosti, ki se pojavljajo in pač na njihovo žalost v javnosti prihaja ne iz strani politike, ampak predvsem novinarjev oziroma preiskovalnih novinarjev.</p>
               <p>In sedaj se bom dotaknil tisto, kar menim, da je potrebno ob taki priliki tudi iz naše strani tudi povedati. Glejte, pred časom smo se pogovarjali, pa se tudi vsako leto srečujemo s poročili tožilstva in mislim, da smo dosti korektni in objektivni pri teh razpravah tako na strani tožilstva, kot tudi iz strani, recimo temu članu tega odbora in ne dolgo časa nazaj se je v javnosti, pa tudi mislim, da smo na tem odboru se enkrat se že dotaknili zadeve, balkanski bojevnik. V bistvu je, kar se tiče tega balkanskega bojevnika, lahko rečem, da je to sramota za slovensko tožilstvo in je samo po sebi vprašanje, koliko tovrstnih zadev je propadlo, ravno zaradi tega, ker se na tak ali drugačen način so odtekale informacije, ki so ključne za postopke v pregonu storilcev kaznivih dejanj, ne glede na vrsto. In ko se v javnosti sooči z tako informacijo, se pa lahko mirno zaključi, da razumemo zakaj se toliko stvari, zadev zastara na področju gospodarskega kriminala, kaj šele potem, če pride v sodnih postopkih je neučinkoviti pregon, ravno zaradi procesnih napak. In mislim, da je sedaj ena zadeva, ki je tudi zelo zanimiva ravno na področju teh kriminalne mamilarske zadeve, ki je na tožilstvu tudi že kar nekaj mesecev se intenzivno na tem dela in je tudi vprašanje ali je tudi v takih ali v tem primeru je prišlo ali prihaja do odtekanja ključnih informacij, ki jih preprosto udeleženci ali storilci v teh postopkih sploh ne bi smeli do njih priti ali do odvetnikov. Tako, da ta predlog, ki je pred nami, jaz nimam noben problem, če je resni namen, da se za tako ureditvijo ali noveliranem ali korekcijo posameznega člena resnično zagotovi, da bo tožilstvo resnično bistveno bolj učinkovitejše in da odpravi tiste slabosti, ki se pojavljajo in pač na njihovo žalost v javnosti prihaja ne iz strani politike, ampak predvsem novinarjev oziroma preiskovalnih novinarjev.</p>
               <p>Še eno zadevo bi rad izpostavil in tukaj sem pa hvaležen predlagatelju, ki je zapisal naslednje: »Državna tožilstva so pravosodni organi, vendar v nasprotju s sodišči niso neodvisni in imajo strogo hierarhično strukturo, ter so vezani na navodila višjega državnega tožilstva, še posebej pa zveznega Ministrstva za pravosodje.« Seveda to ne velja za Republiko Slovenijo. Tukaj je primerjava z Republiko Avstrijo. In ponovno moje vprašanje ali razmišljanje, ki že velikokrat tudi v tem kontekstu izrečeno. Mi imamo germanski pravni red, povzemamo po nemški in avstrijski zakonodaji tudi, če temu lahko tako rečem, neko kazensko zakonodajo in prav zanimivo, da v take določbe, ki v Avstriji veljajo in nikoli ni govora, da se politika ali izvršilna veja oblasti v tem primeru kot Ministrstvo za pravosodje vtika ali kakorkoli posega, če je nekoliko kritično do delovanja, v tem primeru neke samostojne veje oblasti. Pri nas se pa izkazuje, da takrat, ko se je prenašala zakonodaja, prepisovala, še danes ni toliko volje, tudi politične volje ali interesne volje, da bi tovrstne zadeve uredili tudi za neko obliko noveliranja. Tisti hip, ko se odpira tovrstna razprava v tem Državnem zboru je takoj napad, aha, politika se vpleta v samostojnost in neodvisnost, v tem primeru državnih tožilcev. Zato vam še enkrat rečem, jaz sem res hvaležen, da ste to zadevo nekako dali zelo jasno, tudi z zapisano besedo in pričakujem, da se v naslednjih obdobjih, ne glede na to kdo bo na oblasti, ali na koaliciji, da se bo tudi zakonodaja v celoti nekako poistovetila s primerljivimi državami, ki imajo na tak ali drugačen način tovrstne zadeve urejene in žal se izkazuje, da so tudi v teh državah Avstriji in Nemčiji izredno učinkoviti pri pregonu, naj si bo to gospodarskega kriminala, naj si bo vezan na droge, finančnega kriminala in podobno. Pri nas pa imamo cel kup nekih praznin, pravnih praznin in praviloma ni nobene volje. Če se pa nekoliko dotaknemo tovrstnih zadev, je pa cel halo, zakaj se politika vključuje ali vmešava v neko samostojno vejo oblasti.</p>
               <p>Toliko za enkrat, pa hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam.</p>
               <p>Naslednji ima besedo mag. Dejan Kaloh. Izvolite.</p>
            </sp>
            <sp who="KalohDejan">
               <speaker>MAG. DEJAN KALOH (PS SDS):</speaker>
               <p>Predsedujoči, hvala lepa.</p>
               <p>Zdaj, predlagateljica je rekla, bizarna sprememba je edini razlog te predlagane spremembe. Jaz bi rad opozoril, zdaj jaz sicer gospo Heferle spoštujem, je pravnica, argumentirano poda svoje stališče, ampak vseeno, mi vendarle nismo tukaj, da bi se ukvarjali z bizarnostmi, ampak z resnimi zakonskimi predlogi in jaz tudi ocenjujem, da ta zakonski predlog oziroma sprememba ni resna, kot smo danes že nekajkrat slišali tudi vlada je povedala, da ta sprememba Zakona o državnem tožilstvu je neustrezna in seveda nepotrebna. Temu mnenju je sledil tudi Državni svet. Prej smo poslušali gospoda Rajka Fajta, ki je tudi argumentirano povedal zakaj je temu tako .</p>
               <p> Predstavnik z Ministrstva za pravosodje se je skliceval na relevantne uredbe, se pravi v vsem nasprotovanju tega je dejansko več kot argumentirano. Tudi poslušali smo gospo Gerečnik iz Zakonodajno-pravne službe. Tudi ona je opozorila na to načelo najmanjšega obsega podatkov, ki naj se obdelujejo in tudi referiralo v mnenju na 38. člen Ustave. Res zelo tanko polje na katerega se zdaj spet spušča LMŠ. Je pa res, da malo kot imamo bom rekel spomin srednjeročni za ta ves mandat, mene resnično skrbi, da je LMŠ vedno tam nekje, ko gre za evidence osebnih podatkov, v tem primeru tožilcev. Dajmo se spomniti, da je njihov notranji minister, gospod Poklukar, kot minister prejemal osebne podatke iz OKC, iz Operacijsko komunikacijskih centrov, a do njih ni bil upravičen. to je tudi ugotovila informacijska pooblaščenka, tako da to me res skrbi, da je LMŠ vedno, ko gre za neke evidence vedno nekako bom rekel na meji oziroma spornosti te same zakonitosti obdelave, tako da to me resnično skrbi. Zdaj, spoštovani kolega Verbič pa je res opozoril na tiste akutne teme v <stage>/ nerazumljivo/</stage> državnega tožilstva, o kateri pa bi se mogli pogovarjati, govorili o učinkovitosti tožilstva, ki vemo, da ko gre za res neke zadeve pomembne so daleč od te zaželene učinkovitosti, za curljanje podatkov, celo iz specializiranega državnega tožilstva, tudi zdaj po vertikali gor se nič ni zgodilo, tisto tajnico ali kaj je bila strokovna sodelavka so jo nekako odstranili iz službe, ampak se je za njih zadeva zaključila, kar tudi ni prav, nekdo je vseeno nosil objektivno odgovornost tukaj. Kar se pa tiče še enega problema, ki bi ga tudi vredno bilo kdaj izpostaviti, pa tudi so v Slonokoščenih gradovih, se pravi predstojniki tožilstev recimo zdaj pisali gospoda Škete, pisali v Bruselj in ukrepanje zoper lastno državo. Glejte, to so teme, ki bi jih mogli govoriti, ne pa o bizarnih predlogih, kot jih sama opredeljuje gospa Heferle, kot predlagateljica. Tako, da jasno zdaj vsaka nadaljnja beseda bi bila odveč, o bizarnostih ni mesta tega spoštovanega Državnega zbora in tega odbora, zato v Poslanski skupini Slovenske demokratske stranke predmetne spremembe zakona o državnem tožilstvu ne bomo podprli.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa.</p>
               <p>Izčrpali smo seznam prijavljenih razpravljavcev. Morda želi kdo od vabljenih še besedo? Če ne, pa dam besedo predlagateljici. Izvolite.</p>
            </sp>
            <sp who="HeferleTina">
               <speaker>TINA HEFERLE:</speaker>
               <p>Ja, hvala lepa, bom jaz nekako zaključila.</p>
               <p>Me veseli, da se je kljub vsemu razprava celo vnela, pa bom čisto na kratko pokomentirala v zaključni besedi kot predlagateljica oba razpravljavca. Zdaj, kolega Verbič se je čudil nad mojo odkritostjo. Mene kolega Verbič čudi, da nad to odkritostjo do zdaj še niste naleteli oziroma me to žalosti. Ampak kot rečeno, jaz ali pa mi v LMŠ-ju nimamo nobene težave z odkritostjo nikoli, zato sem tudi uvodoma zelo odkrito povedala čemu danes tukaj sedimo. Spraševali ste se tudi o namenu in o tem ali ni zdaj ponovna razprava o delegiranih tožilcih v resnici namen te novele. Ne, gospod Verbič, ni. Če bi poslušali mojo uvodno obrazložitev bi videli, čemu je bil namen te novele in v bistvu se tudi praktično nisem vključila v razpravo. Zgolj zdaj kot končna, zaključna beseda, tako da vam še s tem dokazujem, da ni v ozadju nobenega skritega namena o ponovnem pogrevanju teh delegiranih evropskih tožilcev. Naj vas ne skrbi. Zdaj, sami ste govorili o balkanskih bojevnikih, pa o tem, da vas skrbijo vsa ta zastaranja in tako naprej in ste si res vzeli čas za svojo razpravo, kar cenim kot predlagateljica te novele, bi si pa želela, iskreno, ne samo kot poslanka, kot državljanka, da bi si vzeli čas prisluhniti tako Zakonodajno-pravni službi, kot morda celo vladi, pa še komu iz stroke, ko so vas nedolgo nazaj prav tako vsi v en glas opozarjali, da je sprememba novele kazenskega zakonika tista Jelinčičeva skrajno nedopustna, sprevržena, škodljiva in še kaj, pa niste prisluhnili. Danes ste tako zelo ponovno povedali, da boste pa danes prisluhnili Zakonodajno-pravni službi, pa vladi pa še komu. Tako, da bi si želela, da bi kdaj prej tudi prisluhnili vsem opozorilom, ki so bila dobronamerno in strokovno in utemeljeno podana. Tako, da meni je pa to skrajno nenavadno. Če je vam skrajno nenavadna moja odkritost, je pa meni to skrajno nenavadno.</p>
               <p>Zdaj, kolega Kaloh je tudi malo narobe razumel mojo uvodno besedo. Rekel je, da sem rekla, da je bizarna sprememba edini razlog te spremembe. Ne, kolega Kaloh. Razlog te spremembe, ki jo imamo danes na mizi je ravno v sagi delegiranih tožilcev. Posledica te sage, ki je razlog za to je pa ta skrajno bizarna, nenavadna sprememba, predlog spremembe zakona. Tako, da kar se tiče pa vas ste rekel, tako vlada je proti, tako Državni svet, Zakonodajno-pravna službe, jaz ne bom podprl te novele. Super, pozdravljam to, da prisluhnete takšnih institucijam oziroma organom, bi bilo pa fajn, pa vem da vas ni bilo takrat na glasovanju, ko se je glasovalo o skrajno neprimernem kazenskem zakoniku Jelinčičevem, ampak bi bilo fajn, da bi tudi takrat prisluhnili vsem tem, ki jim boste danes prisluhnili. Kar se tiče pa še, ko ste navrgli neke očitke glede OKC-ja, pa našega notranjega ministra, naj vam povem, vaš notranji minister celo kar osebno tja hodi, ne da kaj zahteva po kakršnihkoli drugih poteh, on kar osebno tja hodi. Za tiste, ki nas pa slučajno spremljajo, pa samo v pojasnilo, prav vsi ministri so imeli in imajo na podlagi neke uredbe izpred 20ih let pravico zahtevati takšne podatke. In še drugo, ko ste namigovali na neke druge po vaše LMŠ-jeve tendence po nekih osebnih podatkih, dajmo enkrat razčistiti za vekomaj. Informacijska pooblaščenka, pa še kdo drug je ugotovil recimo v primeru Jožef Horvat, da ni šlo za nobeno sledenje ali pa vpogledovanje v osebne podatke, tako da dajmo nehati se sprenevedati, lagati konec koncev, pa zavajati ljudi. Še enkrat, jaz sem bila kot predlagateljica popolnoma iskrena do vas, do državljanov, do nenazadnje sodelavk iz Zakonodajno-pravne službe in bom tudi tukaj zdaj povedala, da seveda se strinjam z vsemi pripombami, ki jih je kolegica podala. Še enkrat, namen je bil zgolj in samo preprečiti še hujšo posledico, to je politizacija evropskih delegiranih tožilcev, kot ste si jo zamislili vi. In zato smo formalno pripravili predlog zakona, ki formalno ustreza vsem kriterijem, da se novela lahko obravnava, seveda pa vsebinsko prvič je nepotrebna, drugič smo slišali tudi od gospe iz Zakonodajno-pravne službe je neutemeljena in jaz nimam popolnoma nobenih težav priznati, da je temu tako, slediti pripombam Zakonodajno-pravne službe za razliko od vas, ko to ne počnete in nimam nobenih težav, da se danes ta zakonodajni postopek, te bizarne, še enkrat, spremembe konča. Tako, da hvala lepa za konstruktivne pripombe in pojasnila kolegici iz Zakonodajno-pravne službe. Pa toliko za zaključek.</p>
               <p>Hvala, predsednik.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam.</p>
               <p>Želite? Ja, če je želja lahko imamo še en krog. Ali želite repliko? Izvolite.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS Konkretno):</speaker>
               <p>Hvala lepa, predsednik.</p>
               <p>Samo res kratko repliko, par stavkov. Zdaj, s strani spoštovane kolegice, ki nekako je komentirala mojo razpravo, moram priznati, da glej cenim, če predlagatelj si vzame tudi toliko časa, da iz svojega zornega kota komentira videnje, ki je lahko tudi drugačno in v tem primeru je. Ampak zakaj sem se odločil, da se nekako s to repliko javim? Mislim, da je zavajajoče, res je, ko je bil predlog spremembe Kazenskega zakonika s strani vloženo nacionalne stranke, se pravi gospoda Jelinčiča, da sem aktivno razpravljal po vsebini in tista vsebina je bila nekoliko en delček tega tudi danes, predvsem ali je učinkovito delo slovenskega tožilstva, predvsem na področju gospodarskega kriminala in podobno. To je bila moja razprava o vsebini in takrat je to omizje, tudi iz strani tožilstva zelo jasno bilo izpostavljeno del neke samokritičnosti in se je zadeva izpeljala v smeri, da so tudi sami priznali, da je potrebno nekoliko več analizirati tovrstno njihovo početje. Ker je bilo to v drugem branju, ne pomeni, da bi ta zakon zaradi procesne ovire, to kar je bilo v nadaljevanju tudi odpravljeno, da bi bil tudi sprejet. Ampak zaradi tega pa imamo politične razprave tudi po vsebini v tem matičnem odboru. In zaradi tega zdaj govoriti ali v prvem ali drugem branju, če imamo po vsebini nekoliko drugačno stališče in argumentacije, da je to narobe, mislim da tukaj se odločno temu upiram. Druga stvar pa je, če bi tovrstni zakon bil sprejet, v tretjem branju. In zato je moja dolžnost, da to povem, da to ni tako, kot sta tudi predstavila in kot je vsem znano, ta predlog spremembe Kazenskega zakonika preprosto ni bil potrjen in tudi ni zaživel tisto, kar je bilo takrat očitano. Po vsebini je dolžnost tudi matičnega odbora, da se o takih vsebinah pogovarjamo.</p>
               <p>Hvala tudi vam.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam.</p>
               <p>Želi še kdo besedo? Izvolite.</p>
            </sp>
            <sp who="HotMeira">
               <speaker>MEIRA HOT (PS SD):</speaker>
               <p>Spoštovani gospod predsednik, veste da je nekako utečena praksa, da ima predlagatelj po zaključku razprave tudi zadnjo besedo oziroma povzetek in se mi zdi skrajno nekorektno od kolega, da se ni mogel upreti želji, da replicira in imam občutek, da je vse skupaj vseeno nek ostanek neke patriarhalne družbe v kateri mora imeti moški zadnjo besedo. In res upam, da se ne bo več to ponovilo in da se utečeni praksi sledi in ko predlagatelj zaključno besedo povzame, se načeloma več ne oglašamo in tako smo nekako ves čas delovali in se mi zdi zelo nekorektno do kolegice, ki je danes zelo iskreno povedala ob obrazložitvi in očitno jih je iskrenost tako šokirala, da se ne more še vedno pobrati in priti k sebi.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa.</p>
               <p>Dajem še enkrat besedo predlagateljici. Izvolite.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Ja, hvala.</p>
               <p>Upam, da bo zdaj to res zaključna beseda, brez nekih replik, ampak kolega Verbič, ker se je odzval, reakcija terja reakcijo. Zdaj, še enkrat bom rekla. Če vas kolega Verbič čudi moja iskrenost, mene čudi vaše sprenevedanje. Pravite, Kazenski zakonik Jelinčiča, kot je bil predlagan in obravnavan na tem odboru, saj zakon ni bil potrjen. Kolega Verbič, vi ste glasovali za ta zakon na odboru, ga podprli kljub temu, da vam je vsa strokovna srenja javnost, državno tožilstvo, vsi, vlada konec koncev, ki jo tako zvesto podpirate, Zakonodajno-pravna služba, praktično vsi, ki kaj veljajo ali pa bi morali veljali, so govorili, da je zakon škodljiv, neučinkovit, da bo preprečeval pregon v resnici. Vi ste se prej zgražali nad tem, da odmevnejši primeru zastarajo kazenski. Mene pa res iskreno čudi to vaše sprenevedanje po tem, ko ste tak škodljiv in nespodoben zakon, prav vi spravili čez. Kljub temu, da je Poslanska skupina SMC, zanalašč pravim SMC, zdaj ste Konkretno, vsi v en glas zagovarjala in zagotavljala ob vstopu v to Janševo vlado, da boste branil demokracije, pa ste ravno nasprotno. Držite štango prav pri vseh tistih stvareh, ki so najbolj pereče za družbo, ki so najbolj škodljive za družbo ste jeziček na tehtnici in to je konkretno, pa da ne rečem kaj, zelo, zelo pod nivojem. Tako, da zaključna moja beseda, iskrenost velja in jaz mislim, da kljub temu, da smo v hiši demokracije in da smo v politiki, kjer je očitno res vse možno kolega Verbič, vendarle jaz mislim, da ljudje cenijo iskrenost, ker jaz še vedno imam upanje, da to vendarle v današnjem svetu, pod to vlado še vendarle ljudje znajo nagraditi.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa.</p>
               <p>S tem zaključujem razpravo in prehajam na glasovanje. Ugotavljam, da je odbor sklepčen in lahko glasuje. Glasovali bomo o vseh členih predloga zakona skupaj. Želi kdo obrazložiti svoj glas? Ugotavljam, da ne, zato glasujemo. Glasujemo.</p>
               <p>Kdo je za? <stage type="vote-ayes">(Nihče.)</stage> Kdo je proti? <stage type="vote-no">(8 članov.)</stage>
               </p>
               <p>Ugotavljam, da členi predloga niso bili sprejeti.</p>
               <p>Na podlagi razlage Komisije za poslovnik v zvezi z drugim odstavkom 61. člena Poslovnika Državnega zbora z dne, 9. december 2009, ugotavljam, da je obravnava predloga zakona o spremembah in dopolnitvah Zakona o državnem tožilstvu na matičnem delovnem telesu končana. S tem zaključujem drugo obravnavo predloga zakona na matičnem delovnem telesu. Odbor bo pripravil poročilo, katerega bo to ugotovitev vključil in ga posredoval predsedniku Državnega zbora. S tem zaključujem tudi to točko dnevnega reda.</p>
               <p>Prehajamo na <title>2. TOČKO DNEVNEGA REDA – RAZNO.</title>
               </p>
               <p>Želi kdo besedo? Ugotavljam, da ne.</p>
               <p>S tem zaključujem to točko dnevnega reda in 36. sejo Odbora za pravosodje.</p>
               <p>Hvala lepa vsem za udeležbo.</p>
               <stage type="time">Seja je bila končana 17. februarja 2022 ob 13.03.</stage>
            </sp>
         </div>
      </body>
   </text>
</TEI>
