<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZF-020-Nujna-2019-10-11">
   <teiHeader>
      <fileDesc>
         <titleStmt>
            <title>Odbor za finance</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZF-020-Nujna-2019-10-11.OZF" n="020">
               <name>Nujna</name>
               <date when="2019-10-11"/>
            </setting>
         </settingDesc>
         <particDesc>
            <listOrg>
               <org xml:id="OZF-020-Nujna-2019-10-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZF-020-Nujna-2019-10-11.OZF">
                        <orgName key="OZF">Odbor za finance</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA FINANCE</stage>
            <stage type="session">20. nujna seja</stage>
            <stage type="date">(11. oktober 2019)</stage>
            <stage type="chairman">Sejo je vodil Robert Polnar, predsednik odbora.</stage>
            <stage type="time">Seja se je začela ob 19.02.</stage>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Spoštovane gospe in gospodje.</p>
               <p>Začenjam 20. nujno sejo Odbora za finance. Seja je bila sklicana na zahtevo poslanske skupine Levica, na podlagi drugega ostavka 48. člena poslovnika državnega zbora.</p>
               <p>Obveščam vas, da so zadržani in se seje ne morejo udeležiti naslednji članici in član odbora: Suzana Lep Šimenko, Karmen Furman in Jožef Horvat.</p>
               <p>Prejel sem tudi dve pooblastili. In sicer kot nadomestna člana na seji odbora sodelujeta: poslanec Soniboj Knežak namesto poslanca Matjaža Hana iz poslanske skupine Socialnih demokratov; in poslanec Igor Zorčič namesto poslanke Monike Gregorčič iz poslanske skupine Stranke modernega centra.</p>
               <p>S sklicem ste prejeli dnevni red. V poslovniškem roku nisem prejel predlogov v zvezi z dnevnim redom, zato ugotavljam, da je sprejet takšen dnevni red, kot je bil poslan s sklicem seje. Ima eno točko dnevnega reda, imenuje se Škodljivi učinki privatizacije, primer Adrie Airways.</p>
               <p>Prehajamo na <title>1. TOČKO DNEVNEGA REDA.</title>
               </p>
               <p>Zahtevo poslanske skupine Levica za nujno sejo odbora ste prejeli 27. septembra letošnjega leta.</p>
               <p>Na sejo so bili povabljeni: Matej Tašner Vatovec, v imenu predlagatelja; Marjan Šarec, predsednik vlade, ki se je opravičil; dr. Andrej Bertoncelj, minister za finance; Zdravko Počivalšek, minister za gospodarski razvoj in tehnologijo; Slovenski državni holding; Adria Airways; svet delavcev Adrie Airways; sindikat Adrie Airways; sindikat letalsko-tehničnega osebja Adrie Airways; in Sindikat prometnih pilotov Slovenije.</p>
               <p>Za začetek oziroma za uvod prosim predlagatelja. To bo, mislim da, poslanec Luka Mesec.</p>
               <p>Kolega Ivanuša, kaj želite? Proceduralno ali želite kaj?</p>
            </sp>
            <sp who="IvanušaJani">
               <speaker>JANI IVANUŠA (PS SNS):</speaker>
               <p>Postopkovno, ja.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Postopkovno, izvolite.</p>
            </sp>
            <sp who="IvanušaJani">
               <speaker>JANI IVANUŠA (PS SNS):</speaker>
               <p>Hvala lepa, dober večer vsem skupaj. Lep večer vsem skupaj.</p>
               <p>Gospod predsednik, za danes ste sklicali nujno sejo Odbora za finance. V okviru dnevnega reda se bo obravnavala točka o škodljivih učinkih privatizacije Adrie Airways. Kot je razvidno iz sklica seje, so na sejo obravnavane točke povabili tudi tisti deležnike, ki so navedeni v zahtevi za sklic nujne seje. Kot član odbora sem v sredo pisno naslovil pobudo, da seznam povabljenih razširite, kar je skladno z določili 51. člena poslovnika in uveljavljena parlamentarna praksa, tudi tiste deležnike, ki so bili neposredno odgovorni oziroma so sodelovali pri prodaji Adrie Airways, pa tudi predstojnike pristojnih upravnih organov, saj je po moji oceni seznam vabljenih nepopoln. Predlagal sem vam, da na sejo povabite tudi pristojno resorno ministrico za letalski promet mag. Alenko Bratušek, in direktorja Javne agencije za civilno letalstvo Republike Slovenije gospoda Roka Marolta. Od ostalih omenjenih pa vsaj bivšega ministra za finance dr. Uroša Čuferja, bivšega državnega sekretarja, pristojnega za upravljanje z državnim premoženjem Metoda Dragonja in bivšega predsednika uprave SDH Marka Jazbeca.</p>
               <p>Z ozirom, da se to ni zgodilo, ker to je ključno vprašanje kaj so imeli tisti ljudje v tistem času, kaj so prodajali Adrio za borih 100 tisoč evrov. In mi je žal, da pač moja pobuda ni bila upoštevana in vam želim lep večer.</p>
               <p>Hvala lepa pa lahko noč.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>V pristojnosti predsednika delovnega telesa je, da se odloči koga bo povabil na sejo. In v pristojnosti predsednika delovnega telesa je ali bo sugestije upošteval ali ne. Sugestije vaše nisem upošteval iz preprostega razloga – zato, ker sem iz gradiva, ki je bilo predloženo, razbral, da naši kolegi iz poslanske skupine Levica posedujejo eno izjemno redko managersko lastnost, ki je zelo cenjena in je v Sloveniji praktično ni, to je sposobnost predvidevanja. Iz gradiva je razvidno, da so vedeli vse kar je bilo, kar je in kar bo. In zato je prav, da so edino oni tisti, ki danes vodijo zadevo in da se upošteva izključno tisto, kar so oni predlagali na strani povabljenih. Tega sem se v tem primeru dosledno držal in mislim, da je tako prav, saj na podlagi prej povedanega ocenjujem, da bomo danes slišali predloge, čisto konkretne, podprte morda tudi s kadrovskimi predlogi, kako zadevo v zvezi z gospodarsko družbo, ki je nesporno v stečajnem postopku, peljati naprej, da bi na koncu nastal gospodarski subjekt, ki bi letalski promet v prihodnje lahko korektno in predvsem finančno uspešno in organizacijsko primerno opravljal. Toliko v odgovor poslancu, ki ni bil niti toliko, da bi počakal, da mu povem zakaj sem se odločil, kot sem se odločil.</p>
               <p>Kolega Mesec, preden vam dam besedo pa mi dovolite samo še eno zadevo. Vi, kot predlagatelj, poslanska skupina Levica, ste predlagali 4 sklepe. Predlagam vam, da pri 2., 3. In 4. Sklepu vendarle opravite določeno preformulacijo iz imperativne oblike v predlagalno, zato ker odbor kot delovno telo Državnega sveta ne more nalagati neodvisnim in samostojnim organom kaj naj delajo. In ravno tako ne more vladi nalagati nekaj, kar naj dela, ampak lahko samo predlaga. To bi vas lepo prosil.</p>
               <p>Imamo še eno pooblastilo. In sicer poslanec Franc Breznik nadomešča člana odbora, poslanca Anžeta Logarja iz poslanske skupine Slovenske demokratske stranke.</p>
               <p>Kolega Luka Mesec.</p>
               <p>Postopkovno, poslanec Franc Breznik.</p>
               <p>Ja, kaj ni vklopljeno? Samo trenutek. Aja.</p>
               <p>Kolega Breznik, izvolite, imate besedo.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Glejte, ne bom delal nobenih zapletov. Kolegom Levice samo vsled vsega pogledam koliko vas je, bom vam razdelil moje pisno poslansko vprašanje z osmimi vprašanji takratnemu ministru Mramorju, ministru za finance, z kompletno korespondenco, ko je minister za finance poslal na SDH tudi prošnjo, da na teh osem poslanskih vprašanj odgovorijo - torej, govorim o januarju 2016 - in seveda s podpisom mag. Anje Strojin Štrampar in pa kolega takratnega predsednika uprave gospoda Jazbeca.</p>
               <p>Toliko samo, da boste imeli to pisno poslansko vprašanje, da boste videli kaj so mi odgovorili, da imamo potem tudi za naslednje seje. Zdaj, če ste se vi danes tako odločili, da gospoda Jazbeca in gospe članice, takratne članice uprave Anje Strojin Štrampar ne vabite, jaz mislim, da potem je to razlog že, da naredimo še eno sejo samo na to temo. Tudi zelo zanimiv odgovor je, kaj sta mi takrat napisala. Samo toliko, da veste vsi skupaj, ki ste zbrani. Bom pa prosil enega strokovnega sodelavca, da vam zdaj naredi kopijo teh dokumentov, za potem morda za nadaljevanja teh sej, ki bodo. Ker mislim, da gre za utemeljen sum resnega kaznivega dejanja, to se z njimi tudi strinjam. Nekdo, ki ima univerzitetno diplomo vsaj z ekonomije ali pa prava, firme v taki kondiciji, kot je bila takrat Adria, enemu skladu z 25 tisoč evrov kapitala, glejte, ki nima nobenih izkušenj v letalstvu. Glejte, tu gre za čisti samomor in po moje za naklepno kaznivo dejanje, tisto najhuje, kar se mi zdi.</p>
               <p>Toliko, samo za, kot-</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Postopkovni predlog.</p>
            </sp>
            <sp who="BreznikFranc">
               <speaker>FRANC BREZNIK (PS SDS): </speaker>
               <p>opomba danes in tudi moj postopkovni del.</p>
               <p>Hvala lepa, predsednik.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Bomo poskrbeli, da bo to razmnoženo in posredovano vsem prisotnim poslankam in poslancem.</p>
               <p>Zdaj, v tretjem poskusu, kolega Mesec, mislim, da bomo uspeli priti do vaše uvodne obrazložitve. Kot predstavnik predlagatelja imate besedo.</p>
               <p>Izvolite.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala za besedo in uvodne pohvale.</p>
               <p>Zdaj, če nekoliko ironično pripomnim, ni treba imeti ravno vedeževalskih sposobnosti, da bi takrat lahko z veliko gotovostjo opozorili na težave ali pa na skorajšnji propad Adrie že v točki, ko se je ta prodajala. Kot je Franci Breznik povedal, Adrio je SDH prodajal skladu 4K Invest, ki je imel 25 tisoč evrov ustanovnega kapitala - to je bilo celo štirikrat manj, kot je bila kupnina, čeprav je država postavila simbolično ceno 100 tisoč evrov za podjetje, ki je predhodno prejelo 95 milijonov evrov kumulativne dokapitalizacije. In zraven temu skladu dala še 3,1 milijon evra kapitalske popotnice, ne? To so dali v roke skladu z neznanim lastništvom, brez same ene izkušnje iz področja aviacije, letalske industrije. Da lahko pač ob tem napoveš katastrofo, ni treba biti vedeževalec. Mislim, da smo jo v vseh opozicijskih strankah takrat z enako vehemenco lahko predvidevali in to utemeljeno.</p>
               <p>Tako, da v tem smislu se jaz ne strinjam z vami, predsednik, da je bilo treba odbiti pobudo, ki jo je dal poslanec, ki je danes sejo obstruiral. Mislim, da bo treba razčistiti za nazaj in odgovorne poklicati ne samo v Državni zbor na zaslišanje, ampak tudi na kakšno drugo državno inštitucjo v kakšni drugi veji oblasti, na zaslišanja. Namreč, z odgovori, ki jih zaenkrat dajejo, zakaj so se odločili za prodajo Adrie pač ravno temu skladu brez izkušenj in z 25 tisoč evri ustanovnega kapitala, ki je za povrh ustanovilo še namensko podjetje, nam odgovarjajo povsem enostavno – da so sicer bili na vezi z več kot 100 potencialnimi prevzemniki, dobili številne ponudbe na mizo, ampak so se odločili ravno za ta sklad z argumentom, da je bil edini pripravljen sodelovati pri dokapitalizaciji. Zdaj, ta argument bo treba testirati in mislim, da se tukaj lahko pogovarjamo o resni obtožnici zoper ljudi, ki so sodelovali v prodaji Adrie v začetku njenega konca.</p>
               <p>Zdaj, glede na to, da teh ljudi danes nimamo, mislim, da se bo treba pogovoriti predvsem o tem kaj je odgovornost te vlade in kako naprej. Uvodoma bi rekel še tole. Kar smo storili z letalsko industrijo, je še ena žalostnih zgodb zadnjega desetletja. Pri nas smo ali pa so vlade za nazaj, ko so podjetja prišla v težave, jih pogosto uničevale zaradi tega, ker jim niso bili všeč lastniki. Tako je propadlo celo gradbeništvo in tako je zdaj propadla tudi slovenska letalska družba. S tem izgubljamo ne samo povezljivost Slovenije in konkurenčnost na svetovnem trgu, ne pozabite, da je Adria tedensko opravljala v letu 2015/2016 200 tedenskih letov na 30 destinacij in da je v Slovenijo letno pripeljala 200 tisoč turistov. V Adrii smo imeli pilote, tam je bilo akumulirano znanje in kot vse kaže, smo to družbo za vedno izgubili, s čimer se niso izgubile, s čimer se niso izgubile zgolj linije in infrastruktura, ampak predvsem znanje, kadrovski potencial, ki ga je ta družba imela – na podoben način, kot je bilo uničeno slovensko gradbeništvo.</p>
               <p>Uvodoma bi rekel še tole. Kar smo storili z letalsko industrijo, je še ena žalostnih zgodb zadnjega desetletja. Pri nas smo ali pa so vlade za nazaj, ko so podjetja prišla v težave, jih pogosto uničevale zaradi tega, ker jim niso bili všeč lastniki. Tako je propadlo celo gradbeništvo in tako je zdaj propadla tudi slovenska letalska družba. S tem izgubljamo ne samo povezljivost Slovenije in konkurenčnost na svetovnem trgu, ne pozabite, da je Adria tedensko opravljala v letu 2015/2016 200 tedenskih letov na 30 destinacij in da je v Slovenijo letno pripeljala 200 tisoč turistov. V Adrii smo imeli pilote, tam je bilo akumulirano znanje in kot vse kaže, smo to družbo za vedno izgubili, s čimer se niso izgubile, s čimer se niso izgubile zgolj linije in infrastruktura, ampak predvsem znanje, kadrovski potencial, ki ga je ta družba imela – na podoben način, kot je bilo uničeno slovensko gradbeništvo.</p>
               <p>Zdaj, kje se moramo začeti pogovarjati o odgovornosti te vlade? Piloti Adrie, tudi mene so takrat kontaktirali, ker se jim premier ni oglašal, to je bilo marca, če mi lahko nekako vlado pocukamo za rokav, da bi jih sprejeli na sestanek. In se je to potem zgodilo, ampak hočem povedati, že od marca naprej so piloti Adrie opozarjali na težave, ki bodo najverjetneje pripeljale do stečaja tega podjetja. Vlada je torej imela nekje od marca zagotovljeno opozorilo zaposlenih, ki so imeli vse informacije - in so jih predali neposredno predsedniku vlade - o tem, kaj se v podjetju dogaja. In od marca do konca septembra, ko je bil začet stečaj Adrie, ni pripravila nobenega kontingentnega načrta kaj bo storila, če, ko do tega pride.</p>
               <p>Tukaj mislim, da rabimo prvi odgovor s strani Ministrstva za finance in ostalih predstavnikov vlade: zakaj niste reagirali? Zdaj minister Počivalšek, ko se pogovarjamo o novi družbi, govori, da je potrebnih nekih 6 mesecev, da se pridobijo licence, da se dogovori za slote na letališčih in tako naprej - 6 mesecev je približno čas od marca do septembra. Zakaj je pri nas vlada o teh opcijah začela razmišljati septembra in zakaj ne marca? Zakaj je moralo najprej do stečaja priti, zakaj niste naredili vsaj kontingenčnega načrta, če do tega pride? To je moje prvo vprašanje.</p>
               <p>Zdaj, drugo vprašanje je: kakšna je vladna strategija? Tukaj moram reči, da sem zelo zmeden. Včeraj smo imeli sejo Odbora za infrastrukturo, okolje in prostor, kjer je prišla ministrica Alenka Bratušek, ki je predlagala novelo Zakona o letalstvu, po moji oceni nepotrebno, ker ureja nekaj, kar je urejeno že v evropski uredbi, ki je neposredno veljavna tudi v Sloveniji, namreč, prišla je z novelo, katere smisel, namen in vsebina je bila, da se omogoči subvencioniranje tujih družb - tujih letalskih družb, ki bodo po novem prevzele Adriine linije in letele z ljubljanskega letališča. To je zgodba Ministrstva za infrastrukturo. Se pravi, kako se soočiti s propadom Adrie? Ministrstvo za infrastrukturo bo začelo subvencionirati tuje letalske družbe, da prevzamejo Adriine linije.</p>
               <p>Na drugi strani imamo Ministrstvo za gospodarstvo. Zdravko Počivalšek je imel nedavno tiskovno konferenco na kateri je govoril, da se bo ustanovilo novo podjetje, kamor naj bi se prezaposlili piloti, tehnično osebje in tako naprej Adrie in ki naj bi prevzelo Adriin posel. In zdaj ne vem, kaj ta vlada razmišlja. Ali bodo ta posel prevzele tuje letalske družbe, ki jih bomo tudi subvencionirali ali bo to delala nova Adria ali pa Air Slovenia ali pa kakor koli se bo že ta družba, ki naj bi nastala če pol leta, kot ocenjujete, nadaljevala, ne? To je moje drugo vprašanje. Se pravi, kaj točno je strategija vlade in ali se sploh ministrstva pogovarjajo med sabo kako se s problemom, ki je nastal, soočiti?</p>
               <p>Imamo dve popolnoma kontradiktorni strategiji – če gremo po poti Ministrstva za infrastrukturo, da Lufthansa, Brussels Airlines in ostali prevzamejo linije, potem najbrž ne rabimo nove družbe. Oziroma, če jo ustanovimo – kam bo pa letela, če bodo vse rentabilne linije že pobrali drugi? Če se ustanavlja novo družbo, potem je verjetno treba na Ministrstvu za infrastrukturo spremeniti strategijo in probati s Fraportom, čeprav mislim, da to ni realistično, se zmeniti, da se počaka s predajo ali pa da se da samo začasno te linije v uporabo, dokler ne nastane nova letalska družba. Jaz mislim, da je za to sicer prepozno, ker pač letališče ni v slovenskih rokah in nima tukaj vlada nobene besede. Ampak vseeno me zanima kako vlada razmišlja. Ker očitno je, da ne razmišlja ali pa se ne pogovarjate med sabo in da v bistvu sploh ne veste kaj bi naredili po tem, ko je Adria propadla.</p>
               <p>Tako, da tukaj bi odprl razpravo. Danes smo tukaj ne zato, da Levica pametuje, kot je bilo zaznati iz pikrih pripomb predsednika na začetku, ampak zato, da dobimo informacije, v bistvu, o tem kaj se sploh na vladi dogaja, kaj razmišljajo in kako oblikovati neko smiselno strategijo za naprej.</p>
               <p>Ob tem pa, seveda, predlagamo 4 sklepe, ki so predvsem vnazajski. Prvi je, da se strinjamo, da je bila ta privatizacija Adrie Airways škodljiva, kar je po moje onkraj dvoma. Drugi je, da nalagamo Računskemu sodišču, da pripravi revizijo prodajne pogodbe Adrie Airways podjetju 4K Invest in jo najkasneje v 30 dneh posreduje Državnemu zboru, kot rečeno, zaradi tega, ker je treba razčistiti. Tretjič, da predlagamo – se strinjam s popravkom sicer, »da mu predlagamo« se preformulira v, »nalagamo« se preformulira v »predlagamo« - vladi Slovenije, naj preuči pogoje pod katerimi lahko ustanovi novo letalsko družbo ob podpori delavcev. To je v bistvu moje vprašanje, koliko je to sploh še realistično in koliko je to samo pesek v oči zaposlenim, ki jih skrbi za cca 500 delovnih mest. In pa zadnji, glede na to, da obstaja utemeljen sum, da je lastnik to podjetje iz malomarnosti uničil, da Odbor za finance predlaga Vladi Republike Slovenije, naj uporabi 8. člen Zakona o gospodarskih družbah o spregledu pravne osebnosti za Adrio Airways, da bomo lahko tudi odgovorne v podjetju, ki je neposredno odgovorno za njen stečaj in propad, pripeljali pred slovenska sodišča.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod predlagatelj.</p>
               <p>Samo v pojasnitev, da bodo stvari popolnoma jasne. Na začetku ste omenili kar nekaj ljudi, ki jih danes ni tukaj. Ponovno poudarjam, da sem vabil izključno predstavnike po seznamu, ki ste ga vi, kot sklicatelj nujne seje, predlagali. Med drugim sem povabil tudi predstavnike Adrie Airways, sveta delavcev Adrie Airways, sindikata Adrie Airways, sindikata letalsko-tehničnega osebja Adrie Airways in Sindikata prometnih pilotov Adrie Airways. Zdaj sem pregledal kompletno listo prisotnih in ugotavljam, da niti enega od teh povabljenih ni na sejo. Morda je to, ampak tega ne trdim, to je samo predpostavka, tudi ne neverbalen način komunikacije, kaj se ti neposredno udeleženi in neposredno prizadeti mislijo o tovrstnih sejah delovnih teles parlamenta.</p>
               <p>Zdaj pa gremo dalje k razpravam oziroma k uvodnim predstavitvam predstavnikov vlade.</p>
               <p>Najprej ima besedo Državni sekretar na Ministrstvu za finance, gospod Alojz Stana.</p>
               <p>Prosim.</p>
            </sp>
            <sp who="StanaAlojz">
               <speaker>ALOJZ STANA:</speaker>
               <p>Hvala, gospod predsednik.</p>
               <p>Jaz bi skladno s pristojnostmi Ministrstva za finance, seveda, jaz bi skladno-</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospod Stana, mikrofon si dajte malo bližje, glas pa tako imate dovolj volumenski.</p>
            </sp>
            <sp who="StanaAlojz">
               <speaker>ALOJZ STANA:</speaker>
               <p>Hvala, gospod predsednik.</p>
               <p>Jaz bi skladno s pristojnostmi Ministrstva za finance rad prediskutiral formulacijo sklepa, zaradi tega, ker imamo tukaj kar precej veliko zadrego.</p>
               <p>Pri prvem sklepu, ki se glasi: »Odbor za finance ugotavlja, da je bila privatizacija Adrie Airways škodljiva«. Najprej je treba opozoriti, da je zakonita ugotovitev o škodljivosti nekega dejstva oziroma ravnanja odvisna od ugotovitve škode in presoje dejanskih okoliščin konkretnega primera v povezavi z relevantnimi predpisi po ustreznemu postopku. Ta sklep, tako kot je napisan, že vnaprej prejudicira. Pač, postopkovno je treba tele stvari malo drugače zastaviti. In pa, to ne sodi v pristojnosti odbora Državnega zbora, temveč sodišč. Tako, da glede tega bo treba neko drugačno formulacijo zavzeti.</p>
               <p>Za drugi sklep, kateri je bil posredovan, to je: »Odbor za finance nalaga Računskemu sodišču«. Odbor za finance kot delovno telo Državnega zbora ne more naložiti računskemu sodišču naj uporabi 8. člen Zakona o gospodarskih družbah o spregledu pravne osebnosti. Za Adrio Airways niso izpolnjeni pogoji za uveljavljanje spregleda njene pravne osebnosti. Se pravi, da to so- ne, zdaj sem pa zamešal, se opravičujem, o četrtem sem govoril. O drugem pa je, da: »Odbor za finance nalaga Računskemu sodišču« - ne more, ker pač Računsko sodišče je samostojno.</p>
               <p>Pri tretjem ga pa težko komentiram zaradi tega, ker nisem seznanjen z biznis-planom. In zdaj zelo težko rečem. Verjamem pa, da ni narobe, da se stvari preučujejo, ampak zelo težko pa dam neko strokovno stališče glede tega člena, zaradi tega ker pač s temi podatki nisem seznanjen.</p>
               <p>Tako, da za formulacijo sklepov v takšni obliki, kot jih sedaj trenutno so nam bili prezentirani, ne, pač Ministrstvo za finance predlagane predloge sklepov ne more podpreti. Tako ne zaradi manjkajočih vsebinskih podatkov, kakor tudi ne ustreznih pravnih podlag.</p>
               <p>Če bo pa potrebno, se bi pa še pozneje potem vključil v debato.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod državni sekretar.</p>
               <p>Naslednja je na vrsti državna sekretarka na Ministrstvu za gospodarski razvoj in tehnologijo, gospa Eva Štravs Podlogar.</p>
               <p>Prosim.</p>
            </sp>
            <sp who="ŠtravsPodlogarEva">
               <speaker>EVA ŠTRAVS PODLOGAR:</speaker>
               <p>Hvala lepa za besedo, spoštovani predsednik. Spoštovane poslanke in poslanci.</p>
               <p>Glede na zelo aktualno in perečo problematiko, bi se kar se tiče potrditve oziroma sprejemanja sklepov strinjala oziroma pridružila kolegu Stani iz Ministrstva za finance.</p>
               <p>Kar pa se tiče v osnovi problematike ki je bila povzročena ob stečaju Adrie, pa seveda želim poudariti, da se Ministrstvo za gospodarstvo zavedamo kako pomembna je povezljivost Slovenije s svetom, tako za gospodarstvo kot seveda tudi za en pomemben del gospodarstva, ki je turizem. Vedno poudarjamo, da je pač 80% slovenskega GDP-ja povezanega z izvozom in jasno je, da moramo za to veliko, tudi gospodarstveniki, hoditi po svetu. V sklopu možnih rešitev nastale situacije je, kot ste seveda tudi seznanjeni, se trenutno preučujejo pravne in poslovno-organizacijske alternative, v okviru katerih bo pač mogoče zapolniti te vrzeli. Cilj samega preučevanja rešitev je, da bi v tem, ki pa jih v tem trenutku res ni mogoče konkretizirati, saj potekajo zelo različnimi deležniki, bodo pa usmerjeni k večji povezljivosti Slovenije s preostalim svetom in na ta način ne zmanjševati konkurenčne prednosti Slovenije.</p>
               <p>Na kratko.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa državna sekretarka.</p>
               <p>Sprašujem predstavnika Slovenskega državnega holdinga ali želi besedo.</p>
               <p>Gospod Gabrijel Škof, izvolite, imate besedo.</p>
            </sp>
            <sp who="ŠkofGabrijel">
               <speaker>GABRIJEL ŠKOF:</speaker>
               <p>Hvala lepa, spoštovani predsednik. Spoštovane poslanke in poslanci.</p>
               <p>Glede na oddaljenost dogodka, gre za le cca 3 leta od prodaje, pa aktualne teme, mi dovolite, da nekaj dejstev podam o sami transakciji, zato da bo lažje potem razpravljati o tematiki.</p>
               <p>Nekaj dejstev o podlagi za izvedbo transakcije. Družba Adrie Airways je bila skladno s sklepom Državnega zbora z dne 21. 6. 2013 vključena v seznam podjetij, namenjenih prodaji. Sklep je torej potrdila večina poslancev takratnega zbora. Adria Airways je bila tudi, skladno s strategijo upravljanja kapitalskih naložb države z dne 13. junija 2015, opredeljena kot portfeljska naložba in tudi to je sprejel Državni zbor. Vlada Republike Slovenije je 15. januarja 2016 podala soglasje k letnemu načrtu upravljanja kapitalske naložbe v družbi Adria Airways, ki je predvideval prodajo Adrie Airways ob predhodni dokapitalizaciji družbe s strani države zasebnega investitorja.</p>
               <p>Zdaj pa še nekaj dejstev o finančnem stanju Adrie Airways pred samo transakcijo. Dejstvo je, da ta družba že kar nekaj časa ni imela vzdržnega poslovnega modela, ki bi ji omogočil dolgoročno preživetje. In tudi recimo novemu lastniku preobrat poslovanja in sprememba poslovnega modela vsekakor očitno ni uspel. Republika Slovenija je neposredno oziroma posredno preko družb v državnem lastništvu investirala v Adrio Airways naslednja finančna sredstva. Dokapitalizacija, in to dvakrat, v letih 2007 in 2009 v znesku 13 milijonov evrov. Dokapitalizacija v letu 2010 – 2,5 milijona evrov. Dokapitalizacija v letu 2011/2012 v višini 50 milijonov evrov. Konverzija terjatev bank v letu 2012 v skupnem znesku 19,7 milijona evrov. Prodaja hčerinske družbe Adria Airways Tehnika v letu 2012 – navajam jo zaradi tega, ker je bila prodana dvema družbama, ki sta bile takrat v državni lasti. In sicer v obsegu 5 milijonov evrov. Kupca sta bila pa PDP in Aerodrom Ljubljana. In pa še seveda dokapitalizacija v letu 2016, torej ob prodaji, v višini 3,1 milijon evrov. Torej je Republika Slovenija skupno investirala v približno devetletnem časovnem obdobju za 93,3 milijona evrov sredstev v to družbo. To pomeni, da se je družba s poslovnimi in likvidnostnimi težavami soočali že dolgo pred izvedbo postopka prodaje, da so potekala tudi številna prestrukturiranja družbe pod različnimi vodstvi, vendar na žalost neuspešno.</p>
               <p>Rad bi osvežil spomin tudi na čas izpred tega dogajanja, izpred same prodaje. In sicer v obdobju med letom 2011 in, pardon, v času AUKN-a, ko je bil že voden postopek prodaje delnic Adrie Airways, ki pa se je v letu 2013 neuspešno zaključil zaradi nesprejemljivosti prejetih ponudb, ker je družba že dlje časa se soočala s poslovno-finančnimi težavami. Takrat so prejeli dve ponudbi, ena je bila od potencialnega strateškega partnerja, druga od zasebnega investicijskega, investicijske družbe iz srednje in vzhodne Evrope, ki je bila specializirana za izvajanje poslovnih prestrukturiranj. Seveda sta ta dva potencialna kupca takrat postavljala zahteve po ureditvi poslovnega okolja. To se na žalost ni zgodilo. Tako, da kupca sta temu primerno dala tudi zelo nizko ponudbo, ki misli, da je bila en evro. In seveda ta prodaja je padla v vodo, ker prodajalec te ponudbe ni sprejel.</p>
               <p>V času, ko se je s tem ukvarjal SDH, se je sprejemala odločitev o prodaji recimo januarja 2016, je ocenjena izguba Adrie Airways za leto 2015 znašala 4,8 milijona evrov. Kasneje, ko so bili poslovni izkazi znani za leto 2015, se je ugotovilo, da je bila še precej večja. Družba se je soočala s hudimi likvidnostnimi težavami, pri čemer so zapadle obveznosti znašale več kot 9 milijonov evrov in družbi je zelo resno grozil stečaj. Tržna vrednost 91,58 % Adrie Airways je bila na dan 30. junija 2015 ocenjena na 0 evrov. Likvidacijska vrednost Adrie Airways pa je bila, ob predpostavki redne likvidacije, na dan 31. oktober 2015 negativna in je znašala med -70 do -75 milijonov evrov. Tudi izvedeni pravi in finančni skrbni pregled v postopku prodaje je pokazal, da obstajajo potencialna tveganja v zvezi s posameznimi pogodbami, da družba ni sposobna poravnati tekočih in zapadlih obveznosti. Izražen pa je bil tudi dvom, in to resen dvom, v sposobnost dolgoročnega preživetja družbe.</p>
               <p>Še nekaj dejstev o samem izvedenem postopku prodaje. Potekal je od začetka julija 2015, pri čemer je bil vzpostavljen kontakt s širokim naborom finančnih in strateških investitorjev, saj bilo kontaktiranih 122 potencialnih investitorjev s celega sveta. Od tega je bilo tudi 61 strateških investitorjev. Ta postopek je potekal ob konkurenci več ponudnikov. Po našem mnenju je bil izveden profesionalno, transparentno in enakopravno do vseh investitorjev v prodajnem postopku ter v skladu z mednarodno prakso na tem področju. Postopek prodaje sta skupaj vodila SDH in DUTB s tem, da je bil SDH nosilec in sicer v sodelovanju s finančnim svetovalcem KPMG in pravnim svetovalcev Karanović &amp; Nikolić. V obdobju prodaje, ki sta ga vodila torej SDH in DUTB, ni bilo zanimanja strateških vlagateljev, temveč samo skladov, od katerih je samo 4K, kot navedeno, dal najugodnejšo ponudbo. Vse ponudbe so vključevale zahteve po soudeležbi prodajalcev pri dokapitalizaciji družbe. V konkurenčnem in transparentnem prodajnem postopku Adrie Airways se je izkazalo, da družbe ne bo mogoče prodati, če lastniki ne bodo zagotovili dodatnih denarnih sredstev za družbo. In če se ne proda, kot sem povedal, je bila zelo, zelo velika verjetnost, da gre Adria Airways že takrat v kratkem času v stečaj. Vzporedno s prodajnim postopkom, so v družbi Adria Airways potekale intenzivne aktivnosti za izboljšanje njene likvidnosti. To so bila pogajanja z upniki za izboljšanje pogojev, tako odlogi plačil, odpisi dolgov, odprodaja poslovno nepotrebnega premoženja in podobno in upniki družbe Adria Airways dolgov takrat pač niso želeli odpisati. Na podlagi konkurenčnega prodajnega postopka je bil potem za končnega kupca izbran investicijski sklad s sedežem v Luksemburgu 4K Invest, ki je na koncu podal najugodnejšo ponudbo. On je tudi dokapitaliziral Adrio Airways v višini en milijon evrov in je dodatno potem še poravnal kupnino prodajalcem v višini 100 tisoč evrov. Republika Slovenija je družbo Adrio Airways dokapitalizirala hkrati tudi z 4K Investom v višini 3,1 milijon evrov, kar ne presega ocenjenih neposrednih stroškov stečaja družbe.</p>
               <p>Zakaj je to pomembno? Zaradi tega, ker smo bili v morebitni pasti državne pomoči in je bilo potrebno transakcijo izpeljati na tak način, da nebi kasneje prišlo do kakšnih očitkov neustrezne in neprimerne državne pomoči. Na podlagi primerjave scenarijev je bila sprejeta odločitev, da je prodaja družbe Adrie Airways, ob njeni predhodni dokapitalizaciji s strani Republike Slovenije in zasebnega investitorja, za Republiko Slovenijo bolj gospodarna odločitev oziroma pomeni manjši strošek kot stečaj ali kot ustanovitev nove letalske družbe. Delujoča družba letno v proračun Republike Slovenije prispeva okoli 10 milijonov evrov v obliki davkov in prispevkov, medtem ko bi bil pri negativnem scenariju stečaja proračun bremenjen takrat tudi za visoke stroške nadomestil za čas brezposelnosti za zaposlene. Vemo pa dobro v kakšnem položaju, ekonomsko, se je takrat nahajala naša država in pa gospodarstvo.</p>
               <p>Če se v začetku leta 2016 prodaja nebi izvedla, bi Adria Airways, ki je bila že takrat v težki likvidnostni situaciji, zapadle obveznosti so bile namreč izredno visoke, likvidacijska vrednost je bila negativna, v kratkem grozil stečaj.</p>
               <p>Še ena stvar v zvezi z zaposlenimi Adrie Airways in sicer piloti Adrie kot zainteresirana stranka v prodajnem postopku. Bili so na sestanku na SDH, kjer so bili seznanjeni kdaj se bo prodajni postopek začel in na kakšen način bo postopek potekal. Predstavniki pilotov so izrazili interes za nakup družbe, kar je SDH evidentiral in o tem tudi seznanil finančnega svetovalca KPMG. KPMG je predstavnike pilotov informiral o prodajnem postopku na enak način kot vse ostale zainteresirane investitorje. Predstavniki pilotov so se tudi sestali s KPMG in KPMG jim je pojasnil na kakšen način se lahko vključijo v prodajni postopek. Zaključitev v postopek bi morali podpisati NDA, biti pa mora podpisan s strani pravne osebe, ki je zainteresirana za nakup. Do podpisa NDA-ja ni prišlo, kar dokazuje, da je bil preverjen tudi interes za nakup s strani zaposlenih.</p>
               <p>Toliko za začetek.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa.</p>
               <p>Predlagatelj ima besedo.</p>
               <p>Poslanec Mesec, prosim.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala za besedo.</p>
               <p>Zdaj se bom najprej odzval na zadnje izvajanje predstavnika SDH. Vi trdite, da Adria ni imela zdravega poslovnega modela že neki čas in da je visela na robu stečaja.</p>
               <p>Zdaj, če številke malo v perspektivo damo, so približno take. 2015 je imela 9,2 milijona evra izgube, 2016 3,2 milijona evra dobička. Torej v dveh letih 6 milijonov evrov izgube. Na plus, na pozitivni strani pa to, kar naštevate. V Sloveniji je realizirala okrog 150 milijonov evrov prihodkov vsako leto. Od tega je 10 milijonov se znašlo v proračunu v obliki davkov in prispevkov. Pripeljala je 200 tisoč turistov na leto, katerih multiplikativni učinek se ocenjuje na cca 28 milijonov evrov, se pravi 140 po glavi.</p>
               <p>Zdaj je vprašanje ali je to družba, ki je delala izgubo tej državi ali je to družba, ki je prinašala dobiček in pozitiven multiplikator tej državi. Takole, če pogledamo malo širšo zgodbo, se razkrije precej drugačna slika, ne? Če pa pogledamo kje je ta družba danes in kakšni bodo stroški za državo, je pa slika veliko bolj boleča. Minister Počivalšek govori, da bi bilo treba subvencionirati domačega letalskega prevoznika s cca 5 do 6 milijonov evrov letno, tako ocenjuje, se pravi, tu gre neposredno v minus. In vprašanje je, če se ne motim je 568 zaposlenih bilo na Adrii-</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>58. 558.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>558, ne? In lahko predvidevamo, da bo dobršen del vsaj nekaj časa zdaj na zavodu in bo tudi država morala plačati za njihovo brezposelnost. Poleg tega se je že izgubilo teh 10 milijonov evrov davkov in prispevkov v proračun. In vprašljivo je ali bo to prizadelo tudi, na kateri koli način, turistični obisk Slovenije. To je zdaj vse povezano in jaz mislim, da smo prišli do veliko večje izgube, kot smo jo imeli takrat. Kljub temu, da vi govorite o nezdravem poslovnem modelu.</p>
               <p>Sicer pa bi rad še enkrat postavil vprašanje, ker nisem dobil odgovora. Prvo vprašanje za vlado je: zakaj, če ste od marca prejemali opozorila, piloti so bili tudi na sestanku pri predsedniku vlada, niste pripravili kontingenčnega načrta za primer stečaja Adrie? Če vemo, da ustanovitev nove družbe terja nekih 6 mesecev, zakaj se pač ni o tem začelo govoriti marca ampak šele po tem, ko je bilo prepozno? In drugič, kakšen je sploh plan vlade zdaj? Ali razdelitev in subvencioniranje linij tujim letalskim družbam ali ustanovitev novega podjetja?</p>
               <p>Prosim za odgovor na ta dva vprašanja.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa.</p>
               <p>Jaz predlagam, da predstavniki vlade počakate, pripravite odgovore. Ko bomo prvi krog razprave opravili, pa boste podali predvsem ta dva odgovora na vprašanji, ki ju je zdajle predlagatelj izpostavil.</p>
               <p>Gospe in gospodje, odpiram razpravo. Imam zaenkrat 3 prijavljene – prvi poslanec Šircelj, drugi poslanec Zorčič in tretji poslanec Knežak.</p>
               <p>Kolega Andrej Šircelj, izvolite, imate besedo.</p>
            </sp>
            <sp who="ŠirceljAndrej">
               <speaker>MAG. ADNREJ ŠIRCELJ (PS SDS):</speaker>
               <p>Ja, hvala lepa, spoštovani predsednik. Predstavniki vlade, ostalih inštitucij, kolegi in kolegice.</p>
               <p>Zdaj, res je, da pač ta saga o Adrii je potekala že dolgo časa. Nenazadnje je bila Adria vedno, bom rekel tudi izredno pomembna družba za samo politiko in seveda tudi za tiste, ki so lahko preko politike vplivali na določene gospodarske družbe. In to od leta 1961 naprej, takrat je bila ustanovljena ta družba.</p>
               <p>Zdaj, seveda je, celotno kronologijo, če pogledamo, lahko vidimo, da preko te družbe so potekale določene transakcije in preko te družbe je vedno aktualna oblast dejansko, bom rekel tudi na določene načine, neposredno ali posredno, financirala to družbo. In jaz mislim, seveda – Adria je dala določenim ljudem tudi, bom rekel neke bonitete v zvezi s tem, ali preko kart cenejših ali zastonjkarskih ali na kakršen koli drug način v obliki donacij, subvencij in tako naprej. Skratka, vse to kaže na to, da je bilo bolj ali manj finančno stanje te družbe, bom rekel vprašljivo transparentno ali pa bili so indici, da je finančno stanje potekalo netransparentno. Seveda to do zadnjega trenutka, ko je bila to še državna last in ko je dejansko prešla v privatne roke.</p>
               <p>In res je, kar je predstavnik SDH-ja rekel, da je bilo to vključeno v sistem prodaje državnega premoženja, tistih 10 ali 20 firm, in da je bilo to seveda tudi v strategiji. Res pa je tudi, da je Državni zbor v prejšnjem mandatu, bom rekel sledil tej prodaji in v povezavi s tem, bom rekel je bila tudi sklicana posebna seja 4. februarja 2016, kjer je bilo na dnevnem redu tudi prodaja Adria Airways. In takrat so bili prisotni na tej seji tudi predstavniki vlade. Takrat so bili seveda prisotni tudi predstavniki ministrstva, tako je bil prisoten z Ministrstva za gospodarski razvoj in tehnologijo Zdravko Počivalšek, Aleš Cantarutti, Barbara Gradišnik. Finance – Aleksander Nagode, Urška Cvelbar, Metod Dragonja. In morda so nekateri tudi danes tukaj in takrat ni bilo z besedo rečeno, da je to karkoli problematično z vidika vlade. Takrat ni bili niti majhnega vprašanja o tem, ali je to karkoli problematično in seveda zagotovljeno je bilo, seveda predvsem takrat s strani predstavnikov SDH-ja, jaz imam tukaj namreč zapisnik te seje, tako da berem tudi vse navzoče in tako naprej, je bilo rečeno seveda, da bo družba na ta način poslovala dobro, razširjala trge in tako naprej in tako naprej. Skratka ni bilo opozorjeno, da bi lahko družbe zapadle v takšne ali drugačne težave.</p>
               <p>In to, kar se je zgodilo zdaj, pač, seveda bo lahko vsak rekel »veste kaj, saj to je pač zasebno podjetje«. In to zasebno podjetje je pač takratna vlada, ne seveda zdaj reči, da vlada ni imeli vpliva ali pa da ni dala nekega, če želite tihega soglasja ali pa vsaj ni nasprotovala tej prodaji, ker SDH je v stoodstotni lasti vlade, vlada je pravzaprav skupščina SDH-ja in takrat se je pač to zgodilo z, če želite žegnom takratne vlade in pač ljudi, ki so tudi danes v tej vladi, če govorim samo o ministrih oziroma o funkcionarjih.</p>
               <p>In seveda ta agonija seveda zdaj kaže na to, da je na eni strani, kot lahko beremo, Adria Airways imela povečano prodajo, povečane prihodke, mislim, da sem bral zdaj tukaj v zadnjem obdobju 12 % in tako naprej. In na drugi strani gre družba v stečaj in potem se seveda ugotovi, da ta Adria Airways ni bila lastnik niti enega letala. Ne vem, tudi blagovne znamke ne. Skratka, postavlja se vprašanje in mislim, da je bilo to tudi že v medijih, ali so dejansko vsi ti prihodki dejansko prišli v to družbo. Tudi tisti prihodki, ki so dejansko šli, ki so nastali na podlagi tega, da je ta družba posojala letala s posadkami in tako naprej, tudi v medijih ste lahko, vse to ste lahko brali tudi po medijih, skratka dala je v najem letala s posadkami in tako naprej. In seveda, zdaj se tukaj postavlja vprašanje, če želite zelo enostavnih finančnih in računovodskih pravil – kdo je izstavljal račune za te storitve in na katere račune so dejansko ti prihodki prišli. Jaz ne rečem, da je karkoli narobe, jaz samo berem medije in v zvezi s tem se postavljajo ta vprašanja. In tukaj jaz mislim, da bi pa morale te pristojne inštitucije to ugotoviti, ki so za to. zakaj je ob rasti prodaje, rasti prihodkov, rasti vsega in tako naprej, dobrih pilotov in tako naprej, prišlo kar naenkrat do finančnega kolapsa? In kdo je zdaj seveda tisti, ki bi pa moral to dejansko ugotoviti, ki bi pa moral dejansko to ugotoviti? In , ali je to enostavno v skladu, če želite v skladu z mednarodnimi pravili. In navsezadnje, tudi v Švici se o tem baje pogovarjajo in tako naprej v nekaterih drugih primerih.</p>
               <p>Tako, da tukaj so seveda ta aktualna vprašanja. Ali ni bilo to, ne vem, mogoče je bilo pa to načrtovano. Sprašujem, ne trdim. In tukaj pa mislim,da bi morala pa verjetno vlada ali pa pristojne inštitucije glede tega, da gre za nacionalnega prevoznika, glede na tega, da pač kakorkoli vi lahko rečete »ok, to je pač neka d.o.o« ali pa delniška družba in tako naprej. Ampak ima multiplikativni učinek za narodno gospodarstvo, za državno gospodarstvo. Jaz bom tako rekel, imelo je potencialni učinek. Danes ga nima več. In tukaj je seveda verjetno treba ugotavljati, bom rekel tudi tovrstne odgovornosti. Državni zbor je dejansko 4. februarja 2016 o tem govoril na tej seji Komisije za nadzor javnih financ. Takrat ni bilo zaznati ničesar spornega, vsi deležniki oziroma vse osebe iz vlade so pritrjevali in rekli, da to je pa super. Niso rekli, da to je super ampak niso tudi rekli, da je karkoli narobe v zvezi s tem in da bo karkoli narobe v zvezi s tem.</p>
               <p>Zdaj, tukaj se seveda postavlja vprašanje in tukaj tudi predstavnica vlade, Ministrstva za gospodarstvo in tako naprej, seveda se lahko govori o tem kako bi to bilo fajn za naprej, kako bi fajn imeli, fajn bilo imeti avionsko družbo, kako je to multiplikativni učinek in kako razmišljate in tako naprej. Zdaj jaz ne vem, veliko ljudi pride v Državni zbor iz izvršne oblasti in nam včasih, glejte, sadi rožice. Pa saj so te linije že razprodane. Saj avioni letijo. Ne ob 7 zjutraj ampak pač malo kasneje, tako da ljudje pač porabijo več časa v drugih državah, plačujejo več hotelskih stroškov, zaradi tega poslovneži morajo prenočiti in tako naprej. Pa drugače se vse dogaja, glejte. Saj, a letala stojijo? Saj letijo. In predno boste si vi vse načrte izmislili, pa preračunali pa tako naprej, glejte, jaz mislim, da bo še več letalskih družb letelo in tako naprej, pa boljše linije bodo, pa in tako naprej. In potem boste morali konkurenčno prednost ugotoviti in potem boste ugotovili, da ali država lahko tukaj sodeluje ali ne zaradi evropskih direktiv, pa evropskih predpisov, pa tako naprej. In potem boste na koncu oznanili, da ne. Da ne more država to delati, da so ta pravila, una pravila in tako naprej.</p>
               <p>In res je tisto, kar je kolega Mesec rekel – kje ste bili 6 mesecev nazaj, vlada, če je hotela nekaj narediti, če je hotela imeli nacionalnega prevoznika? Ali pa povejte, glejte, ne rabimo, ta vlada meni, da ne rabimo nacionalnega prevoznika in povejte nam. Mislim, ne zdaj, da bomo mi nekaj delali, pa finančne načrte, pa tako naprej. To traja, a veste, to traja. Tudi ne da se takole narediti verjetno finančne načrte pa konkurenčne prednosti, pa linije, pa pač to, da se zakupijo neka mesta na drugih letališčih, ne vem kako se to profesionalno reče, mislim da je en poseben, sloti pa tako naprej. Glejte, to, a veste. Jaz samo nebi rad, dajte, vlada, nam čisto sliko. Ne nas tukaj, da bomo leteli z nekimi avioni, ki bo gor pisalo Air Slovenia in tako naprej, če to ni realno. Glejte, če pa to je realno, povejte »jutri boste leteli, gospod Šircelj, z Air Slovenia ne vem kam«.</p>
               <p>Tako da, glejte, to je moja razprava. Jaz mislim, da tukaj gre za nekaj skrivalnic. Država je dala skozi ta leta 93 milijonov. Kako si zdaj ta država predstavlja poslovanje nove avionske družbe brez državnega denarja? Oprostite, če gledate malo okoli, ne vem, Austrian Airlines pa, ne vem, še neke druge, švicarske, pa še tiste družbe, ki so jih te družbe ustanovile ravno zaradi tega, ker so bile tako velike družbe nekonkurenčne, da zdaj letijo, ne vem, Laudamotion Air, pa ne vem katere še vse ostale, ki pokrivajo delež tega tržišča. Jaz ne vem kako si pač tudi ta vlada zamišlja, da bo zdaj to vse skupaj naredila. In ko so z obstoječimi letali, če želite, pokrili celotno tržišče. Edino druge urnike so dali.</p>
               <p>Tako, da jaz mislim, da je treba seveda tukaj predvsem narediti analizo zakaj se je to zgodilo in do kakšnih nepravilnosti je prišlo pri celotni zadevi. In seveda poiskati odgovornost glede tega.</p>
               <p>O tej novi družbi sem pa, to je moje osebno mnenje, glejte, zelo skeptičen. In se bojim, da bi nastal še en tak konglomerat, ob vseh čustvih, ki jih tudi seveda pred časopisom in tako naprej, kdo daje, kako je zdaj to fajn in čustveno in tako naprej. Ampak da pa, glejte, se je treba vprašati ali smo sposobni dejansko potem zagotavljati tudi, ne samo konkurenčnost, ampak tudi, kakorkoli že, dobičkonosnost te družbe. Pa ne zaradi tega, da bo kdo dividende dobil, ampak zato, da bo ta družba sploh lahko obstala, da bo sploh lahko na trgu. In tukaj bi pričakoval od vlade neko realno sliko. Ne pa, da proučujete, pa mislite, pa ne vem kaj. To skos vlade delajo, vse vlade preučujejo, pa razmišljajo. Premalo pa naredijo.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, kolega Šircelj.</p>
               <p>Nasmehljal sem se samo zaradi tega, ker sva pred, včeraj pravzaprav razpravljala o tistih famoznih 74,5 milijonov evrov za študije o tem ali so študije primerne za popolnitev domov starejših in za socialne ukrepe v Republiki Sloveniji. Pa se mi zdi, da je tole precej podobno tistemu, o čemer sva včeraj razpravljala.</p>
               <p>Nadaljujemo z razpravo. Na vrsti je poslanec Ivan, pardon, Igor Zorčič. Za njim Soniboj Knežak.</p>
               <p>Prosim, kolega Zorčič.</p>
            </sp>
            <sp who="ZorčičIgor">
               <speaker>IGOR ZORČIČ (PS SMC):</speaker>
               <p>Predsednik, hvala za besedo.</p>
               <p>Jaz mislim, da se danes odvija ena podobna debata, kot se je včeraj na Odboru za infrastrukturo. Mogoče bi bilo na mestu, da bi imeli pravzaprav vse te točke na isti seji, ker so med seboj zelo povezane.</p>
               <p>Zdaj, kar opažam v Državnem zboru je to, da se razprava v zvezi z Adrio Airways, ki se mi zdi, da je zelo na mestu, spreobrača v nekakšno politično obračunavanje. Jaz nimam sicer nobenih težav s takšnimi zadevami, če imajo potem kakšen koristen rezultat. Če bo pa rezultat obračunavanj to, da na koncu ne bomo vedeli kje ima naše letalstvo in kje rep, potem pa verjamem, da so takšne razprave v veliki meri brezplodne.</p>
               <p>Zdaj, ena izmed zadev, ki se tu pojavlja v teh razpravah, je ta, da se ustvarja nekakšen videz Adrie Airways kot podjetja, ki je poslovalo zelo uspešno dolga leta, ki je malodane nosilo zlata jajca in ki je strmoglavilo po tem, ko je bilo prodano. No, to seveda ni res. Predstavnik SDH-ja je pojasnil kakšna je bila zgodovina podjetja. Tudi sam sem si pridobil določene podatke in nenazadnje tudi v dnevnem časopisju je bilo v zadnjem času veliko povedanega o zgodovini tega podjetja. Veliko let je poslovalo pod pragom rentabilnosti, čisti poslovni izidi so bili negativni, na primer 2008 3 milijone 200, 2009 13 milijonov, 2010 63 milijonov, 2011 12 milijonov in tako naprej in tako naprej. In dejstvo je, da je to podjetje funkcioniralo dokler je država vanj vlagala proračunska sredstva, pa tudi banke in tako naprej.</p>
               <p>Dejstvo je tudi to, kar smo ugotovili oziroma slišali danes s strani predstavnika SDH-ja – da se je SDH, ko se je odločal o prodaji, da je pač tehtal na eni strani o prodaji te firme nekemu podjetju, kaselc podjetju, na drugi strani tehtnice je bil pa stečaj podjetja. In če je bila situacija takšna, da je pač od vseh podjetij, med katerimi ni bilo nobenega strateškega, zgolj eno bilo pripravljeno Adrio Airways kupiti za takšen in takšen denar, če država doda nekaj zraven, potem si lahko mislimo v kakšnem stanju je bilo to podjetje leta 2016.</p>
               <p>Jaz mislim, da je premislek, ki ga moramo tu opraviti ta, ali bomo v prihodnje imeli letalskega prevoznika, zavedajoč se, da ne bo ob nekem enakem poslovnem modelu neka zelo dobičkonosna družba, pa bo imela neke multiplikativne učinke. Ali pa bomo pustili, da nam usodo letalskega prometa in predvsem pa letalskih povezav krojijo drugi. Vprašat se moramo kakšni so ti multiplikativni učinki. Zdaj, jaz verjamem, da bodo nekatere družbe ali pa, so že ali pa bodo v prihodnje pograbile določene linije, ki o ostale za Adrio Airways, nisem pa prepričan, da bodo te linije in ti vozni redi takšni, ki bodo šli na roko našemu gospodarstvu, kakor bi lahko šli, če bi imeli nekega svojega prevoznika. Namreč, če je eden izmed učinkov tega, da imamo nekega svojega letalskega prevoznika ta, da ima korist od tega gospodarstvo, da ima od tega korist turizem, na primer kongresni turizem, potem je seveda ključnega pomena, da če imamo nek kongres v Sloveniji, da je ta letalska povezava vzpostavljena na način, da lahko tisti, ki bodo kongres obiskali, na primer zjutraj pridejo iz zvečer gredo nazaj. Zato verjamem, da so, bom rekel tudi na ministrstvu tisti, ki razmišljajo o tem na kakšen način z letalskimi povezavami naprej, da imajo v mislih pač ta premislek.</p>
               <p>Zdaj, kolega Šircelj, ti so povedal, da je vlada tu zaspala, da bi morala določene stvari organizirati, ne vem, pred pol leta. Jaz se s tem ne strinjam, jaz mislim, da bi bila zelo smešna situacija in bi imeli tu ene izredne seje, če bi vlada že ustanavljala pred pol leta novo letalsko firmo. Tako, da verjetno je bilo potrebno - jaz tako sklepam in se mi zdi logično - počakati kaj se bo z Adrio Airways zgodilo, ali bo to stečaj ali karkoli drugega, ali se bo morda našel kakšen strateški partner.</p>
               <p>Zdaj je pa na mestu, da torej ugotovimo ali letalskega prevoznika potrebujemo ali pa se bomo znašli na kakršen koli drug način. Jaz nisem prepričan, da je v tej hiši veliko konstruktivne volje, da pridemo do tega odgovora. To pa zato, ker smo včeraj videli sejo Odbora za infrastrukturo, kjer je vlada predlagala ustanovitev gospodarske javne službe z možnostjo nekega subvencioniranja nekih linij, pa je bil zakon kratko malo zavrnjen češ, da ga ne potrebujemo. In jaz si ne predstavljam politiko vlade v prihodnje, če se bo izkazala potreba po takšni intervenciji države, kot je bila predlagana včeraj s strani Ministrstva za infrastrukturo, kako bo vlada lahko sploh odreagirala. Jaz mislim, da bo imela roke zvezane. Enako bo imela roke zvezane tudi, če bo prišlo do odločitve o ustanavljanju nekakšnega novega letalskega prevoznika. In tisti, ki zatrjujete, to mislim tudi Levico, ker je glasovala včeraj proti temu zakonu, da bi se na ta način pomagalo razvijati letalski promet, da je pravzaprav dobršen del današnje razprave, glede na to odločitev včerajšnjo, brezploden.</p>
               <p>Razprava se mi zdi danes koristna v tem smislu, da dobimo ustrezna pojasnila na kakšen način se je prodaja podjetja odvila. Jaz mislim, da smo kar nekatere dobre odgovore dobili. Se pa strinjam, da je morda za premislek tudi kakšen sprejem sklepa, ki ga je predlagala Levica. In sicer jaz se strinjam z ministrstvom, da je, večinoma so sklepi bolj ali manj brezpredmetni ali pa, bom rekel celi v nasprotju s poslovnikom. Ampak če se pogovarjamo o sklepu pod številka 2, na primer »Odbor za finance nalaga računskemu sodišču, naj pripravi revizijo prodajne pogodbe Adrie Airways podjetju 4K Invest in jo v 30 dneh posreduje Državnemu zboru«, da mu mogoče ravno v luči te razprave preoblikujemo ta sklep in predlagamo tako kot je predlagal predsednik odbora, da pač ne moremo zapovedati računskemu sodišču, lahko mu predlagamo. In sicer ne, naj pripravi revizijo prodajne pogodbe, ampak naj pripravi revizijo postopka prodaje. Lahko tudi in prodajne pogodbe Adrie Airways. Jaz mislim, da je Državni zbor že sprejel veliko sklepov, predlogov računskemu sodišču in ne bo nič odveč, če bo sprejet še kakšen za to, da se razblinijo te dvomi v zvezi z vlogo SDH-ja, pa še morda koga drugega. Predvsem pa dvomi glede tega koliko interesa je bilo dejansko za prodajo družbe, ki ji je neposredno grozil stečaj.</p>
               <p>Tako, da bi si želel, da bi današnja razprava šla v to smer, da se vprašamo kako naprej, sploh po tem, ko je bil včerajšnji zakon zavrnjen. Ob tem pa seveda predlagamo tistim, ki so pristojni za to, da raziščejo zadeve in ugotovimo, če je morda v tem, kar se je zgodilo, bilo karkoli spornega.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Najprej ima repliko poslanec Šircelj. Za njim je na vrsti predlagatelj in potem predstavnik vlade.</p>
               <p>Kolega Šircelj, prosim.</p>
            </sp>
            <sp who="ŠirceljAndrej">
               <speaker>MAG. ANDREJ ŠIRCELJ (PS SDS):</speaker>
               <p>Hvala.</p>
               <p>Repliko dajem seveda gospodu Zorčiču, ki je rekel, da nebi bilo možno, seveda, da bi vlada pred 6 meseci, ko je Adria še poslovala in tako naprej, že snovala neke načrte in tako naprej. In ustanavljala novo družbo, to so pa njegove besede, ker jaz tega nisem rekel. Ne to, gospod Zorčič, tukaj ste malo moje besede peljali v napačno smer ali pa nisem to mislil.</p>
               <p>Kakšno je finančno stanje Adrie je bilo znano že vnaprej najmanj 6 mesecev ali pa 12 mesecev in tudi tveganje se je vedelo zelo dolgo. In vlada bi lahko preučila ali potrebujemo nacionalnega prevoznika ali ne. In če ugotovila, da ga potrebujemo, pripravila vse za to, da takrat, ko bi ena družba šla v stečaj, tako kot je šla, da bi naslednji dan imela odgovor na to. Ne pa, da danes preučuje ali mi rabimo nacionalnega prevoznika, pa tako naprej, kar sem že prej govoril. O tem je stvar. In to je seveda tudi, če želite umetnost pametnega vladanja, kar si pa verjetno od te vlade ne moremo dobit ali pa si ne moremo zamisliti, da bi to bilo – da bi bila pripravljena na ta odgovor in da bi imela takrat ta odgovor, da bi vnaprej nekaj predvidela. In to se da delati.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Besedo ima predlagatelj, poslanec Mesec.</p>
               <p>Prosim.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala.</p>
               <p>Kot je Šircelj pred mano rekel, pač, vlada je za to, da predvideva. Tako kot mora predvidevati gospodarske cikle, krize, mora tudi stvari kot so, če neko podjetje, za katerega domnevamo, da je nacionalnega pomena, pride v težave in kaj bo takrat naredila. 6 mesecev je bilo, da bi, ali pa 12 mesecev so letela opozorila, da bi, da bo najverjetneje prišlo v težave, ampak vlada ni niti mignila.</p>
               <p>Zato tukaj še enkrat ponavljam vprašanje in s tem na nek način odgovarjam Igorju Zorčič, pač, kaj je namen današnje seje. Namen današnje seje je razčistiti kaj so sploh plani vlade. Zdaj smo tukaj že več kot 1 uro, pa še vedno nisem dobil niti približnega odgovora kaj je načrt vlade. Kaj vlada v tem trenutku razmišlja?</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Bomo izpostavili, bomo izpostavili to.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Tako, da bi rad ta odgovor dobil.</p>
               <p>In šele po tem, ko bomo dobili odgovor, se lahko pogovarjamo o stvareh, kakršna je bila včeraj ta na odboru – ali bomo subvencionirali tuje letalske družbe, takrat se potem ta debate lahko odpre, ali bomo pač šli v smer ustanavljanja novega podjetja, kot pravi vaš predsednik stranke, da naj bi šli. Ampak najprej moramo vedeti kaj vlada namerava. To je prvo. Drugo pa, ko govorimo o Adrii, ne, in ste rekli, da jo malo preveč v rožah rišemo, ko govorimo o njenem preteklem delovanju. Jaz se strinjam, to podjetje imelo številne težave in pogosto je leto zaključilo z negativno bilanco. In prejemalo skoz in skozi državne dokapitalizacije za to, da so ga držali nad vodo. Je pa dejstvo, ki ga je tudi Zdravko Počivalšek, vaš predsednik stranke, na tiskovni konferenci pred 14 dnevi povedal, je rekel, da če bi imeli svojega operaterja, moramo pričakovati, da bo to stalo 5 do 6 milijonov evrov na leto za to, da ga subvencioniramo in da ga držimo nad vodo, da bo preživel v svetu, kjer najrentabilnejše linije pobirajo nizkocenovci, nacionalni operaterji pa morajo, vsaj deloma, leteti na državni denar, zato da državo ohranjajo povezljivo. To je bila njegova ocena.</p>
               <p>Tako, da mislim, da je to, če se pogovarjamo o tem kaj je pač fer pozicija do preteklega delovanja Adrie, mislim, da ni fer, da pričakujemo, da bi ta firma lahko, pač v poslovnem okolju, v katerem deluje, prinašala dobiček. Lahko pa pričakujemo od nje in to mislim, da je počela – prinašala celokupno gledano pozitivne učinke na tukajšnje gospodarstvo, če seveda v to vštejemo vplačila davkov in prispevkov v proračun, če v to vštejemo pripeljane turiste, če v to vštejemo koristi za državo zaradi povezave s 30 destilacijami, ki jih je ohranjala.</p>
               <p>In tukaj, če se vrnem k izhodišču, pač osnovno razmišljanje ali pa razmislek vlade, tako pred pol leta kot zdaj, bi moral biti kako pač to doseči. Jaz mislim, da bi pred pol leta moral biti sklep, da se poskusi škodljivega lastnika iztisniti ven iz podjetja in podjetje nekako sanirati. Zdaj pa, enako kot Šircelj, tudi jaz sklepam, da je za to že prepozno in da so te sanje o novem podjetju in tako naprej več ali manj pesek v oči s strani nekaterih predstavnikov vlade zaposlenim, da se nebi bilo treba soočiti pač s šokom, da smo nacionalnega prevoznika izgubili in da naše letalstvo, kot je prej Igor Zorčič rekel, da ne vemo kje ima glavo in kje rep. Bom samo dodal, tudi kril nima več.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala predlagatelju.</p>
               <p>Zdaj dajem besedo državnemu sekretarju na Ministrstvu za finance, gospodu Stani.</p>
               <p>Gospod Stana, jaz vas prosim, da najprej se orientirate na tisti dve osnovni stvari, ki ju je predlagatelj izpostavil. Razkorak, šestmesečni, med marcem in septembrom in dejavnostmi vlade v tem obdobju. Drugo pa vas prosim, da se orientirate, da to končno razčistimo, kakšni so načrti vlade glede na to, da je gospodarska družba v stečajnem postopku. Kakšna je torej perspektiva in kako jo vlada vidi po tem, ko bo ta stečajni postopek zaključen oziroma že med njegovim potekom. Če je potrebno, prosim tudi državno sekretarko na Ministrstvu za gospodarski razvoj in tehnologijo, da po razpravi državnega sekretarja na Ministrstvu za finance povzame besedo oziroma prevzame besedo in tudi dopolni.</p>
               <p>Gospod Stana, imate besedo, prosim.</p>
            </sp>
            <sp who="StanaAlojz">
               <speaker>ALOJZ STANA:</speaker>
               <p>Hvala, gospod predsednik.</p>
               <p>Dejansko jaz bom se pridružil razmišljanju o teh štirih členih, pa bom ostal na pristojnostih Ministrstva za finance. Mislim pa, da bo državna sekretarka potem na ti dve vprašanji lahko odgovorila.</p>
               <p>Jaz mislim, da predlog, kateri je bil dan, pa sem tudi zaznal, da gospod Mesec mu sledi, mislim, da je pravilna tale ugotovitev bila, da drugi predlog, kateri je bil predlagan, če se zamenja besedica »nalaga« in da se dopolni z besedo »predlaga«, imamo podlago v 25. členu Zakona o računskem sodišču, saj izhaja iz njega, da sodišče samostojno določa katere revizijo bo izvedlo v posameznem obdobju. Pri določanju revizij, ki jih bo izvedla v posameznem koledarskem letu, računsko sodišče obravnava predloge poslancev in delovnih teles. Se pravi, da tale sklep je, z eno manjšo spremembo je zelo blizu temu, da je pa skladen. In mi nimamo na takšen sklep nobene pripombe ali pa zadrege.</p>
               <p>Jaz bi želel še prekomentirati potem predlog četrtega sklepa. Tam pa je ena zadrega, pa bom povedal zakaj se tale 8. člen Zakona o gospodarskih družbah ZGD-1 o spregledu pravne osebnosti za ADrio Airways v tem slučaju težko uporabi oziroma, če je komu poznano tole dejstvo, bi se tudi dal uporabiti. Pomeni pa, da je Adria Airways odklonila Republiki Sloveniji izpolnitev neke obveznosti. Če je ta vzročna povezava, potem bi ta člen eventualno se lahko se o njem diskutiralo. Če se pa tole ne najde, potem pa mislim, da imamo zadrego, ker pač ne moremo formulirati ga v taki obliki, da bi lahko ga tudi potem udejanjili.</p>
               <p>Zadrego imamo tudi pri prvem predlogu. »Odbor za finance«, ga bom prečital, »Odbor za finance ugotavlja, da je bila privatizacija Adrie Airways škodljiva«. Zdaj, na podlagi vsega povedanega je možno določene sklepe sprejeti, ampak mi jih sprejemamo na podlagi, kar je bilo povedano, ne pa na podlagi enih materialnih dokazov, no. In mislim, da tale prvi sklep je v principu, bi rekel tematika, ne, katera sodi v pristojnosti sodišč. Mogoče je treba razmisliti kako doseči, da pristojni organi dejansko naredijo svoje, bi rekel svoj prispevek na tem segmentu, ne. Ne more pa te sodbe dati današnji odbor na podlagi podatkov, s katerimi razpolagamo oziroma katere smo dobili.</p>
               <p>Zdaj, za tretji, se pravi, pri pri prvem je kaj precej velika zadrega, pri četrtem manjka nekaj. Tretjega smo rešili, drugega smo rešili, pardon.</p>
               <p>Pri tretjem členu, ne, je pa v principu, jaz tudi mislim, da je treba uporabiti besedo »predlog«. Pa tudi, če bi takšen sklep nekje želeli oblikovati, bi moral biti, za moje gledanje, precej širši, kot pa je bil napovedan. Širši, zaradi tega, ker- tole bi pa jaz vljudno prosil resorno ministrstvo, katero se s tem ukvarja odgovori. Jaz zelo težko dam tale odgovor. Dejansko tudi nimam podatkov, da bi lahko dal.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Dobro, hvala, gospod državni sekretar.</p>
               <p>Besedo ima državna sekretarka Eva Štraus Podlogar. Prosi,</p>
               <p>Prosi,</p>
            </sp>
            <sp who="ŠtravsPodlogarEva">
               <speaker>EVA ŠTRAUS PODLOGAR:</speaker>
               <p>Hvala lepa za besedo.</p>
               <p>No, zdaj, težko bi rekla, da smo samo mi resorno ministrstvo za tako izjemno pomembno in strateško vprašanje za Slovenijo. Ampak res bi želela opozoriti kaj je v teh preteklih pol leta ta časovni zamik v smislu informacij.</p>
               <p>V tem obdobju je podjetje pač dokazovalo oziroma zagotavljalo, da išče strateškega partnerja, da bi ob manjših vložkih lahko naprej poslovalo. To je bilo obdobje, ko smo na ministrstvu zahtevali njihove bilance, poslovni načrt, kot je bil tudi seveda povedano javno. Teh bilanc nismo dobili, tudi ne javnost. In konec koncev je šele en mesec od takrat, ko je na Agencijo za civilno letalstvo prišla bilanca za leto 2018, s seveda izjemno ne-pozitivnimi in podatki, ki so bili zajeti v tej bilanci. Ta časovni zamik z informacijami je bil pomemben in kot ste tudi že sami, dobro, poslanca gospoda Širclja ni več, ampak to, kar je izpostavil tudi gospod poslanec Zorec, je bilo, da-</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Zorčič.</p>
            </sp>
            <sp who="ŠtravsPodlogarEva">
               <speaker>EVA ŠTRAUS PODLOGAR:</speaker>
               <p>Zorčič, se opravičujem. Da nebi mogli v skladu s korporativnim upravljanjem dejansko prejudicirati, kot ste že sami rekli. In v času, ko firma posluje in zagotavlja, da išče poslovne partnerje, da se bo nekako izvlekla iz težav, bi mi komunicirali, mislim mi, vlada, ministrstvo, kako iščemo rešitve in pripravljamo novo firmo. Mislim, da je jasno, da, kot ste že sami rekli, da to temu ne more biti tako. To je moj odgovor na ta prvi del vprašanja. Verjamem, da niste čisto zadovoljni z njim. In kar se tiče drugega dela, kaj vlada pripravlja. Ravno tako nisem želela saditi rožic, zato sem pač odkrito povedala, da se pripravljajo pač analize in preučujejo rešitve pravnih in pas poslovno-organizacijskih alternativ, zato da bomo s polno odgovornostjo prišli tudi do vas z oceno, ne samo ali potrebujemo ali ne, ampak ali je to realno izvedljivo ali ne. Kot je bilo že tudi povedano, je dejstvo, da je v zadnjih tednih, dneh od same objave stečaja dejansko na že na spletnih straneh objavljenih kar nekaj novih linij, ki bodo nekatere začele voziti že 26. oktobra, nekatere potem s 1. novembrom, predvsem na teh, ne novih, da se bodo pokrile te linije, predvsem Frankfurt, München, Zürich in Bruselj. Tudi to je ta drugi del.</p>
               <p>In kar se tiče drugega dela, kaj vlada pripravlja. Ravno tako nisem želela saditi rožic, zato sem pač odkrito povedala, da se pripravljajo pač analize in preučujejo rešitve pravnih in pas poslovno-organizacijskih alternativ, zato da bomo s polno odgovornostjo prišli tudi do vas z oceno, ne samo ali potrebujemo ali ne, ampak ali je to realno izvedljivo ali ne. Kot je bilo že tudi povedano, je dejstvo, da je v zadnjih tednih, dneh od same objave stečaja dejansko na že na spletnih straneh objavljenih kar nekaj novih linij, ki bodo nekatere začele voziti že 26. oktobra, nekatere potem s 1. novembrom, predvsem na teh, ne novih, da se bodo pokrile te linije, predvsem Frankfurt, München, Zürich in Bruselj. Tudi to je ta drugi del.</p>
               <p>Kaj se dela? Dela se odgovorno za to, da ko bodo te rešitve, predlog rešitev utemeljeni in znani, da se bo prišlo z temi predlogi tako na vlado kot pozneje seveda tudi v Državni zbor.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa državna sekretarka.</p>
               <p>Nadaljujemo z razpravo. Na vrsti je- aha, pardon, pardon. Predlagatelj ima prednost in dajem besedo poslancu Mesecu.</p>
               <p>Prosim.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Mislim, zdaj za nazaj me niste prepričali. V bistvu, kar je manjkalo je predvsem pač neka proaktivnost. Vi ste v bistvu povedali, da ste ves čas čakali, da se bo zganil lastnik Adrie, vlada pa v tem času ni pripravila nobenega kontingenčnega načrta kaj narediti, če stvar pride do stečaja. To je moj komentar tega, kar ste povedali.</p>
               <p>Drugo pa, vprašal sem tudi, ne samo kako boste te tri linije zapolnili, ampak kaj se dogaja s tem novim podjetjem, ki naj bi ga ustanavljali in ki ga napoveduje minister za gospodarstvo.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala predlagatelju.</p>
               <p>Zdaj pa nadaljujemo z razpravo.</p>
               <p>Prosim? Ne, ne, bomo razpravo opravili. Gospa si bo to zabeležila in bo potem dala odgovor. Tudi sam sem si to zabeležil, kolega Mesec, tako da bom imel na skrbi. Želim namreč razpravo spraviti malo naprej.</p>
               <p>Kolega Soniboj Snežak. No, zdaj sem spet nekaj narobe rekel. Priimek sem narobe naglasil, to je danes, v petek ob pol devetih zvečer je to res silno pomembno. Se opravičujem.</p>
               <p>Soniboj Knežak. Za njim na vrsti poslanec Franc Breznik.</p>
               <p>Kolega Knežak, prosim.</p>
            </sp>
            <sp who="KnežakSoniboj">
               <speaker>SONIBOJ KNEŽAK (PS SD):</speaker>
               <p>Hvala, predsedujoči. Ni nič takega, sem imel običajno več probleme z imenom, da so se kaj zmotili, pa tudi Snežak sem že bil kdaj.</p>
               <p>Zdaj, če sem že glih pri tebi, predsednik. Jaz ne vem, naj ti v bistvu čestitam, ker slediš tistemu, kar si včeraj ali v sredo na enem odbori rekel – da ti pa res upoštevaš ekonomiko izrabe časa s tem sklicem seje na petek ob 19. uri. Pa verjetno si imel razloge za to, pa-</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Na žalost.</p>
            </sp>
            <sp who="KnežakSoniboj">
               <speaker>SONIBOJ KNEŽAK (PS SD):</speaker>
               <p>Jaz sem tudi za to prišel v Ljubljano, čeprav je ta seja današnja, ki je, je daleč od tega, da bi bila nujna. Pa še to naj ti povem, da te cenim, da bi moral biti vzor ostalim predsednikom kako se vodijo seje. Tako, da ne boš mislil, da sem hotel kaj slabonamernega.</p>
               <p>Zdaj, drugo. Rekel sem, ni se mi problem pripeljati, tudi če bi bila seja v nedeljo. Če je seja, ki je smiselna. Zdaj mi povejte, kolegice in kolegi, kaj je smisel današnje seje. Dajte mi povedati kaj je smisel današnje seje. Kolega Mesec je prej rekel, da so se na njega obrnili že v mesecu marcu piloti <stage>/ nerazumljivo /</stage>. Zakaj te dni niste sklicali seje? V mesecu marcu bi sklicali seje.</p>
               <p>Ali bi lahko zagotovili mir?</p>
               <p>V mesecu marcu bi sklicali sejo. Ne pa tule danes edina, veste, kaj je to danes? sedmina. To je danes lahko edino sedmina, če veste kaj je sedmina. Zakaj pa danes ni nobenega predstavnika od Adrie, ne pilotov, nič? Ker ste se delali norca vsi iz njih. Zafurali smo, ste, so na celi liniji. 500 ljudi je danes na zavodi. Sram me je, ko tole poslušam, pa ko tole gledam. Danes si pa mahate vsi, ki ste že leta v tej politiki. Zdaj ne vem, ta ima svoj zapisnik, ta ima svoj zapisnik kaj je vsak kaj rekel pred leti. Super ste naredili, smo naredili, sem tudi že eno leto del te politike. Če bi imel kdaj cajt narediti, je bil morebiti še marca. A se dokapitalizirati ali ne vem kaj. Poslušam številne države, pa nimajo bojazni, da jih bo Evropa</p>
               <p> z ne vem kako neupravičeno pomoč, pa dokapitalizirajo svoje družbe. Tudi ne bomo pametovali ali rabimo, da je državna firma. Rabimo, ne vem, logistično državno podjetje s tovornjaki, kot ga pošta ustanavlja zdajle? Se tudi sprašujem. Res ne vidim smisla. Že tako sem se navadil v temu letu, da sedim na sejah, ki so brezvezne, ki so namenjene, da se nekateri radi vidite, slišite pred kamerami, pa da ne bom še kaj drugega rekel, tudi okrog samih sklepov. Hudičevo moramo danes biti pametni, da bomo ugotovili, da je bila privatizacija Adrie Airways škodljiva. Tule bomo po moje rabili ene 5, 6 ur, da bomo prišli do tega sklepa, a? Verjetno za katerega tudi ni bila škodljiva, ne vem, za tistega, ki jo je kupil, se sprašujem. Za naše slovenske državljane, preko 500 ljudi, ki je bilo v Adrii danes, definitivno je bila škodljiva. Zdaj ali kaj bomo dali 30 dni nalagamo kakorkoli računskemu sodišču, da ne bom rekel že, nisem s financ, pa ne vem, če so v 30 dneh sposobni, tudi ne vem, če bi bilo izvedljivo. Ostalo že okrog tistih smiselnosti teh sklepov, se mi sploh ne splača odgovoriti, ker sem jezen, res sem jezen na to temo. Pa ne zaradi tega, ker bom v petek zvečer <stage>/ nerazumljivo /</stage>, ker se delamo norca iz ljudi. Danes je nastop za javnost tole, nič drugega. Nič drugega ne bomo naredili koristnega za Adrio, pa za 500 pa še nekaj ljudi. Se tudi ne bom danes več prijavljal, bom sicer tako kot imam navado, ker je to moj posel, ker je to moja služba, se jo zavedam, bom tudi do konca te seje, ne bom pa več oglasil, ker mi je dejansko vse skupaj brezveze.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Najprej v zvezi s sklicem, to moram pojasniti. Zahteva za nujno sejo od poslanske skupine je prišla 27. septembra. Poslovnik določa, da moram najkasneje v 14 dneh to sejo sklicati ali pa pridobiti soglasje predlagatelja, da se rok za podaljšanje seje podaljša. Imel sem dogovorjeno s službami Državnega zbora, da bo seja 16. oktobra ob 14. uri. Naslovil sem pismo na vodjo poslanske skupine Levica, da mi odbori podaljšanje 14-dnevnega roka. Odgovor je bil, da mi tega ne bo odobril, da mi tega ne dovoli, zato ker je zadeva tako silovito urgentna. To mi je napisal po tem, ko je bilo podjetje že poslano v stečaj. Imel sem dve opciji – 9. oktober ob 21. uri ali pa 11. oktober, ki je skrajni 14. dan po zahtevi za nujno sejo, ob 19. uri. In sem se odločil, da je bolj človeško sklicati sejo ob 19. uri kot pa ob 21. uri. To je vsa ta zgodba, se pa strinjam, da v petek ob 19. uri razpravljati o neki zadevi, ki je praktično že odpisana, je totalni nesmisel. Toda soočeni smo z zahtevo za sklic seje in to sejo je potrebno opraviti.</p>
               <p>Gospe in gospodje, nadaljujemo z razpravo. predlagatelj ima besedo.</p>
               <p>Prosim.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala.</p>
               <p>Zdaj, samo toliko. Mi smo to sejo vložili 27. septembra. To je bilo, mislim da celo pred stečajem Adrie. In nobenega razloga ni, da se to organizira na skrajni dan znotraj roka 11. oktobra. Nobenega razloga. Zdaj s prstom kazati na nas, da smo mi to sejo hoteli imeti ob sedmih zvečer, je malo nekulturno. Pač, 14 dni ima predsednik odbora za sklic te seje in v 14. Dneh bi se lahko tudi v zgodnejšem roku, ne vem, 28., 29., 30. septembra in tako naprej, kakšen termin našel. Ampak se pač, ne bom špekuliral zakaj, ni. Drugo. Malo smešno je Levico tukaj obtoževati ali pa predlagatelja, mene, za to, kar se je z Adrio zgodilo. Glejte, jaz sem omenjal, da so mi piloti pisali marca. Pisali so mi zato, ker so pisali predsedniku vlade, s katerim so se hoteli dobiti in jih v začetku ni hotel sprejeti. Kar sem jaz takrat naredil je – kontaktiral kabinet predsednika vlade in tisti sestanek se je potem zgodil. Sicer so se zmenili že, če se prav spomnim, en dan preden sem posredoval ampak prošnja je bila, da se dobijo s predsednikom vlade in od njega so pričakovali oziroma od vlade so pričakovali, da bo pač pripravila nek kontingentni načrt kaj s tem podjetjem storiti, ker je bilo že takrat v globokih težavah. Danes smo pa tukaj, kjer smo – ne zato, ker je Levica prepozno sklicala sejo, kot je bilo za razbrati iz prejšnje razprave, ampak zaradi tega, ker vlada tega načrta ni naredila. In mislim, da je skrajni čas, da se pogovorimo o tem zakaj tega ni naredila in kaj bo zdaj naredila. Ker očitno nobenega načrta, pač resnega, še zdaj nima. Razen tega, da je prej sekretarka neke tri linije omenjala, ki jih bodo probali zdaj pokriti.</p>
               <p>Drugo. Malo smešno je Levico tukaj obtoževati ali pa predlagatelja, mene, za to, kar se je z Adrio zgodilo. Glejte, jaz sem omenjal, da so mi piloti pisali marca. Pisali so mi zato, ker so pisali predsedniku vlade, s katerim so se hoteli dobiti in jih v začetku ni hotel sprejeti. Kar sem jaz takrat naredil je – kontaktiral kabinet predsednika vlade in tisti sestanek se je potem zgodil. Sicer so se zmenili že, če se prav spomnim, en dan preden sem posredoval ampak prošnja je bila, da se dobijo s predsednikom vlade in od njega so pričakovali oziroma od vlade so pričakovali, da bo pač pripravila nek kontingentni načrt kaj s tem podjetjem storiti, ker je bilo že takrat v globokih težavah. Danes smo pa tukaj, kjer smo – ne zato, ker je Levica prepozno sklicala sejo, kot je bilo za razbrati iz prejšnje razprave, ampak zaradi tega, ker vlada tega načrta ni naredila. In mislim, da je skrajni čas, da se pogovorimo o tem zakaj tega ni naredila in kaj bo zdaj naredila. Ker očitno nobenega načrta, pač resnega, še zdaj nima. Razen tega, da je prej sekretarka neke tri linije omenjala, ki jih bodo probali zdaj pokriti.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala lepa.</p>
               <p>Še enkrat ponavljam. Terminov ni bilo na razpolago. Vi vsi veste, da lahko hkrati v Državnem zboru potekata seji samo dveh delovnih teles. Terminov, ponavljam, ni bilo in zato je danes seja tako kot je. Hkrati pa tudi vsi dobro veste, da potekajo obravnave proračunskih dokumentov za leti 2020 in 2021 na čisto vseh delovnih telesih Državnega zbora.</p>
               <p>Nadaljujemo z razpravo. Na vrsti je poslanec Franc Breznik. Za njim poslanec Franc Kramar.</p>
               <p>Kolega Breznik, prosim.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Najlepša hvala.</p>
               <p>Torej, meni ni težko priti tudi 160 kilometrov, pripeljati se tudi zvečer ob desetih sem. Še posebej, če gre za področje, v katero imamo Slovenci in slovenski narod 110-letno tradicijo. Slovenci smo, lahko bi rekel nekaj mesecev po vzletu bratov Wright poleteli preko bratov Rusjan v zrak, postali smo letalski narod. In Adria predstavlja in je predstavljala, jaz mislim da slovensko letalstvo, ponos slovenskega letalstva, njeno dolgoletno tradicijo, kljub nekaterim problemom, ki ste jih našteli. In tisto, kar, lahko bi rekel, da tisto, kar so predlagatelji danes napisali se strinjam in bom tudi podprl. Morda škodljivi učinki privatizacije, to bom tudi poskušal z nekim procesom Adriinim skozi leta nakazati danes v tej razpravi. Torej šlo je za škodljive učinke tako zvane udbo-mafijske privatizacije, ki je potekala ves čas slovenske tranzicije in to je tudi zadnji njihov veliki projekt.</p>
               <p>Zdaj, tisto, kar je pomembno, kaj moramo narediti ali pa kaj mora slovenska država z njenimi institucijami narediti je, da upam, da poslušajo predstavnike NPU-ja, vrhovnega državnega tožilstva, da vrhovni državni tožilec to posluša. In da nemudoma začnejo preiskavo zoper nekdanje vodstvo SDH-ja, kompletno, skupaj z nadzornim odborom. Jaz bom potem prečital nekaj mojih vprašanj. Zdaj, kolega pred mano je razlagal, da smo vsi isti, da smo vsi enaki. Jaz nisem enak, gospod Knežak, tako kot ste vi. Zdaj, zakaj niste enaki bom tudi poskušal obrazložiti v moji razpravi. Niste enak zato, ker je ravno Adria in njena zgodovina vplivala tudi na to, da sem jaz vstopil v politiko. Pa bom poskušal tudi to obrazložiti. Z Adrio sem se aktivno ukvarjal predvsem v letih 2005, 2006, 2007, lahko bi rekel 2007 sem preživel velik del mojega prostega časa na Korziki, na <stage>/ nerazumljivo /</stage> grebenu, med prelazom <stage>/ nerazumljivo /</stage> v občini Petreto-Bicchisano, kjer sem pripravljal več kot 1500 fotografij, pripeljal v Slovenijo številne ostanke aviona, ki je pristal na Korziki. In takrat sem spoznaval Adrio kot družbo, njeno vodstvo, njene pilote, njene tiste upokojene pilote, lahko bi rekel do celote. Spoznal sem in prečital sem vse, kar je bilo možno, pregledal sem vse, kar je bilo možno v Franciji v arhivih, vse kar je bilo možno v jugoslovanskih arhivih, vse kar je bilo možno tudi na celih zgodbah. Evo, v teh dneh, ko je Adria šla v stečaj, glejte, sem doma v svoji zbirki, ki jo imam, na žalost je to žalosten del Adriine zgodovine, je pa tudi dober del Adriine zgodovine. Tu vidite en pas iz Korzike, to je ta pas iz leta 1908 s serijsko številko, to so ključi enega od ponesrečenih potnikov. Vidite, da so vsi ključi zviti. Tu je en del juane, kot ji pravimo tisti, ki to nesrečo boljše poznamo. Ampak, da ne bom šel preveč od bistva, torej preučeval sem vse 4 letalske nesreče s smrtnim izidom, ki jih je Adria imela v 80 letih in že takrat sem preučeval njeno organizacijsko kulturo. Torej, od nesreče 72. v Adenu, kjer je bilo 30 mrtvih, 9 članov posadke, takrat je Adria posodila avion s posadko EgyptAiru, do nesreče leta 1975, kjer je Adria nesrečno v času pristajanja, to je naredil spet kapetan usodno napako, to je bila druga napaka kapetana v okolici Prage, bilo je 75 mrtvih. Potem največja letalska nesreča na tleh Jugoslavije, to bilo september 1976 Vrbovec pri Zagrebu, znana nesreča, popolnoma raziskovana, kjer ni bil kriv ne eden in ne drugi kapetan, šlo je za napako kontrolorja letenja. In seveda naša največja letalska tragedija, jaz bi rekel ena največjih tragedij slovenskega naroda, 1. decembra 1981 ob 8.53. uri na Korziki.</p>
               <p>Z Adrio sem se aktivno ukvarjal predvsem v letih 2005, 2006, 2007, lahko bi rekel 2007 sem preživel velik del mojega prostega časa na Korziki, na <stage>/ nerazumljivo /</stage> grebenu, med prelazom <stage>/ nerazumljivo /</stage> v občini Petreto-Bicchisano, kjer sem pripravljal več kot 1500 fotografij, pripeljal v Slovenijo številne ostanke aviona, ki je pristal na Korziki. In takrat sem spoznaval Adrio kot družbo, njeno vodstvo, njene pilote, njene tiste upokojene pilote, lahko bi rekel do celote. Spoznal sem in prečital sem vse, kar je bilo možno, pregledal sem vse, kar je bilo možno v Franciji v arhivih, vse kar je bilo možno v jugoslovanskih arhivih, vse kar je bilo možno tudi na celih zgodbah. Evo, v teh dneh, ko je Adria šla v stečaj, glejte, sem doma v svoji zbirki, ki jo imam, na žalost je to žalosten del Adriine zgodovine, je pa tudi dober del Adriine zgodovine. Tu vidite en pas iz Korzike, to je ta pas iz leta 1908 s serijsko številko, to so ključi enega od ponesrečenih potnikov. Vidite, da so vsi ključi zviti. Tu je en del juane, kot ji pravimo tisti, ki to nesrečo boljše poznamo. Ampak, da ne bom šel preveč od bistva, torej preučeval sem vse 4 letalske nesreče s smrtnim izidom, ki jih je Adria imela v 80 letih in že takrat sem preučeval njeno organizacijsko kulturo. Torej, od nesreče 72. v Adenu, kjer je bilo 30 mrtvih, 9 članov posadke, takrat je Adria posodila avion s posadko EgyptAiru, do nesreče leta 1975, kjer je Adria nesrečno v času pristajanja, to je naredil spet kapetan usodno napako, to je bila druga napaka kapetana v okolici Prage, bilo je 75 mrtvih. Potem največja letalska nesreča na tleh Jugoslavije, to bilo september 1976 Vrbovec pri Zagrebu, znana nesreča, popolnoma raziskovana, kjer ni bil kriv ne eden in ne drugi kapetan, šlo je za napako kontrolorja letenja. In seveda naša največja letalska tragedija, jaz bi rekel ena največjih tragedij slovenskega naroda, 1. decembra 1981 ob 8.53. uri na Korziki.</p>
               <p>Zdaj, tisto, kar je pomembno je, da je Adria šla skozi več faz. To fazo, o kateri zdaj govorim, je faza 70. let. Od tega, da je, da so takrat v 70. letih tekmovali dve udbovski podjetji, eno je bil Genex, drugo je bil Inex. In in ena in druga sta hoteli vstopiti v letalstvo. In seveda, letalstvo je tudi v 70. letih na evropskem in svetovnem nivoju imelo en problem. To je bil problem izrednega razvoja reaktivnih letal in po drugi strani, da je varnost in sama zadeva-</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospod Breznik, tole gre malo preveč v podrobnosti. Jaz bi vas res prosil, da se orientirate na dnevni red, ki ga imamo danes. Vem, da ste poznavalec, je izjemno zanimivo, samo imamo pa tudi to, kar veste, ker je zelo zanimivo poslušati, nekaterih stvari se tudi sam spomnim, ker sem dovolj star, da vem kako so se dogajale, ampak res vas prosim, da se orientirate na to, kar imamo na dnevnem redu.</p>
               <p>Prosim.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Hvala, predsednik.</p>
               <p>Jaz mislim, da imamo čas za to, da bodo ljudje razumeli poanto delovanja Adrie. Predvsem njenega managementa in zdaj prihajam na tisti del.</p>
               <p>Torej, Adria je šla skozi fazo, torej v času 1981 še je vodil gospod Franta. Verjamem, da ni bilo lahko, ko je strmoglavil tudi ta avion, ampak udbomafija je vodila tudi Adrio ves ta čas. Za njim prevzame gospod Kocijančič z nakupom airbusov. Bil je tudi takrat veliki spor in ves čas je tekel tudi spor v sami Adrii med bivšimi vojaškimi piloti, ki so prišli po činu kapetana ali pa majorja delovati v Adrio, ker niso smeli več leteti vojaških letal, in med civilnimi piloti. Torej, lahko vam razlagam celo vrsto zgodb, bom skrajšal, ampak gremo v fazo, tisto, ki jo poznate, zadnjih 25 let.</p>
               <p>Potem so se, poglejte, menjavala vodstva, seveda rdeča vodstva. Na drugi strani je pa Adria po letu 1981, po korziški nesreči, začela sodelovati z Lufthanso. Adria je takrat v bistvu propadla, bila je najbolj nevarna letalska družba na svetu glede na floto svojih letal in glede na koncentracijo nesreč, ki jih je imela v 70. letih. Tisto, kar se je zgodilo po letu 1981, kar moram priznati in na kar sem ponosen, da je Adria postala ena najbolj varnih letalskih družb po tistem. Adria je postala izredno profesionalna kar se tiče šolanja pilotov. Adria ima strašno dosti znanja tudi pri, kot ste prej ugotavljali, tudi pri njeni sestrski družbi, ki smo jo na žalost prodali, Adrii Tehnika. Torej, izredne strokovnjake. Verjemite mi, da sem jih spoznal do obisti, ko smo hodili kot ekspertna skupina na Korziko, ko smo se cele noči pogovarjali, iskali rešitve takrat. In tisto, kar je Adria, je še tud zdaj v tej zadnji fazi imela 400 vrhunskih strokovnjakov. Vi morate vedeti, da večina pilotov Adrie Airways je pred tem končala, kar je specifika, strojno fakulteto, posebna smer za letalstvo. Mi smo hranili tudi izobraževalni program v slovenskem vzgojno-izobraževalnem sistemu za pilote. Za pilota, ko pride do neke večje letalske nesreče, je zelo, jaz bi rekel temu visoka dodana vrednost, predvsem v času nekih napak na avionu, da ga pilotira nekdo, ki ima pri tem izredno tehnično znanje. In če je nekdo diplomiran strojni inženir, leti in naredi potem seveda tudi vse licence, ki so potrebne za vožnjo potniških letal posebnega tipa in še posebej specializirane licence, potem je zanesljivost neke družbe lahko toliko večja. In Adria je ena specifika, da ima ravno ta kapital in ta kapital jaz mislim, da je nekaj največ, kar je Adria imela poleg svoje letalske šole, poleg nenazadnje tudi imidža od leta 1961, odkar je firma nastala.</p>
               <p>Problem Adrie, ki je bil, pa je bil, da je ves čas ta, jaz bi rekel ta priviligiran del te udbomafije pač držal Adrio in držal je management Adrie. Jaz ne želim s tem kakorkoli dati kritiko Adriinim pilotom, tehničnem osebju. Na žalost pa je management to pokazal. Jaz rečem, da po letu 2008, ko smo mi speljali, takratna prva Janševa vlada, tudi to sanacijo, morate vedeti, že kaže na njihov odnos tudi do ljudi. Vedeli so, da na Korziki leži celo vrsto trupel, mi smo našli več kot 100 kosti. Mi smo našli številne osebne predmete ljudi. In niti en se ni spomnil do leta 2008, do prve Janševe vlade, da bi to počistil – da bi šli tja, da bi naredili en pietetni projekt. Nam je to uspelo in si ga štejem v čast, da smo takrat to narediti v vseh in je bil konsenz vseh strank, vse politike, da to naredimo. Celo francozi so posneli dokumentarni film glede te sanacije. Neverjetna zgodba, res. In sem ponosen na, ne glede na barvo, strankarsko pripadnost in ponosen in takrat sem tudi jaz vstopil v politiko, ko sem videl, da nek predsednik vlade ima toliko »mod«, jaz bi temu tako rekel, kot je imel takrat Janša, da je poslal 65 največjih specialistov na Korziko, da smo pobrali 27 ton od tega nesrečnega aviona, prepeljali več kot 100 ostankov skeletov ponesrečenih potnikov in nekako zadevo zaključili, celo postavili spominsko ploščo, kjer je avion zadel, odpeljali svojce tja in vse ostalo, je bila en del moje zgodbe.</p>
               <p>Ampak drugi del zgodbe, ki sem nadaljeval, je pa bila finančen del, ta izguba, ki je bila. Večji del smo te izgube vedno pridelali v zimskem času, Adria je delala izgube – zdaj govorim o samostojni Sloveniji – v zimskem času. In seveda v tej zgodbi, to sem si prečital nekaj takih, mislim, napisal sem si nekaj prelomnic, smo mi prišli do leta 2012, spomnimo se številne sanacije tako zvanih rdečih ekonomistov, ki so si prvo kupili sebi BMW-ja pa, ne vem, vse ostalo, potem pa so začeli sanirati za ogromne stroške. Glejte, se najbolj spomnim leta 2012, ko je druga Janševa vlada postavila gospoda Marka Anžura za predsednika uprave takratnega vodstva Adrie. Prvo kar smo zaznali, je bila popolna korupcija vodstva. Recimo, te, kolega Šircelj je danes začel razlagati o tako zvanih bonitetnih letalskih kartah, ne? Ugotovljeno je bilo, da so nekaj sto tisoč evrov iz Adrie nakazovali kot provizijo nekaterim družbam za prodajo letalskih kart, s tem, da niso prodali niti ene letalske karte. Denar je odtekal z Adrie vedno na prave račune. Točno tam, kjer so bili računi za NLB-ja, pa Faktor banke, vedno Luksemburg, vedno vse firme, to bi lahko zdaj kolega Pezdir, ekonomist Pezdir upam, da bo kaj napisal na teh transakcijah in tudi iz tega lahko sklepamo in logično sklepam in to si bom, podatke si bom seveda pripravil za naslednjo sejo in danes ne bom izdal, je nastala tudi družba 4K.</p>
               <p>Jaz bom sedaj, da ne bom predlog, jaz upam, da sem zanimivo, mislim, da sem zanimivo, kolikor vas gledam-</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Je. Kolega Breznik, ste zanimivi, ker verjetno ste opazili, da je popolna tišina v dvorani. Izvolite, nadaljujte.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Zdaj, če je vam to hecno, da 400 ljudi gre na borzo, pa na-</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Petsto oseminpetdeset.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Pa, da nam letalstvo po 110 letih umira v Sloveniji meni ni hecno, ker čutim neko pripadnost tej družbi in želim vam razsvetliti ozadje in pokazati tudi mogoče morebitno, kakršnokoli, rešitev.</p>
               <p>Tisto, kar je potem sledilo, seveda, mi smo vlado izgubili, Alenka Bratušek je postavila novo vodstvo. Tja je prišel, mi smo problematizirali, gospod Jazbec. Poznamo ga, da je kopal z krampom in z dvema lopatama bančno luknjo, tudi NLB-ju. Potem so postavili spet pravo vodstvo, ne? In naenkrat dajo Adrio seveda na tisti seznam za prodajo, o katerem ste vi prej govorili. Zakaj zdaj vsi ti, ki so še zdaj v politiki na istih funkcijah, govorijo »multiplikativni učinki Adrie kot nacionalnega letalskega prevoznika«? Adria je recimo leta 1987 prevažala milijon 700 tisoč potnikov. Milijon sedemsto tisoč. Kolega iz Levice je govoril o 200 tisoč, multiplikativni učinek krat 140 evrov. Treba je vedeti, da je vezana tradicija, da je na to vezana tudi linija recimo, ki so bile nerentabilne, pa jih je politika zahtevala, bodimo realni. Adria bi lahko vsak dan peljala v Bruselj z velikim dobičkom, če bi peljala samo v eni uri z airbusom 319, bi bil ta airbus poln. Torej, vpliv nekompetentnih politikov – prvič, na njeno vodstvo, drugič pa, da je del vodstva vedno izčrpaval in vedno je šibal denar iz Adrie na številne račune. Tako kot smo takrat ugotovili, te zadeve o kartah, če ste ugotovili, NPU še do danes ni odprl. Številni politiki so leteli v bussiness-class-ih za 100 evrov, ne? Delaj se ti frajerja, jaz, ko se hočem peljati v bussiness-class-ih, se peljem za svoj denar. Ko se vozim na račun države, se vozim vedno v economy-u in mislim, da je to tudi pošteno.</p>
               <p>Zdaj pa, poglejte, pride leto 2016. Da skrajšam, torej postavijo pravo vodstvo – Lidija Glavina, bla, bla, bla. Potem pride predsednik uprave, tu imam njegov odgovor, SDH-ja postane gospod Marko Jazbec, preizkušen kader udbomafije. Preizkušen kader, ne, vedno je delal vse, kar so rekli. In gospa Anja Strojin Štampar podpisana. In jaz v letu 2016, tisti dan, ko izvem, da se bo Adria prodala in da se bo dokapitalizirala, to je 27. januar 2016, to je moj tudi odgovor tistim, ki pravite, da smo vsi enaki, pa da smo vsi, pa prej morate povedati kdo je glasoval od poslancev za tisti način prodaje Adrie že v času Alenke Bratušek. Katere stranke so bile? SD, DeSUS, SMC, je treba povedati po pravici, ne? Nismo vsi enaki, ne?</p>
               <p>Bom sedaj šel na moja poslanska vprašanja.</p>
               <p>Evo, januar 2016. Gospod Jazbec, gospa Anja Strojin Štampar in finančni minister je bil gospod Mramor. Jaz njemu postavim poslansko vprašanje, da ne bom predolgi, opišem: »Spoštovani. V preteklem letu je bila izvedena dokapitalizacija letalskega prevoznika Adrie Airways, nato pa prodaja te družbe nemškemu skladu 4K Invest«. Tako, zanima me, ne bom bral vsega, kar sem napisal. Prvo vprašanje: »ali ima nov lastnik Adrie Airways ustrezna znanja s področja upravljanja, trženja in razvoja letalskih družb, ki bi jih posredoval Adrii Airways in ji s tem zagotovil obstanek in razvoj?«. Drugo vprašanje: »kako posel prodaje letalskih prevoznikov ocenjuje minister za finance glede na dejstvo, da je država ob tokratni dokapitalizaciji vložila 3,1 milijon evrov, dokaj neznani nemški sklad pa 1 milijon evrov?«. Tretje vprašanje: »ali Ministrstvo za finance meni, da SDH posel opravi dobro glede na dejstvo, da je SDH od nemškega sklada pridobil le pisna zagotovila«, tu je bistvo poante, »le pisna zagotovila, pri čemer ni znano kakšna so ta zagotovila?«.</p>
               <p>Bistvo je: kakšna zagotovila smo mi imeli? Ker, če jaz kupim firmo, veste, za sto, vi meni date 3 milijone firmo čistega keša, pa jaz dam milijon, pa jaz dam še potem sto tisoč, je še ostalo milijon devetsto viška, ne? Ne? Nikjer ni bilo zagotovila, da jaz lahko firmo uničim. In to so tudi naredili.</p>
               <p>Zgodba Adrie Airways, prodaja 4K-ja, ki jo bom obrazložil še v naslednjih minutah, je takšna zgodba, kot da bi ena izmed vlad prodala lipicance slovenske, recimo, da bi to bila, nebi bil več javni zavod, bi šlo to na d.o.o., bi mi lipicance prodali nemškemu mesarskemu združenju. Pa bi zdaj po treh letih ugotovili, da je še ostalo v hlevu samo 5 starih lipicancev, tistih starih več kot 15 let, ki jih niso mogli predelati v klobase. In potem smo zdaj pametni zakaj ta privatizacija ni uspela. Mi smo jih mesarjem prodali. 4K je mesarsko podjetje, glede na to, da je kupilo letalsko družbo. A vi veste kakšna znanja rabiš v letalstvu, kakšna specifika tega posla je v svetu, kakšna specifična znanja moraš imeti v letalstvu, da ti lahko dobiš vse licence, da lahko ti letiš, da imaš ti operativne licence. Kje so kapital slotov, to, da Adria pristaja zjutraj ob devetih, pol desetih v Frankfurtu, da lahko ti od tam letiš po celem svetu na vse najboljše destinacije – za to rabiš 30 let trdega dela, da dobiš te slote, da lahko ti pristaneš v Zürichu recimo, v prime-timu, kot bi rekli. Tebi nič ne pomaga, če ti v Frankfurtu pristaneš zvečer, okoli pol desetih zvečer na letališču, ko, ne?</p>
               <p>Naslednje vprašanje je bilo tretje: »ali Ministrstvo za finance meni, da SDH posel opravi dobro glede na dejstvo, da SDH od«, aha, to sem že povedal. Četrto: »kako Ministrstvo za finance ocenjuje dejstvo, da SDH pri prodaje Adrie Airways ni pridobil nobenih bančnih garancij?«. Četrto vprašanje. Peto: »kako Ministrstvo za finance ocenjuje navedbe, da so novi lastniki in stari lastniki Adrie srečali zgolj na managerski predstavitvi in na predstavitvah dobaviteljev? Ali Ministrstvo za finance meni, da bi se novi in stari lastniki Adrie Airways morali srečati večkrat in se dogovoriti o poslovni politiki, sploh glede na dejstvo, da gre za posel, v katerem država še vedno sodeluje s 3,1 milijona evrov?«. Šesto vprašanje: »ali je SDH pridobil še kakšne dodatne ponudbe oziroma povpraševanja drugih podjetij za nakup Adrie Airways pod pogoji, ki jih je imel na tem poslu sklad 4K Invest?«. Sedmo vprašanje: »kako Ministrstvo za finance ocenjuje dejstvo, da ima nemški finančni sklad 4K Invest le 25 tisoč evrov osnovnega kapitala?«. Osmo vprašanje: »ali je 4K Invest že vplačal kupnino za Adrio Airways in na kakšen način naj bi jo vplačal?«. Torej, seveda sem še imel celo vrsto vprašanj takrat. Vsaj hotel sem imeti prvi del odgovora. Minister za finance Mramor je seveda ta vprašanja potem, tukaj imam korespondenco, preposlal na SDH. Na SDH jaz mislim, da je vprašanje, da je odgovor pripravila gospa mag. Anja Strojin Štampar, članica uprave, gospod Jazbec pa se je tukaj podpisal. Zdaj, ta odgovor ne bom čital, ker bi bil predolgi, ampak zelo zanimivo je en del odgovora: »družba 4K Invest sicer do sedaj ni delovala v letalski industriji, ima pa številne izkušnje s prestrukturiranjem družb«. V nadaljevanju podajo podrobnejše informacije glede kupca. Torej, popolnoma brez izkušenj. Ukvarjali so se s preprodajo nekih tekstilnih firm. Pa še tiste pozitivne vidike, ki so jih tu opisali, so lažni. Lažni. Ugotavljali smo, da so številna tista podjetja, o katerih so govorili, da so jih prestrukturirali in da so danes stabilna, niso. Tudi ta odgovor ni pravilen, tudi to bomo na naslednji seji lahko dokazovali.</p>
               <p>Tako da glejte, prvi del sklepa bi tudi moral biti, da v trenutku se mora začeti tako preiskava tukaj, v Državnem zboru, jaz mislim, da to je zrelo za preiskavo. Če se boste kolegi Levice lotili, glejte, imate mojo podporo. Druga zadeva pa je NPU z tožilstvom, z vse, kar premore Slovenija, da postavi pred zid gospoda Jazbeca, kompletne člane uprave SDH-ja. Tudi člane nadzornega sveta z gospodom Bijelićem in vsemi ostalimi. In to je prvi del rešitve, da se ta udbomafijska zgodba končno neha v Sloveniji. Pregleda se finance, zadeva bo tako šla v Švici naprej, jaz mislim, da tam že preiskujejo 4K Invest z vsemi transakcijami. Ob dejstvu, da je Adria takrat še imela nekaj avionov v svoji lasti, da so jih takoj prodali, naredili leasing-back, pa denar takoj transferirali, treba pogledati tudi tok denarja, na katero udbovsko firmo je spet prišlo del tega denarja, ko so začeli izčrpavati Adrio.</p>
               <p>In ob dejstvu, spoštovani kolegi, da smo danes tu, da smo ves ta čas tisti, ki ste prodajali ADrio, ki ste dvigovali roke, tukaj s kolegom Počivalškom marsikdaj imava marsikatero skupno misel, tukaj zdaj govori o slovenskem turizmu, bil je minister za gospodarstvo prej. Torej, ali je nacionalni letalski prevoznik, torej ni potreben slovenskemu turizmu, ali je potreben? Zdaj smo vsi pametni, torej, zdaj ugotavljam, da sem jaz, pa še morda kdo, bil samo pameten, pa daljnoviden. Vsi ostali pa niste. Zdaj, kaj se da narediti? ali je danes pogrebna slovesnost Adrie pa teh 500 ljudi, 580, ne, kolega?</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>558.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>558, se opravičujem. Ali ni, ali še obstaja, kar je ostalo? Obstajajo rešitve. Obstajajo rešitve. Obstajajo rešitve, da večina pilotov Adrie, ki v teh dneh dobiva ponudbe, hodijo že na razgovore za nove službe, ne? Imajo tudi probleme, ker so dolgo časa leteli na bombarderjih, bombarderjev je zelo malo. V tej naši sosesčnini, v teh letalskih družbah jih bodo rabili izrazita prešolanja na druge avione, ampak pustimo ta problem. Jaz mislim, da je tako dobro sodelovanje bilo med Lufthanso, med SwissAirom pa med Adrio, da tudi v tem primeru obstaja rešitev – da stopijo investitorji, da Slovenija ima manjšinski delež v novem podjetju, ki bi morda bilo eno izmed podjetij Lufthanse in kjer bi mi tisti denar, ki boste ga zdaj namenjali kot subvencije za to, da lahko letimo, lahko namenila, če bo seveda to, če boste našli tudi neko resno strokovno ekipo na Ministrstvo za gospodarstvo in finance, da jih pozovemo. Da ustanovite, ampak to s tem, da ima Lufthansa, SwissAir, pa kdo, večinski delež in da ima Slovenija manjšinski delež. In da na ta način 500 ljudi, ki ima izredna strokovna znanja, ostane, ali pa vsaj del teh ljudi, ostane na tej družbi. In da slovenska letalska tradicija se nadaljuje. Jaz nisem za neka ustanovitev novega podjetja, zato ker bodo, jaz mislim, da kolikor sem se v zadnjih dneh pozanimal, je Lufthanska, ker je tudi lastnica letališč tako v Zürichu kot Frankfurtu, je možno tudi, da tudi pravice do slotov ostanejo. Da pravice do slotov ostanejo in da se z njimi povežemo v tem smislu.</p>
               <p>To bi bila ena izmed rešitev. Zdaj, neko javno gospodarsko službo ustanavljati na novo, glejte, to je fata morgana. To, če to nam ne bo uspelo, to sem prepričan, da ne bo uspelo. Možna je samo ena izmed takih rešitev. In da tisti denar, ki bi ga tako dali za subvencije, v tem primeru je tukaj kolega Mesec govoril, da ta denar namenimo kot neki manjšinski delež in da si zagotovimo tiste destinacije v Sloveniji, če vidimo multiplikativni učinek na slovenski turizem, nenazadnje tudi na poslovni turizem ljudi, ki ne želijo čakati 4 ure na nekem letališču za to, da bodo prišli v Slovenijo ampak želijo direkten let v Slovenijo.</p>
               <p>In če želimo to pot peljati, potem sam vidim v tem smislu, kot sem zdaj povedal, neko rešitev še. Torej, bolnik ni umrl še, bolnik je v nekem kritičnem stanju. In dalo bi se rešiti. Nisem pa za to, da Slovenija na novo ustanavlja neko resno gospodarsko službo. To nam ne bo uspelo. Samo od podpori resnih tujih, ampak to firm, ki so v branži. Ne nekih investicijskih skladov, vedno skritih v Luksemburgu, na Cipru, na Malti, ne vem kje vse. Glejte, tega imam poln kufer in to spremljam 8 let. Tu je rešitev, samo, glejte, ne z ljudmi, ki so zdaj vladali na financah, ki so zdaj vladali v enem delu tudi gospodarskega ministrstva, ker ne poznajo letalskega sektorja. Ne poznajo. Gre za tako hudo specifiko in moramo videti, spoštovani kolegi, preden zaključim, torej cel gozd. In v tem celem gozdu, se moram strinjati s kolegi iz Levice danes na žalost, v tem gozdu je Adria s svojo tradicijo, v tem gozdu je od teh 558 ljudi najmanj 400 vrhunsko izobraženih z vrhunskimi licencami, ki so vredne milijone evrov, kjer je na leta in leta tradicije. V to Adrio je tu šola pilotov, ki je znana. V to je vpreženo celi multiplikativni učinek za slovensko gospodarstvo na turizem, ki nam raste skozi približno skoraj manj kot 10 %. In zadnji faktor te argumentacije je slovenski vzgojno-izobraževalni sistem, ki v svojem programu Fakulteta za strojništvo v Ljubljani šola, v bistvu ima oddelek za letalstvo. Torej, to je cel gozd. In če tega gozda ni videla ne Alenka Bratušek v prejšnji vladi. Č</p>
               <p>Če sem jaz vedno bil neki maloumski veleposestnik, pa stalno ste mi pravili, da sem najbolj pameten, pa nisem, pa ste se malo norca delali iz mene, ampak glejte, jaz sem v življenju za Adrio nekaj naredil in to zastonj, seveda, ne, vedno zastonj. In tudi leta 2016, ko so jo začeli prodajati, ko sem videl komu jo prodajate in ko sem prvič dvignil telefon in poklical par ljudi preko meje v Nemčijo in vprašal kdo je 4K, če bi lahko izvedel kdo je to, so rekli, glejte, to so mesarji. Dobesedno. To so mesarji. In vi ste firmo prodali mesarjem in to so jo prodali ljudje, ki se imajo za univerzitetno izobražene, ki se imajo za alfa in omego slovenskega managementa. In glejte, to ni mogla biti velika malomarnost ali pa velika napaka. Šlo je za stoprocentno, jaz sem strogo prepričan, za naklepno dejanje, za naklepno izčrpavanje Adrie in za naklepno uničenje.</p>
               <p>Tej udbomafiji je vedno šlo samo za denar, niso jih brigale nikoli usode ljudi in usode neke nacije. In na Adrii pade usoda Slovencev kot letalske nacije. In bo padla. In po 110 letih odkar sta brata Rusjan odletela v nebo, torej, smo Slovenci ne bomo več torej letalska nacija. To je pa najbolj žalostna zgodba slovenskega naroda v tem trenutku.</p>
               <p>Toliko z moje strani.</p>
               <p>Najlepša hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Replika, poslanec Soniboj Knežak.</p>
               <p>Prosim.</p>
            </sp>
            <sp who="KnežakSoniboj">
               <speaker>SONIBOJ KNEŽAK (PS SD):</speaker>
               <p>Hvala, predsednik.</p>
               <p>Jaz sem mislil, da sem že v tej politiki videl vse, pa izgleda, da še temu ni tako.</p>
               <p>Spoštovani kolega Breznik. Da vas ni sram. 180 ljudi je umrli na Korziki, vi pa danes kažete tele neke dele rekvizite tega aviona za to, da boste dokazali koliko ste kompetentni, da boste govorili o Adrii Airways. 180 je imelo svojce. Jih ima še danes. To gledajo. Mislim, to mi je pa danes res too much. Sram me je, da sem tukaj, res.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala.</p>
               <p>Nadaljujemo z razpravo. Na vrsti je poslanec Franc Kramar. Za njim poslanec Gregor Perič.</p>
               <p>Kolega Kramar, prosim.</p>
            </sp>
            <sp who="KramarFranc">
               <speaker>FRANC KRAMAR (PS SAB):</speaker>
               <p>Predsednik, hvala za besedo. Sem mislil, da ne bom prišel danes do besede, no, pa vsaj glih imam to srečo, da bom lahko povedal svoje stališče.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Saj vi, kolega Kramar, dobro veste, da potrpljenje je božja mast.</p>
            </sp>
            <sp who="KramarFranc">
               <speaker>FRANC KRAMAR (PS SAB):</speaker>
               <p>Ja, vidim ja.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Te božje masti bomo, izgleda, danes potrebovali eno veliko golido.</p>
               <p>Izvolite, izvolite.</p>
            </sp>
            <sp who="KramarFranc">
               <speaker>FRANC KRAMAR (PS SAB):</speaker>
               <p>Poglejte, zdi se mi res, rekel bi neodgovorno to, da danes tukaj govorimo o akterjih propada Adrie, celo o kaznivih dejanjih. In jaz sem pričakoval danes razpravo o politični odgovornosti nosilcev politike, ne pa o kaznivih dejanjih različnih ljudi, za katere poslušam, da so krivi. Sprašujem se pravzaprav, ali ni dolžnost vsakega državljana, da prijavi kaznivo dejanje, če ocenjuje, da je bilo storjeno? In zato bi pričakoval od akterjev, ki govorijo vsepovprek kdo je vse kriv, da podajo kazenske ovadbe, da se ne ukvarjamo s tem mi tukaj. Ker nismo pristojni za to, da bomo razpravljali danes o kazenski odgovornosti, lahko pa govorimo o politični odgovornosti nosilcev v preteklosti.</p>
               <p>Naša predsednica je non-stop na tapeti. Moram reči, da to že gre v smer, ki je neokusna. Pravzaprav se iščejo različne variante kaj je vse storila Alenka Bratušek v preteklosti, da je celo kriva za propad Adrie, kar seveda ni res. Res je bila Alenka Bratušek predsednica vlade, ko so sprejeli, sprejel je pa Državni zbor, ne vlada, spisek podjetij, ki jih je bilo potrebno prodati. Kdaj se je kdo odločil za prodajo, je stvar vlade, lahko pa rečem, da od tega spiska še danes ni prodan Telekom. Očitno zaradi tega, ker je to dobra molzna krava, po domače rečeno, in nihče nima interesa da bi to prodal. Na drugi strani je nastal interes, da se proda Adria. Zdaj vemo, kaj se je zgodilo, bom pa povedal, da je 23. 2. 2016 Alenka Bratušek postavila in pa opozarjala na vrsto nepravilnosti, ki so se dogajale s prodajo Adrie. Opozorila je, da vse slovensko premoženje prodajamo poštnim nabiralnikom na Cipru in pa v Luksemburgu. In to je resnica. Poleg tega je opozorila, da prodajamo podjetja podjetjem, ki se ustanavljajo izključno za namen nakupa – in to nekaj dni pred tem. Se pravi, ustanovila so se nekaj dni pred tem. Brezkompromisno lomastenje po državnem premoženju. 4K ima 25 tisoč osnovnega kapitala in ni imelo referenc za nakup Adrie. To so dejstva, na katera je naša predsednica opozorila. Danes se govori o tem, kot da je ona tista, ki je prodala. Ni res, prodala je neka druga vlada.</p>
               <p>In dejansko je stvar, pravzaprav čudno izgleda, da ti prodaš neko letalsko podjetje nekomu, ki nima nobenih referenc, ki ne prihaja iz tega področja in mu to prodaš. Mislim, da je že takrat bilo jasno, da bo zadeva šla slej ko prej v stečaj. In da so se tega morali zavedati. Ker prodajati podjetje na ad hoc, bodimo realni, na ad hoc, je neodgovorno in s tem je pripeljalo do tega, da imamo danes stečaj tega podjetja.</p>
               <p>Bilo je rečeno, da je Alenka Bratušek postavila vodstvo. Laž. Vodstvo ne postavlja predsednik vlade, ampak ga predstavlja nekdo, ki bdi nad tem, da to podjetje funkcionira.</p>
               <p>Kje iskati rešitve? Tukaj sem se kar nekaj časa poglabljal v to. Zdaj, več opcij je. Zdaj, če želimo imeti svoje lastno podjetje, slovenski nacionalni ponos in tako naprej, potem je ena izmed variant odkup terjatev v stečajnem postopku. Zdaj, ali bo to storila država ali bo za to ustanovila novo podjetje ne vem sicer, ampak to je ena izmed opcij, s katero bi lahko Slovenija ohranila nacionalnega prevoznika in prišla do rešitve. Druga rešitev je to, da za, vlada, ne vem, zainteresira neko večjo letalsko firmo, recimo Lufthanso, in ona odkupi terjatve. In potem postane lastnik Lufthansa, kar bi, po moji oceni, bilo prav tako modro in pa rešljivo.</p>
               <p>Vse ostale opcije pa seveda so vprašljive, ker tudi sam osebno mislim, da ustanovitev podjetja brez kapitala bo za državo v prihodnosti boleče. Gotovo se bomo zopet soočali s takim problemom, kot ga imamo sedaj pred sabo. Bi pa še enkrat rekel, da ne bom predolg, ker je petek in je ura pozna: če ima nekdo indice, da je bilo narejeno kaznivo dejanje, naj vloži kazensko ovadbo. Če pa nekdo meni, da mora nekdo nositi politično odgovornost, potem naj to pride na sejo in bomo razpravljali o tem. Mislim pa, da je res, vsi tisti, ki imate rešitve oziroma, ki imate napisano kdo je vse kriv, podajte kazenske ovadbe. Podajte kazenske ovadbe na pristojno tožilstvo in zadeva bo stekla. In mislim, da je to edini način, s katerim bomo oprali to dobro ime Adrie v preteklosti.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Razpravlja poslanec Gregor Perič. Za njim poslanec Jože Lenart.</p>
               <p>Kolega Perič, izvolite.</p>
            </sp>
            <sp who="PeričGregor">
               <speaker>GREGOR PERIČ (PS SMC):</speaker>
               <p>Gospod predsednik, hvala lepa za besedo. Lep dober večer vsem.</p>
               <p>Torej, debata danes je šla tudi nekoliko v preteklost in jaz mislim, da je prav, da je šla nekoliko v preteklost, ker potem s to preteklostjo nekoliko boljše, ne v celoti, ampak nekoliko boljše vseeno razumemo sedanjost. Upam, da ta seja govorila kaj tudi o sami prihodnosti, ker bi to moral biti njen temeljni namen.</p>
               <p>Torej, omenjali smo koliko sredstev je Republika Slovenija namenila Adrii Airways, da se je obdržala na površju. S strani predsednika uprave SDH smo slišali tudi neke številke. Če sem si prav zapisal, je bilo v 9 letih vloženo 93 milijonov. Če gremo se malo igrati z enostavno matematiko, ugotovimo, da je bilo v tem obdobju, dejansko je Adria Airways potrebovala skoraj 900 tisoč evrov na mesec za to, da je lahko normalo funkcionirala oziroma poslovala.</p>
               <p>Če pogledamo nekoliko daljšo premico oziroma časovnico, pa se osredotočimo na čas Republike Slovenije kot neke samostojne države, torej, če pogledamo to tridesetletno obdobje, ugotovimo, da je od teh 30 let Adria Airways 10 let poslovala pozitivno. Če gremo še nekoliko nazaj na obdobje, ko se je Slovenija osamosvojila, vemo, da je bilo takrat zelo kritično. Vemo, da je bila takrat tudi infrastruktura na brniškem letališču poškodovana v letalskih napadih in takrat je, recimo, Adria Airways bila prizemeljena približno slabo leto. Poškodovana so bila tudi nekatera letala in takrat so se začele tudi nekatere težave Adrie Airways, ki je dejansko polno zalaufala, če tako rečem, leta 1997. In vse do začetka krize poslovala solidno. Torej, to je bilo tisto desetletno obdobje.</p>
               <p>Če pa pogledamo koliko sredstev je šlo iz našega proračuna, ne glede na to ali smo sodili pod samostojno Republiko Slovenijo ali pa kot neko republiko v okviru SFRJ, potem moramo v to enačbo dodati še dodatna sredstva. In sicer pred letom 1991 oziroma ko je prišlo leto 1991, je bilo to podjetje kar močno zadolženo, takrat oziroma za tedanjih 230 milijonov nemških mark. Slovenski proračun takrat že samostojne Republike Slovenije, je ta dolg saniral, to je prešlo v državni dolg. In če bi danes to preračunali, je to znašalo nekih 120 milijonov evrov.</p>
               <p>Tako, da Slovenci smo Adrii Airways v tem relativno dolgem obdobju izdatno pomagali. V določenih obdobjih je družba poslovala pozitivno, marsikdaj pa na žalost ni. Zakaj je temu tako? Tukaj je teh razlogov lahko več. Zdaj, če gledamo nekoliko številke, ugotovimo, da tudi kadar je imela Adria Airways veliko več potnikov, kadar je bila tudi veliko bolj vpeta v trg oziroma na letalski prostor, tudi nekdanje države, kadar je imela tudi večji bazen nekih potnikov, ki so bili državljani in državljanke SFRJ, kljub temu, da so bile številke prepeljanih potnikov neprimerno večje kot v preteklih letih, to še ni bila neka garancija za neko poslovno uspešnost.</p>
               <p>Zdaj, lahko bi se danes pogovarjali tudi o različnih poslovnih modelih, ki imajo letalske družbe v različnih obdobjih, ker vemo, da se je tudi na tem področju marsikaj spremeni. In številke nam kažejo, da je imela Adria Airways ravno na tem področju na žalost največje težave. Njena težava niso bili zaposleni, ne v tistem strokovnem oziroma tehničnem smislu pilotov oziroma tudi podjetij, ki so skrbele za to, da so letala v brezhibnem stanju, in niti ne tistih ljudi, ki so skrbeli, da je ta sistem tekel, ampak očitno so v poslovnem, v managerskem smislu bile sprejete take odločitve, da Adrii niso omogočale neko rentabilnost. In vprašanje je tudi kaj bi se vse še dalo narediti. Ker če pogledamo nekoliko trg letalskih podjetij danes oziroma v zadnje pol leta na območju Evropske unije, vidimo, da so številne majhne letalske družbe v finančnih oziroma drugih težavah. Prebrali smo lahko, da sta recimo dve družbi iz Francije na ta način propadli, veliko se je govorilo v zadnjih tednih o Thomasu Cooku, ki je propadel. In na žalost tudi o Adrii.</p>
               <p>Na drugi strani pa imamo zelo velike letalske družbe, kot so Lufthansa. To so dejansko giganti. Air France, British Airways in lahko še pogledamo na Bližnji vzhod. In potem imamo nek drug poslovni model, torej neke nizkocenovnike, ki si jih na našem teritoriju želimo, se pa moramo zavedati, da imajo tudi sami nizkocenovniki spričo svojega poslovnega modela tudi neke negativne vidike, ki morda niso samo finančni, ampak če gledamo nekoliko širše, tudi okoljske narave. Ker postavlja se pravo vprašanje ali mi to storitev, recimo nizkocenovnika, plačamo toliko kot je vredna ali jo ne morda celo podplačamo.</p>
               <p>To podplačevanje pa morda nima zgolj nek ekonomski učinek ampak gre ta učinek predvsem na račun okolja. Nedavno sem bil na Finskem, kjer so Finci v okviru predsedovanja Svetu Evropske unije izpostavili ravno ta vidik. In ena od pobud, ena od rešitev, ki jo predlagajo v tej smeri, so tudi nekakšne kompenzacijske platforme, kjer lahko recimo kupec neke letalske karte izbere isto letalsko karto, torej za isto relacijo ob istem času, za dve različni ceni – za tisto nizkocenovno oziroma za tako, ki je še vedno nizkocenovna ampak ima nek kompenzacijski pribitek za nekih 10, 15 % in ta znesek gre potem za posamezne projekte, namen katerih je financiranje oziroma pomoč pri financiranju projektov, ki skrbijo za to, da je ogljični odtis naše družbe karseda majhen oziroma-</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Kolega Perič, jaz vas prosim vendarle, da se orientirate na točko dnevnega reda. To bi vas prosil, ker je smisel v tem. Ogljični odtisi zdaj niso v povezavi s točko dnevnega reda.</p>
               <p>Prosim.</p>
            </sp>
            <sp who="PeričGregor">
               <speaker>GREGOR PERIČ (PS SMC):</speaker>
               <p>Jaz vseeno mislim, da so, ker okoliščine nas silijo, da bomo morali začeti razmišljati precej bolj široko kot razmišljamo v tem trenutku. Seveda pa razumem tudi vaš komentar oziroma vaš pomislek.</p>
               <p>Torej, tudi država sama in mi kot državljani bomo morali zavzeti neka stališča in se počasi izogibati tudi neke vrste okoljskemu dumpingu. Danes smo slišali tudi to, da bi vlada oziroma država morala že pred 6 meseci nekaj narediti, torej ubrati neko strategijo, imeti nek masterplan kaj narediti v kolikor bi Adria Airways propadla. Meni se zdi precej neobičajno, da bi vlada se začela o tem pogovarjati v trenutku, kadar neko podjetje, nek samostojni poslovni subjekt v zasebni lasti, še vedno posluje. Navsezadnje, še konec avgusta oziroma v začetku septembra letošnjega leta so potekala intenzivna pogajanja oziroma pogovori, včasih tudi precej napeti, med upravo družbe na eni strani in sindikati na drugi strani. In moram reči, da smo vsi držali pesti, da bi se ta zadeva izšla pozitivno za vse, torej in za zaposlene in za družbo in njen kapital, da tako rečem, ki ga uživa znotraj našega prostora, pa tudi za njeno poslanstvo oziroma njeno poslovno funkcijo znotraj Slovenije. Da pa bi vlada oziroma kdorkoli drug nekoga pokopal, ki še ni umrl – to pozicioniranje se mi pa zdi precej neobičajno. Navsezadnje, kot je bilo danes že omenjeno večkrat, smo včeraj tudi imelo eno sejo Odbora za infrastrukturo, kjer je ministrica za infrastrukturo predlagala neko rešitev, ki premošča, potencialno premošča v kolikor bi se to izkazalo, trenutne težave na določenih linijah v situaciji kadar nebi imeli letalskega prevoznika, da z uvedbo gospodarske javne službe zagotovimo določene linije. Za to se nismo odločili, ni bilo dovolj politične volje znotraj Državnega zbora, kar se, po moje, zdi škoda. Slišali smo tudi, da bi lahko država ponovno vstopila v strukturo tega podjetja, seveda bi ga morala imeti najprej v lasti. In tu se spet vračamo na tisto ključno, ki je bila ne samo leta 2016, kadar je Republika Slovenija odsvojila to premoženje, ampak tudi, verjamem, v trenutku, ko se je oblikoval seznam za prodaje. In ta presoja je bila vedno ista, tako kot je bila identična presoja kaj narediti v vsakem trenutku kadar je država oziroma vlada dajala davkoplačevalski denar v to družbo. Torej, odločitev za prodajo je bila seveda ena poteza, ki se je v tem trenutku izkazala kot slaba za podjetje. Na žalost pa teh strateških vlagateljev v tistem trenutku ni bilo.</p>
               <p>Danes smo slišali tudi to, da bi vlada oziroma država morala že pred 6 meseci nekaj narediti, torej ubrati neko strategijo, imeti nek masterplan kaj narediti v kolikor bi Adria Airways propadla. Meni se zdi precej neobičajno, da bi vlada se začela o tem pogovarjati v trenutku, kadar neko podjetje, nek samostojni poslovni subjekt v zasebni lasti, še vedno posluje. Navsezadnje, še konec avgusta oziroma v začetku septembra letošnjega leta so potekala intenzivna pogajanja oziroma pogovori, včasih tudi precej napeti, med upravo družbe na eni strani in sindikati na drugi strani. In moram reči, da smo vsi držali pesti, da bi se ta zadeva izšla pozitivno za vse, torej in za zaposlene in za družbo in njen kapital, da tako rečem, ki ga uživa znotraj našega prostora, pa tudi za njeno poslanstvo oziroma njeno poslovno funkcijo znotraj Slovenije. Da pa bi vlada oziroma kdorkoli drug nekoga pokopal, ki še ni umrl – to pozicioniranje se mi pa zdi precej neobičajno. Navsezadnje, kot je bilo danes že omenjeno večkrat, smo včeraj tudi imelo eno sejo Odbora za infrastrukturo, kjer je ministrica za infrastrukturo predlagala neko rešitev, ki premošča, potencialno premošča v kolikor bi se to izkazalo, trenutne težave na določenih linijah v situaciji kadar nebi imeli letalskega prevoznika, da z uvedbo gospodarske javne službe zagotovimo določene linije. Za to se nismo odločili, ni bilo dovolj politične volje znotraj Državnega zbora, kar se, po moje, zdi škoda. Slišali smo tudi, da bi lahko država ponovno vstopila v strukturo tega podjetja, seveda bi ga morala imeti najprej v lasti. In tu se spet vračamo na tisto ključno, ki je bila ne samo leta 2016, kadar je Republika Slovenija odsvojila to premoženje, ampak tudi, verjamem, v trenutku, ko se je oblikoval seznam za prodaje. In ta presoja je bila vedno ista, tako kot je bila identična presoja kaj narediti v vsakem trenutku kadar je država oziroma vlada dajala davkoplačevalski denar v to družbo. Torej, odločitev za prodajo je bila seveda ena poteza, ki se je v tem trenutku izkazala kot slaba za podjetje. Na žalost pa teh strateških vlagateljev v tistem trenutku ni bilo.</p>
               <p>Mi moramo, zato da razumemo zakaj je do uvrstitve na seznam za prodajo prišlo, torej zakaj se je Adria Airways, poleg še nekaterih drugih podjetij, znašla tam in zakaj je bila tudi prodana, zavrteti čas samo nekoliko nazaj. Mislim, da je dobro spomniti v kakšnih razmerah se je Slovenija znašla po krizi. Torej kriza nas je močno prizadela in težave, ki so nastale zlasti z bančno luknjo in z sredstvi, ki smo jih potem morali iz proračuna dati za to, da smo sanirali številna podjetja, ki so potem sploh omogočala delovanje in bančnega sistema in potem sukcesivno vseh struktur pod njim, je prisilila slovensko vlado in tudi državo kot tako, da del svojega premoženja tudi odsvaja. Danes se lahko pogovarjamo čisto o nekih drugih parametrih znotraj nekih povsem drugačnih okoliščinah in smo lahko tudi dosti bolj ambiciozni in pogumni. Še samo pred nekaj leti to enostavno ni bilo možno. Če samo spomnim, imeli smo deficit v proračunu, ki je izgledal približno eno milijardo, to je samo 5 let nazaj, če pomislimo. Torej, naš javni dolg je strmo naraščal. In v tem smislu govoriti danes o tem kako zelo enostavno so te poteze, ni ravno enostavno. Na žalost se tudi tedaj ni našel - in verjetno je imel svoje razloge - tudi nek strateški partner. Torej ni ga bilo, ker je enostavno videl, da bilance morda niso niti tisto, kar so bile objavljene, ampak da je stanje oziroma situacija s samim podjetjem zelo resna in potrebuje precejšnje kapitalske vložke za to, da lahko deluje, funkcionira in se tudi v prihodnje razvija.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospe in gospodje, preden nadaljujemo z razpravo dovolite, da na dve dejstvi opozorim, ki smo ju danes tu slišali, pa morda nista bili dovolj razumljeni.</p>
               <p>Prvo dejstvo je, da ni bilo nikakršnega interesa resnih kupcev za to, da bi Adrio kupili, ko je bila naprodaj. Drugo dejstvo pa je, da je država v devetih letih investirala, stran vrgla v Adrii 93 milijonov evrov.</p>
               <p>In ti dve dejstvi demistificirata vse, o čemer tu danes govorimo in o čemer tu danes razpravljamo, kako silno uspešno je bilo to podjetje. Večina razprav danes tud poteka v duhu patologov. Patologi so znani in značilni po tem, da čisto vse vedo. Le, da prepozno. Držimo se tega, prosim vas.</p>
               <p>Predvsem pa se omejujte na to, kar je točka dnevnega reda - to, kar so naši kolegi iz Levice predlagali. To je tema.</p>
               <p>Naslednji razpravljavec poslanec Jože Lenart. Za njim poslanec Primož Siter.</p>
               <p>Kolega Lenart, prosim.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Hvala lepa za besedo, predsednik. Kolegice in kolegi.</p>
               <p>Mislim, da danes razumem zakaj danes tukaj ni predstavnikov Adrie, pa mislim, da se mi pridružujete pri tem. Z vsem spoštovanjem in pa odgovornosti do zaposlenih iz Adrie, ki so verjetno v nekem pričakovanju kaj se bo z njimi zgodilo, sem se želel tudi oglasiti in bom poskušal biti čim krajši.</p>
               <p>Problem Adrie je vsekakor, kar smo danes slišali, problem ekonomije obsega, tržnih zakonitosti. In mislim, da ravno to, ta zakonitost tepe Slovenijo na različnih področjih, ne samo to, kar se danes tukaj pogovarjamo. In če temu pripišemo potem še te tržne zakonitosti, to, nacionalni interes, ki je seveda v takem primeru prisoten in ga je treba upoštevati in pa, še dodatno, nacionalni ponos, pa potem mešanje politike, smo tu, kjer smo. Ne vem, zakaj se ves čas politika meša v to področje in potem prihaja do različnih modelov, rešitve pa prave iz tega ni. Samo kratka ponazoritev. Če se ena občina z 10 tisoč prebivalci odloči, da bo zgradila olimpijski bazen, vsekakor vnaprej ve, da z prodajo kart tega ne bo mogla vzdrževati in da bo potem iz skupnih sredstev treba to pokrivati. To je dejstvo, če si hočemo privoščiti tak standard.</p>
               <p>Kar je bilo danes tudi že lepo rečeno tu in kar vlada dela na tem, kar je bilo jasno rečeno – preučuje tri modele. Ali iti v novo, samostojno družbo, seveda s tem nacionalnim interesom in bo treba to subvencionirati, kar je tudi bilo v preteklosti. Drugi model je ta, ki je mogoče tudi rešljiv, da iščemo večjega prevoznika, uspešnega. In če bo nacionalni interes, da se tako odločimo, bo tudi ta prevoznik želel potem, da je to poslovna enota, da se tudi v enem delu subvencionira. To so dejstva. In pa seveda tretji model – prosti trg, ki se pa zdaj tudi dogaja, ali v tej smeri pustiti. Tu druge rešitve ni in, ne vem. V tem smislu moramo pustiti stroki to, kar je bilo danes povedano tudi s strani SDH-ja v tistem trenutku, da je bila taka odločitev. Jaz sem prepričan, da je tudi na podlagi pritiska politike šlo v tej smeri. Ampak vse skupaj, karkoli, katerikoli model bo in tudi v preteklosti za nazaj, če govorimo, je pa tu zakonodaja, je tu dolžnosti uprave, nadzornikov, ki bi morali to spremljati. In tu bi se zadeva tudi morala ugotoviti, tu druge ni in prosim, bodimo resni in pustimo zadeve nekim strokovnjakom, da to peljejo naprej in se ne vmešavajmo kot politika, ker na tak način ne bomo nikamor prišli.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Razpravlja poslanec Primož Siter.</p>
               <p>Aja, pardon, predlagatelj bi želel besedo?</p>
               <p>Okej, razpravlja poslanec Primož Siter.</p>
               <p>Prosim.</p>
            </sp>
            <sp who="SiterPrimož">
               <speaker>PIMOŽ SITER (PS Levica):</speaker>
               <p>Hvala lepa in dober večer še z moje strani.</p>
               <p>Jaz bom, spoštovani predsednik, se zelo konkretno navezal na eno od točk iz samega sklica seje. Oziroma na en sklep, drugi po vrsti, ki pravi, da bo Odbor za finance predlagal računskemu sodišču, da pripravi revizijo prodajne pogodbe. Oziroma bom sámo to akcijo razširil, vsaj vsebinsko, v svoji razpravi. Pa bo kratka, obljubim.</p>
               <p>Najprej bi na izvajanje kolega Soniboja Knežaka samo odgovoril z eno uvodno trditvijo: ta debata danes je relevantna. Ker nismo na sedmini, mi vemo kakšne so dejanske možnosti, da stvar, ki se je zgodila rešimo ali pa izničimo. Ampak je ključnega pomena, da pomembni playerji v tej igri, kar Državni zbor in pristojna ministrstva na drugi strani nedvomno smo, razmišljamo o tem zakaj je do tega prišlo in da ne bomo zopet, morebiti ob naslednjem podobnem scenariju, padli na isto finto. Oziroma na istem ledu.</p>
               <p>Kot rečeno že parkrat v današnji razpravi, slovensko letalstvo, da nima ne repa ne glave, očitno je, kot smo slišali v razpravi, vsaj še neka duša tukaj, ki bi jo veljalo nasloviti in iskati neke zasilne izhode ali pa vizije, strategije za naprej.</p>
               <p>Zdaj, največji problem v tem iskanju rešitev ali pa vizij, strategij, pa je ta shizofrenost slovenske politike na tej točki. Imamo na eni strani ministrico, ki odpira vrata nekim novim playerjem tukaj in imamo na drugi strani ministra, ki razmišlja o tem, da se ustanovi neka nova družba in se stvari reši na ta način. In potem resnično ni čudno, da mo v situaciji, v kateri smo.</p>
               <p>Situacija, v kateri pa smo, pa ne zaradi shizofrenosti načrtovanja ampak vsega tega, kar se je zgodilo, je pa naslednja. Mi imamo poleg, ob propadu tega podjetja, imamo poleg dejstva, da gre za neko infrastrukturno bombo ali pa prometno bombo, da gre za nek večji razvojni kiks, je tukaj nujno potrebno in sem vesel, da smo v razpravi danes to že slišali, ampak poudariti, da gre za ogromno socialno bombo. Govorimo o multiplikativnem učinku, ki je, pozitivnem učinku, ki, da je spremljal Adrio skozi njeno zgodbo. Ne smemo pozabiti, da skupaj s to socialno bombo pride izjemen negativni multiplikativni učinek, ki bo slej ko prej udaril slovenski družbo in proračun v končni fazi. Imamo številko 558 zaposlenih, pri čemer, zopet ponovim iz razprave, gre za zelo specifičen kader. Gre za kader, ki ni tako zelo lahko zaposljiv kar nekje v nekih drugih panogah. In imamo tukaj, mislim da je število 46, če se ne motim, pa me popravite, če kdo ve, pilotov kapitanov, ki slišim, da ne bodo imeli težave najti drugo zaposlitev. Ampak kaj pa vseh ostalih 500 in nekaj ljudi? Kabinskega osebja, tehničnega osebja, administracije in tako naprej. Tukaj govorimo o resnem številu, o resni socialni bombi, to ni pretiravanje. In tudi če odmislimo samo ta človeški faktor, pa upam, da imamo vsi toliko socialnega čuta, da ga ne, ampak tudi, če čisto tehnično pogledamo na izgubo za slovensko družbo, za slovensko letalstvo, ki v končni fazi, ki je v to vložilo ogromno dela, truda, v končni fazi, tukaj je pomembno vlogo igrala tudi Slovenska vojska, ker veliko teh pilotov se je izobrazilo, šolalo ravno na tem naslovu. In ta multiplikativni negativni učinek ni samo, da bo zdaj 400 in nekaj ljudi več na zavodu. Zdaj, kar pa bi rad osvetlil, je pa problem tega momenta privatizacije tega podjetja, ki je vse te zaposlene, visoko izobražene, vešče v svojem strokovnem delu, pahnila v eno tako zelo zanimivo situacijo, ki ni bila zanimiva samo zaradi tega, ker je to podjetje, kot smo slišali danes, mesar, samo iz tega poslovnega, finančnega gledišča, ampak tudi sicer iz nekega, da rečem delovnopravnega meglenega položaja. Jaz imam to srečo, da sem se v preteklih tednih ravno v dneh, ko je podjetje šlo v stečaj, srečal z enim od teh pilotov in si dopisoval z njim. In njegov zapis je šel, kratek je, ne bom dolg, je šel nekako takole: »včeraj so se iz naših baz vrnile še zadnje posadke Adrie Airways z avtobusi in avti«. Mimogrede, kjerkoli so bili, so si morali zorganizirati prevoz in priti nazaj. »Sprejeli smo jih in se poslavljali drug od drugega. Plod uspešne prodaje in prestrukturiranja, maksimalnih delavnikov in minimalnih počitkov. Kljub organizacijski agoniji parih mesecev, smo varno prepeljali vse potnike. Zasluga gre požrtvovalnim posadkam, ki so delovale na meji možnega. Čas je, da dojamemo, da obstajajo ljudje in obstajajo podjetja. lastniki so se ponorčevali iz nas vseh«. To je poročilo, ki gre iz prve roke, ki je naprej manj osebno, bolj tehnično. In govori o tem, da ta lastnik ni vlagal v infrastrukturo, niti vzdrževanje ne, včasih so morali leteti v mejnih pogojih. Mejni pogoji so, kolikor jaz razumem stroko, pa nisem iz foha, ampak kolikor mi je bilo razloženo, resnično mejni – tisti, ko še približno gre. Se pravi, govorim o tehnični zmogljivosti. In štancali lete. Kapital je gledal samo na čim bolj plodno letino. Še bolj poveden podatek pa je, tako piloti, da je lastnik – zdaj prosim za posluh, to je pa resnično lep cukerček o tem kako je to podjetje delovalo – tudi po napovedi stečaja, prizemljitvi letal in odpovedi letov še vedno prodajal vozovnice in jasno, oprostite mojem jeziku, nategoval potnike.</p>
               <p>To je razpoloženje, ki je. Po nekem čudnem naključju vedno gre v štirc, ali pa vsaj v večini primerov gre v štirc s temi nevarnimi privatizacijskimi procesi, kjer, kot pilot sam pravi, kapital pride, podjetje pride, ljudje so pa nekaj drugega.</p>
               <p>Zato ta razprava, spoštovane kolegice in kolegi, je relevantna. Če ne drugega, s tega socialnega vidika. Relevantna je zavoljo ocene stanja, zavoljo, potem če gledano naprej, nekega strateškega razvoja. Tako da, kar smo predlagatelji zapisali v tem drugem sklepu, je še ena taka konservativna, konservativni pristop k reševanju tega problema. Jaz osebno sem na stališču, da bi morali bistveno globlje pogledati v delovanje tega podjetja in v razloge zakaj je do njega prišlo. Infrastruktura je eno, zidovi, letala so eno. Ljudje so pa nekaj popolnoma drugega in ljudje so tisti gradniki, ki lahko stvar, razvoj in družbo peljejo naprej.</p>
               <p>Toliko, hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec.</p>
               <p>Jaz kot predsedujoči tej seji in kot predsednik odbora tudi opazujem in gledam kaj se dogaja po dvorani, ne samo takrat, kadar dajem besedo oziroma kadar prejemam prijave za razpravo. In sem ugotovil, da večino časa, pretežni del časa poslanke in poslanci na današnji seji posvečajo svojim mobilnim telefonom. Toliko, kar se tiče relevantnosti razprave.</p>
               <p>Zdaj pa ima besedo poslanec Luka mesec kot predlagatelj.</p>
               <p>Prosim.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala za besedo.</p>
               <p>Glede na to, da v dveh urah in pol od vlade nismo uspeli kaj preveč zvedeti o dejanskih načrtih, kar je bil glavni namen današnje seje, jaz predlagam dodaten sklep. In sicer, da »Odbor za finance poziva vlado, naj v 15 dneh predloži načrte glede ustanavljanja potencialnega novega letalskega podjetja oziroma zagotavljanja letalske povezljivosti Slovenije ter predloži konkretno časovnico in finančno oceno teh ukrepov«.</p>
               <p>To je predlog, ki ga predlagam odboru kot dodatno glede na to, da smo s poslanske strani slišali nekaj predlogov za izboljšanje stanja. S strani vlade smo dobili precej skope odgovore. Tako, da predlagam, da ta sklep sprejmemo. Za naslednjič pa poziv, da se udeležijo ministri, ker očitno na sekretarski ravni ni dovolj informacij, da bi lahko vlada v takem okviru, kot je bil danes, vodila neko informirano razpravo. In jaz ocenjujem, da je to bistven malus današnje seje.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, predlagatelj.</p>
               <p>Prosim vas samo, da ta dodatni peti sklep formulirate tudi v pisni obliki in da ga predložite.</p>
               <p>Nadaljujemo. Razpravlja poslanec Franc Breznik.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Torej, jaz bom nadaljeval še v eni smeri, to je v tistem delu, ko je prevzel torej mesto predsednika uprave Adrie gospod Anžur. To je po tistem, kjer smo ugotavljali, da je v Adrii delovalo tudi nekaj bypassov, ki so izčrpavali Adrio. Eno so bile tisto, kar smo danes govorili - bonitete, ki so jih imeli nekateri člani rdeče aristokracije v Sloveniji, ki so dobivali karte dobesedno pod mizo ali pa karte tistega najvišjega ali pa bussiness-classa za ceno, lahko bi rekel EasyJeta. Potem se je ugotavljajo korupcija. Torej, revizija ugotovila korupcijo, kjer so nekatera podjetja, ki bi naj dobivala provizijo od prodaje kart, ugotovili, da niti ena karta ni bila prodana in da so dobivali nekaj sto tisoč evrov provizij. Lahko tudi povem, da je ob sanaciji, ko je tisti, kjer je dokončeval gospod Anžur bilo nekako plan, da bo Adria prišla dobesedno na čisto vsaj v naslednjih letih in da Adria ni bila v tako slabi kondiciji ravno v tistem času pred prodajo. Če računamo na tiste multiplikativne učinke, o katerih so danes že vsi govorili na različnih sektorjih, nenazadnje smo šli kar široko, bi dali za Adrio vsako leto seveda tistih, morda v naslednjih letih celo ob gospodarski rasti, bi pa po vsej verjetnosti, po mojem prepričanju, Adria prišla na zeleno vejo. Ob dejstvu, da jo vodi seveda pravi management, ki za presekati lovke. Gospodu Anžurju je to delno uspevalo in prej ste nekateri govorili, da pustimo zadeve strokovnjakom. Mi smo nastavili tega strokovnjaka, mislim, da je tudi to, vsaj rezultati so to pokazali. Tisti, ki pa so Adrio prodajali, tisti poslanci, ki so glasovali za, čeprav letalstvo marsikdo se ni niti malo preučil in se ni pripravil, pa boste pač morali enkrat prevzeti in se vprašati. <stage>/ nerazumljivo /</stage> na tiste, ki ste tu prisotni, tiste, ki so bili v prejšnjih mandatih prisotne. Jaz Alenke Bratušek nisem obsodil danes ampak morali bi se vprašati ali je takrat z gospodom Počivalškom razmišljala, da ima letalski prevoznik tak vpliv, kot smo danes vsi tu vemo, ne, zakaj je dala za prodajo, zakaj niso poiskali neke druge, tretje, četrte rešitve. In kdo nam je držal pištolo na glavo? Zakaj smo mi morali biti točno tisti mesec Adria prodana? Kdo? Ali je to bilo kot NLB, kjer smo imeli že 3, 4 opomine Evropske komisije, da nam sledi takoj kazen, ker smo dokapitalizirali in da jo moramo takoj prodati, ali bi počakali mogoče 2 meseca, 3 mesece. Jaz mislim, da bi se rešitev vedno našla. Seveda pa je problem ali imamo kompetentna vodstva, tako v SDH-ju, ker zdaj govorim, ne, polno ljudi na SDH-ju je v slabi banki zaposlena ne, vedno se pa zunanji vedno najdejo, ki so strokovnjaki, še zunanje plačujejo. Potem ne rabimo strokovnjakov, potem lahko tja nastavimo enega uradnika povprečnega, pa bo to vodil ali pa enega človeka z zdravo pametjo. Tisto, kar je bistvo in kaj je bistvo tistih odgovorov, lahko si jih prečitate, ne, zdaj, predsednik, jaz gledam po telefonu, ker imam notri nekaj svojih zapiskov. Ne gledam, če je kdo na nekih družbenih omrežjih ampak gledam svoje zapiske. Kot vidite, to je moja priprava na sejo, glejte, zgodovina Adrie, slike, material. Zdaj, tako se pač jaz pripravljam, pač to traja, včasih cele noči ne spim, ampak glejte, mislim, da ljudje čutijo, da neko materijo nekdo razume, ne.</p>
               <p>Zdaj, tisto, kar želim od predstavnikov vlade danes slišati je katere te tri rešitve maste? Ali grete tudi v to smer, ki sem jaz nekako nakazal? Bi bila prava. Tisto, kar imam jaz informacije, recimo, iz prve roke vseh tistih, ki so nekaj povezani še s slovenskim letalstvom, torej z vodstvom večinoma pilotov, tehničnega osebja, ki delujejo v Adrii, pa tudi ostalih strokovnjakov, da Adria še v tem primeru ni čisto izgubljena, da zaradi te dolge tradicije so stiki, so nekatere, jaz mislim, da kaže na nekatere zadeve, ki bi se jih dalo urediti. Torej, Lufthansa, SwissAir, številni tudi tuji operaterji imajo nekatere lahko bi rekel, ali pa nakazujejo nekatere rešitve za Adrio kako jo preobraziti, torej kako pripeljati, transformirati v neko novo družbo. Ob tem, da pač se država ne more obnašati kot popoln lastnik te družbe.</p>
               <p>Jaz mislim, da je edina rešitev to, kar sem povedal – da smo neki manjšinski lastnik v eni izmed letalskih družb. Morda si izborimo neko ime, ne, navadno, ne. Kot veste, Lufthansa ima polno svojih hčerinskih podjetij, manjših letalskih prevoznikov, ki so ozko specializirani na nekatera področja. In ravno Adria ima. In v kolikor bomo v to šli, glejte, seveda bom kot Štajerec tudi vztrajal, da Adria ima vsaj dva leta tudi iz mariborskega letališča, mogoče v nekih nizkih cenovnih režimih, ampak vseeno, če se bomo za to odločili.</p>
               <p>Tisto, kar je treba še povedati na koncu in kar bom povedal kolegu Soniboju Knežaku, ki je pravil, da se jaz žalim žrtve, da je to neka specifika. Tukaj imam, glejte kolega Snežak, stališča svojcev.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Zdaj ga ni tule. Ni tukaj.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Iz leta 2008, kaj so mi vse pisali, kako se mi zahvaljevali. In lahko si prečita. Lahko si tudi prečita njihova stališča glede rdečega vodstva v času, ko so bila ta kriva za marsikateri padec aviona. Rdečih vodstev od gospoda Kocijančiča, ki je Adrio vodil od leta 1982 do leta 1993. Imel je informacije, da ležijo na področju Korzike številni deli nesrečnih potnikov tega leta in nikoli ni sprožil nobene akcije. Torej, pustili so jih tam kot da to niso bili ljudje. Torej, mene bi naj zdaj bilo sram, ki sem s svojim denarjem, s svojo strastjo, skupaj s kolegico Jano Kobal, Jurčkom Novakom, takratno civilno zaščito, letalskimi strokovnjaki, delal pro bono te zadeve. In mene bi naj bilo sram, da sem to naredil? In na drugi strani pa ne vem, zakaj ni sram ravno vaših ideoloških-</p>
            </sp>
            <sp who="ZorčičIgor">
               <speaker>IGOR ZORČIČ (PS SMC):</speaker>
               <p>Ti si se prej vsajal.</p>
            </sp>
            <sp who="BreznikFranc">
               <speaker>FRANC BREZINK (PS SDS):</speaker>
               <p>Prosim?</p>
            </sp>
            <sp who="ZorčičIgor">
               <speaker>IGOR ZORČIČ(PS SMC):</speaker>
               <p>Predsedniku govorim.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Zdaj, najprej prva stvar. Gospod Zorčič, vi nimate besede. To je prva stvar. In ne motite seje.</p>
               <p>Gospod Breznik, jaz spoštujem vašo pietetno ravnanje absolutno. Vendar dopustite, prosim vas, o istih stvareh govorite že drugič in to predvsem ni tema dnevnega reda. Tako, da prosim vas, gospod Breznik, omejite se na dnevni red.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Torej, jaz imam neko pravico, da argumentirano odgovorimo kolegu Saniboju Snežaku, ki me je napadel.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>K-k-k. Knežak.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Jaz njega nisem napadel. Knežak, se opravičujem, težko mi gre ta beseda iz ust, ampak mislim, da imam pravico odgovoriti argumentirano. Jaz njega nisem napadel, ne. Zgleda se pa je našel v imenih kot so gospod Kocijančič, kot je Franta in ostala udbomafijska elita Foruma 21. Nenazadnje je tudi član stranke SD, ki je v Adrio vsa ta leta nastavljala njen management, razen tistega kratkega časa, kjer smo v SDS-u za to poskrbeli, da je Adria začela iti po neki drugi poti. Ravno zaradi tega, ravno zaradi tega lahko ugotavljamo, da, s tem bom tudi sklenil svojo razpravo, da Adria morda ob neki manjši umetni zaposlitvi nekaterih priviligiranih ljudi v Adrii, ob izredno profesionalnih pilotih in tehničnem osebju bi lahko preživela, če bi imeli že takrat neki širši pogled na slovenski gospodarski sistem, na slovenski razvoj turizma. Na to, kaj pomeni takšna družba glede tudi letalske tradicije. In potem bi bile te zadeve enake.</p>
               <p>Zdaj, epilog cele te zgodbe je, da je skrajni čas, da po naslednjih volitvah, da prihajajo stalno bolj izobraženi, izkušeni ljudje v Državni zbor, ne, ki bodo samostojni, ki se bodo pripravljali na seje. In ko bodo ob takih naslednjih zgodbah, ne, da teh napak več ne bomo ponovili. Zdaj, tista zadeva, ki pa je, kar lahko rešujemo pa je, da čujemo odgovor predstavnikov vlade, SDH-ja, katere so te tri rešitve, v kakšnem času bodo stekli pogovori tudi s tujimi družbami, ki bi bile pripravljene v neka partnerstva, zato da rešimo, jaz pravim ponos slovenskega letalstva.</p>
               <p>Najlepša hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod Breznik.</p>
               <p>Na vrsti je za razpravo poslanka Mateja Udovč.</p>
               <p>Prosim.</p>
            </sp>
            <sp who="UdovčMateja">
               <speaker>MATEJA UDOVČ (PS SMC):</speaker>
               <p>Hvala lepa, predsedujoči, za besedo.</p>
               <p>Ker se mi zdi tema pomembna, sem se, sicer proti koncu upam, sama odločila, da bom povedala nekaj besed. Saj vidimo že iz termina sklica seje za Odbor za finance, da je tema pomembna, da je tematika in širši pomen reševanja problema stečaja družbe Adria Airways.</p>
               <p>Nisem prepričana, da bomo danes lahko prišli do pravih zaključkov, ki bi kakorkoli pripomogli k pozitivni rešitvi problema. Enostavno nam bo za to verjetno zmanjkalo časa. Če pa bi se v prihodnjih fazah, predhodnih fazah tako resno in zavzeto ukvarjali s to problematiko, s prodajo, reševanjem Adrie, potem nam danes pa verjetno nebi bilo potrebno tukaj razpravljati in iskati rešitve. Ne vem, zakaj se ne morem otresti občutka, da je za današnji sklic te seje predvsem medijska, medijski namen, populističen. Naj poudarim še enkrat, da je na včerajšnji seji Levica glasovala proti Zakonu o letalstvu, ki je bil, včeraj je bil prinešen na mizo. Že ena možnost vlade, ena od možnih rešitev vlade, ena od možnih rešitev, pa jo je Levica gladko malo zavrnila. Ne morem razumeti, zakaj jih danes to tako zanima, če jih, če pa so včeraj pokazali kaj jih dejansko zanima. To je še en dokaz, da so sklicali sejo zgolj iz populističnega namena pod pretvezo, da jih skrbi za Adrio.</p>
               <p>Danes smo slišali že kako je bilo v preteklosti s poslovanjem Adrie, kdo je kriv za prodajo, ali je bila pravilna odločitev vlade. Pa naj samo poudarim, samo ključne podatke. 2008 je Adria poslovala 3 milijone izgube, 2009 13 milijonov dobrih izgube, 2010 63 milijonov izgube, 2011 12 milijonov izgube in tako dalje. Se pravi, to so bili časi 2008-2009, ko je bila Slovenija v veliki krizi. In ne glede na to, kdo je bil takrat na vladi, je iskal rešitve kako in na kakšen način čim preje priti iz krize. In če se spomnimo 2008, pa 2010 – javnosti ni bilo vseeno koliko sredstev je država namenila za dokapitalizacijo Adrie. In takrat je bila javnost mogoče malo drugačna. Ni bilo državi lahko. Izgledalo je tako, kot da daje denar v luknjo brez dna. Lahko je voditi podjetje, pa biti uspešen, ko veš, da če nimaš denarja, potem pa država primakne svoj piskerček. Ampak, ko je bila država tudi sama v stiski, je iskala vse rešitve in našla rešitev in našla rešitev v privatizaciji. Sama o tem ali je bila privatizacija podjetja škodljiva ali ne, ne morem in ne želim v tem trenutku soditi, ker imam premalo informacij. Je pa res, da poslovni rezultati in posledično trenutno status družbe kažeta na to, da gre za finančno polomijo. Vendar pa je pri tem potrebno upoštevati vse dejavnike, ki so na to vplivali takrat.</p>
               <p>Skrajni čas je že, da prenehamo brskati po preteklosti in iskati krivce za današnja stanja. Ta čas raje namenimo za sodelovanje in povezovanje in iskanje skupnih rešitev, seveda v okviru naših kompetenc. Obstaja pa dejstvo, da sta bila stroka in politika v nekem trenutku prisiljena sprejeti odločitve, ki naj bi nas pripeljale iz finančne krize. Težko komentiram sam postopek in prodajo družbe, ker nisem imela celovitega vpogleda v zadevo. Je pa dejstvo, da pri tem ni šlo za klasično kupoprodajo, kar nekateri nepoučeni razlagajo s tem, da je država plačala kupcu za prodajo svojega premoženja. Seveda bi bilo to potrebno širši javnosti razložiti v širšem kontekstu dokapitalizacije in prodaje. Zato je vprašljiv tudi občutek o škodljivosti privatizacije družbe.</p>
               <p>Če povzamem, družba je bila leta 2015 v zelo slabem stanju, saj je imela v ekonomskem smislu negativno vrednost. Lastniki K4 Invest je ob nakupu napovedal, da bo družbo prestrukturiral, ohranil slovenskega nacionalnega prevoznika in ga razvijal tudi v prihodnje. S tem bi omogočil dolgoročne pozitivne učinke na proračun, slovensko gospodarstvo, razvoj stroke in vse deležnike družbe. V razpravah premalo upoštevamo tudi razmere na trgu letalskih prevoznikov, ki zaradi pritiska nizkocenovnih ponudnikov letalskih prevozov drastično se spreminjajo. Pa se tukaj vprašajmo ali slovenski državljani, ki tako zagovarjajo Adrio, kolikokrat se oni sami peljejo z Adrio, kolikokrat so se peljali z Adrio. In kolikokrat so se odpeljali v Celovec, da so se peljali z nizkocenovnim prevoznikom. Ne smemo pozabiti še, da 4 evropske letalske družbe, med njimi tudi Adria Airways, so septembra 2019 zaradi finančnih težav prekinile letalske polete. Pomoč države je tudi napovedana v primeru Croatia Airlines in nemške družbe Condor. Se pravi, v Evropi nima problem z letalskim prevozom samo Adria, temveč je to širši evropski problem. Zato se mi poraja vprašanje, da glede na ekonomske razmere v letalskem prometu, ko vidimo, da so številne družbe v težavah, kdo bi sploh želel prevzeti družbo, kjer ni velikih dobičkov na vidiku?</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Gospe in gospodje, zdaj na tej točki moram vprašati ali še kdo želi, gospod predlagatelj, predno vam dam besedo, ali še kdo želi razpravljati od poslank in poslancev?</p>
               <p>Kolega Mesec, kot predlagatelj imate besedo.</p>
               <p>Izvolite.</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Hvala za besedo.</p>
               <p>Kljub temu, da nekateri očitno niso nič odnesli od te seje, mislim, da lahko rečem, da sam sem in da so nekateri poslanci precej kvalitetno prispevali k razpravi in da bodo njihovi prispevki, upam, da slišani tudi končno na vladni strani pri nadaljnjih korakih glede reševanja Adrie.</p>
               <p>Skrajni čas je namreč, da po pol leta inercije, ko vlada ni naredila nič, da bi preprečila propad slovenskega letalstva, začnemo tukaj voditi neko proaktivno politiko, kolikor je ta sploh še mogoča. Jaz sem upal, da bomo danes dobili odgovore, ki smo jih iskali tudi včeraj ob obravnavi Zakona o letalstvu. Torej, kaj sploh je politika, stališče, načrt te vlade glede reševanja tega podjetja, njegovih zaposlenih in povezljivosti Slovenije?</p>
               <p>Ker tega v treh urah razprave nismo dobili, dobili smo samo nekaj kakovostnih predlogov na poslanski strani, predlagam, tudi predsedniku odbora sem že dal v roke sklep, da kot peti dodaten sklep sprejmemo, da naj vlada te načrte predloži v 15 dneh in se potem po potrebi še enkrat sestanemo, tokrat s konkretnim materialom v roki. Da bomo videli kaj sploh je načrt vlade in da ga bomo lahko poslanci ustrezno komentirali.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod predlagatelj.</p>
               <p>Zaključujem razpravo in prehajamo na odločanje o predlaganih sklepih.</p>
               <p>Prvi predlagani sklep se glasi: »Odbor-</p>
               <p>Ja, prosim.</p>
               <p>Proceduralno poslanec Igor Zorčič.</p>
            </sp>
            <sp who="ZorčičIgor">
               <speaker>IGOR ZORČIČ (PS SMC):</speaker>
               <p>Jaz imam zdaj eno proceduralno vprašanje. Glede na mojo razpravo mogoče tudi vprašanje za kolego Meseca.</p>
               <p>Jaz sem predlagal tale vaš sklep pod številko dva. Glasi takole: »Odbor za finance nalaga računskemu sodišču, naj pripravi revizijo prodajne pogodbe Adrie Airways podjetju 4K Invest in jo v 30 dneh posreduje Državnemu zboru«. Zdaj, moj predlog gre v smeri, da »Odbor za finance predlaga računskemu sodišču naj pripravi revizijo postopka prodaje in prodajne pogodbe«.</p>
               <p>Če se strinjaš, kolega, bi potem vaš sklep tako modificirali, pa ga dali na glasovanje.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>To je zaključen proceduralni predlog?</p>
               <p>Hvala.</p>
               <p>Ne, poglejte, gospe in gospodje, bodimo vendar razumni. Ne moremo ni neodvisnemu in samostojnemu organu, kakršno je računsko sodišče, določati rokov kot parlamentarni odbor. Kje ste še to videli, lepo vas prosim. To sploh ne pride v poštev. Tega ne moremo storiti.</p>
               <p>In zdaj, kolega Mesec, kot predlagatelja vas sprašujem ali mi dovolite, da pri formulaciji sklepa tistih 30 dni izločim?</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Lahko preformuliramo kot ste predlagali. V najkrajšem možnem času.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Dobro, v redu, hvala lepa, gremo naprej.</p>
               <p>Odločamo torej o prvem predlogu sklepa: »Odbor za finance ugotavlja, da je bila privatizacija Adrie Airways škodljiva«.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(4 člani.)</stage> Kdo je proti? <stage type="vote-no">(8 članov.)</stage>
               </p>
               <p>Ugotavljam, da sklep ni sprejet.</p>
               <p>Gremo na odločanje o drugem sklepu: »Odbor za finance predlaga računskemu sodišču, naj pripravi revizijo postopka prodaje Adrie Airways podjetju 4K Invest in jo v najkrajšem možnem času posreduje Državnemu zboru«. Je v redu formuliran sklep, predlagatelj?</p>
            </sp>
            <sp who="MesecLuka">
               <speaker>LUKA MESEC (PS Levica):</speaker>
               <p>Če se ne motim, je kolega Zorčič predlagal oboje – revizijo prodajne pogodbe in postopka prodaje.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Dobro.</p>
               <p>Potem ponovno prebiram sklep: »Odbor za finance predlaga računskemu sodišču, naj pripravi revizijo prodajne pogodbe in revizijo prodajnega postopka Adrie Airways podjetju 4K Invest in jo v najkrajšem možnem času posreduje Državnemu zboru«.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(11 članov.)</stage> Kdo je proti? <stage type="vote-no">(1 član.)</stage>
               </p>
               <p>Ugotavljam, da je sklep sprejet.</p>
               <p>Tretji sklep: »Odbor za finance predlaga Vladi Republike Slovenije, naj preuči pogoje, pod katerimi lahko ustanovi novo letalsko družbo od podpori delavcev«. Začenjam glasovanje. Glasujemo.</p>
               <p>Kdo je za? <stage type="vote-ayes">(4 člani.)</stage> Kdo je proti? <stage type="vote-no">(7 članov.)</stage>
               </p>
               <p>Ugotavljam, da sklep ni sprejet.</p>
               <p>Četrti predlog sklepa: »Odbor za finance predlaga Vladi Republike Slovenije, naj uporabi 8. člen Zakona o gospodarskih družbah o spregledu pravne osebnosti za Adrio Airways«.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(2 člana.)</stage> Kdo je proti? <stage type="vote-no">(9 članov.)</stage>
               </p>
               <p>Ugotavljam, da sklep ni sprejet.</p>
               <p>In še to, kar je predlagatelj predlagal kot peti sklep na sami seji odbora: »Odbor za finance poziva Vlado Republike Slovenije, da v 15 dneh predloži načrte glede ustanavljanja potencialnega novega letalskega podjetja oziroma glede drugih načinov zagotavljanja letalske povezljivosti Slovenije. Priloži naj časovnico izvedbe ukrepov in finančno oceno«.</p>
               <p>Začenjam glasovanje. Glasujemo.</p>
               <p>Kdo je za? <stage type="vote-ayes">(5 članov.)</stage> Kdo je proti? <stage type="vote-no">(7 članov.)</stage>
               </p>
               <p>Ugotavljam, da sklep ni sprejet.</p>
               <p>S tem tudi zaključujem to točko dnevnega reda in 20. nujno sejo Odbora za finance.</p>
               <p>Lahko noč.</p>
               <stage type="time">Seja se je zaključila 11. oktobra 2019 ob 22.02.</stage>
            </sp>
         </div>
      </body>
   </text>
</TEI>
