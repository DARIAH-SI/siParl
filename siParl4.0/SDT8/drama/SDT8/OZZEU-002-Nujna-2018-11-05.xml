<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZEU-002-Nujna-2018-11-05">
   <teiHeader>
      <fileDesc>
         <titleStmt>
            <title>Odbor za zadeve Evropske unije</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-002-Nujna-2018-11-05.OZZEU" n="002">
               <name>Nujna</name>
               <date when="2018-11-05"/>
            </setting>
         </settingDesc>
         <particDesc>
            <listOrg>
               <org xml:id="OZZEU-002-Nujna-2018-11-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-002-Nujna-2018-11-05.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZADEVE EVROPSKE UNIJE</stage>
            <stage type="session">2. nujna seja</stage>
            <stage type="date">(5. november 2018)</stage>
            <stage type="chairman">Sejo je vodil dr. Darij Krajčič, predsednik odbora.</stage>
            <stage type="time">Seja se je začela ob 15.20.</stage>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Spoštovane kolegice in kolegi! Začenjam 2. nujno sejo Odbora za zadeve Evropske unije.</p>
               <p>Obveščam vas, da nimamo nobenih opravičil o zadržanosti s seje. Kot nadomestni člani pa sodelujejo: mag. Bojana Muršič namesto mag. Meire Hot, namesto Borisa Doblekarja je z nami Suzana Lep Šimenko in namesto mag. Andreja Rajha je z nami Andrej Šušmelj.</p>
               <p>Vse navzoče lepo pozdravljam, tudi ekipo z ministrstva na čelu z ministrom. Vidim, da ste pripeljali kar številno ekipo, tako razumem, da bo današnja razprava poglobljena in temeljita.</p>
               <p>Prehajamo na določitev dnevnega reda seje odbora. S sklicem seje ste prejeli dnevni red seje. Ker v poslovniškem roku nisem prejel predlogov za spremembo dnevnega reda, je ta določen, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - PREDLOG PRIPOROČILA V ZVEZI S ČRPANJEM EVROPSKIH KOHEZIJSKIH SREDSTEV FINANČNE PERSPEKTIVE 2014-2020 (EPA 222-VIII).</title>
               </p>
               <p>K tej točki ste prejeli naslednje gradivo, ki je objavljeno na spletnih straneh Državnega zbora: zahtevo 23 poslank in poslancev s prvopodpisanim gospodom Danijelom Krivcem za sklic izredne seje Državnega zbora, ki vključuje Predlog priporočila v zvezi s črpanjem evropskih kohezijskih sredstev finančne perspektive 2014-2020 z dne 26. 10. 2018; zahtevo 24 poslank in poslancev s prvopodpisanim Danijelom Krivcem za splošno razpravo o Predlogu priporočila z dne 30. oktober 2018; mnenje Zakonodajno-pravne službe z dne 30. 10. 2018; mnenje Vlade z današnjega dne.</p>
               <p>K točki so povabljeni: predstavnica predlagatelja zadeve Suzana Lep Šimenko, gospod Marko Bandelli, minister brez resorja, pristojen za razvoj, strateške projekte in kohezijo, gospod Marjan Šarec, predsednik Vlade Republike Slovenije, ki se je zaradi službenih obveznosti opravičil, dr. Andrej Bertoncelj, minister za finance, Združenje občin Slovenije, Robert Smrdelj, predsednik, Skupnost občin Slovenije, v imenu katere se seje udeležuje gospod Marko Rupar, Združenje mestnih občin Slovenije, Matej Arčon, predsednik, Zakonodajno-pravna služba Državnega zbora in Državni svet.</p>
               <p>Začenjamo obravnavo predloga priporočila, v kateri bomo na podlagi 171. člena v povezavi s 126. členom Poslovnika Državnega zbora skupaj opravili razpravo in glasovanje.</p>
               <p>Želi predstavnica predlagatelja predloga priporočila podati dopolnilno obrazložitev? Gospa Suzana Lep Šimenko, izvolite, imate besedo.</p>
            </sp>
            <sp who="LepŠimenkoSuzana">
               <speaker>SUZANA LEP ŠIMENKO (PS SDS):</speaker>
               <p>Najlepša hvala za besedo.</p>
               <p>Spoštovane poslanke, spoštovani poslanci, spoštovani minister z ekipo, prav lepo pozdravljeni tudi v mojem imenu!</p>
               <p>V Slovenski demokratski stranki smo sklicali izredno sejo s Predlogom priporočila v zvezi s črpanjem evropskih kohezijskih sredstev finančne perspektive 2014-2020, z enim ključnim razlogom, in to je, ker ocenjujemo, da je trenutno stanje na področju črpanja evropskih sredstev izjemno slabo, imenovali smo ga kar katastrofalno, ker dejansko številke, glede na to, kje se v perspektivi nahajamo, bi morale biti v danem trenutku že bistveno drugačne.</p>
               <p>Naj uvodoma pojasnim nekaj osnovnih zadev.</p>
               <p>Zdaj vemo, da imamo v finančni perspektivi 2014-2020 na voljo okoli 3,1 milijarde evrov sredstev, od tega zahodni kohezijski regiji pripada okoli 850 milijonov evrov, vzhodni Sloveniji nekaj čez 1,3 milijarde evrov, obema regijama skupno še nekaj čez 900 milijonov evrov, imamo pa na voljo tudi okoli 100 milijonov evrov iz programa evropskega teritorialnega sodelovanja.</p>
               <p>Služba Vlade za razvoj in kohezijsko politiko je konec meseca septembra objavila sledeče podatke: da je bilo do danes dodeljenih sredstev preko izdanih odločitev o podpori v višini 2,1 milijarde evrov, pogodbeno vezanih sredstev je nekaj čez 2 milijardi evrov, izplačil iz proračuna Republike Slovenije je bilo nekaj čez pol milijarde evrov, danih zahtevkov za izplačilo iz proračuna EU pa nekaj čez 300 milijonov evrov. To so podatki na dan 30. 9. 2018, kar seveda pomeni, glede na naše dane zahtevke, da smo nekako počrpali do sedaj 10 % sredstev, ki jih imamo dejansko na razpolago, vemo pa, da smo že na koncu petega leta obstoječe finančne perspektive. Ob teh podatkih smo lahko žalostni in tudi upravičeno zaskrbljeni, kajti zavedamo se, da so to dejansko naša edina razvojna sredstva, ne samo za državo, tudi za občine, kar velikokrat tudi izpostavljamo. In poslanci, ne nazadnje, verjamem, da smo vsi veliko na terenu, in to je tisto, kar je tudi ključno s strani predstavnikov občin, da se vprašanja nanašajo na posamezne problematike, vezane na črpanje sredstev, zakaj ni razpisov, zakaj se toliko časa čaka na posamezne razpise. To je dejansko velik problem, če vemo, da so to edina sredstva, ki jih kot država, bom rekla, v večji meri za investicije imamo.</p>
               <p>Naš namen, vseh nas tukaj, mora biti, da tudi v tej obstoječi finančni perspektivi počrpamo prav vsa sredstva. Zavedamo se, seveda, da imamo ne zgolj do leta 2020, ampak še dodatna tri leta časa, da to izpeljemo, ampak kakorkoli, dejstvo je, da do danes smo sredstev počrpali zgolj 10 %.</p>
               <p>Da je črpanje slabo, je opozoril tudi član Evropskega računskega sodišča, gospod Samo Jereb, ob predaji letnega poročila Računskega sodišča za leto 2017, ki je ob tem tudi pojasnil, da je Slovenija ena od desetih držav, ki lani, to je v četrtem letu izvajanja tekočega finančnega okvirja, ni porabila prav nobenih sredstev iz evropskih strukturnih in investicijskih skladov. Če pogledamo skupno porabo, je Slovenija med najslabšimi petimi državami članicami glede črpanja sredstev, na kar nikakor ne moremo biti ponosni.</p>
               <p>V Slovenski demokratski stranki si seveda želimo, da se ta situacija izboljša, da se stanje na področju črpanja izboljša. Zakaj? Kot že rečeno, zavedamo se tega, da so to pogosto edina razvojna sredstva, ki jih država in predvsem lokalne skupnosti imamo. Zato moramo biti pri črpanju sredstev bistveno bolj aktivni. In tisto, kar je ključno, osnovni namen evropskih sredstev je, da zmanjšamo razlike med regijami. Vemo, da imamo v Sloveniji katastrofalno velike razlike v razvitosti posameznih območij. Žal se skozi leta te razlike ne zmanjšujejo in ravno zaradi tega je še toliko pomembneje, da dejansko denar, evropska sredstva, namenimo tja, za kar so prvenstveno namenjena, s ciljem, da te razlike med posameznimi regijami zmanjšamo.</p>
               <p>Zaskrbljenost nad preslabim, počasnim črpanjem so izrazili številni slovenski župani. Verjamem, da bo predstavnik Skupnosti občin Slovenije te stvari bolj verodostojno sam predstavil. Seveda tisto, kar pa je ključno in česar se dejansko bojijo, da na koncu sredstev ne bomo počrpali in jih bomo s tem tudi izgubili.</p>
               <p>O uspešnosti občin, vemo, nekatere so bolj uspešne, druge manj. Imamo občine, ki so počrpale več kot 1.000 evrov na posameznega prebivalca, na občana, in imamo občine, ki pa niso počrpale nič evropskih sredstev. Za uspeh ali neuspeh je verjetno tu več različnih dejavnikov.</p>
               <p>Še zadeva, na katero tudi želimo opozoriti in ki se je bojimo, in sicer to, da če ne bomo pospešili črpanja evropskih sredstev, dejansko v prihodnji perspektivi ne bomo več neto prejemniki. Kar pa pomeni, da bomo v evropski proračun dajali več denarja, kot pa iz njega prejeli, kar je za nas seveda izjemno slabo. Mi moramo ohraniti status neto prejemnice iz evropskega proračuna, žal pa v danem trenutku za ostalimi neto prejemnicami v EU bistveno zaostajamo. Če zdaj to naše trenutno finančno obdobje 2014-2020 primerjamo s staro finančno perspektivo 2007-2013, lahko vidimo, da smo nekako v istem obdobju takrat počrpali že okoli 30 % finančnih sredstev, in to kljub dejstvu, da smo bili takrat še na nek način na tem področju novinci. In tudi to je nek jasen signal, da nekaj na tem področju ne štima in da je treba zelo hitro te stvari tudi urediti. Črpanje evropskih sredstev spada pod okrilje Službe Vlade za razvoj in kohezijo, ampak, kot že velikokrat izpostavljeno, to seveda ni stvar enega ministrstva, dejansko mora biti to prioritetni plan, prioritetni projekt celotne Vlade in tudi vseh ministrov. Verjamem, da je dostikrat zelo zahtevno doseči, recimo, medresorske dogovore, da je tu veliko težav, sploh sedaj, ko imate zelo veliko koalicijo, je še toliko težje, ampak tu politika ne sme biti prioriteta, tu mora biti naš cilj, da evropska sredstva, ki jih imamo na voljo, tudi 100 % izkoristimo in počrpamo. In na ta način tudi apeliram na vas, prioriteta Vlade številka ena je, da se nekaj na področju evropskih sredstev bistveno premakne. S tem namenom smo tudi sklicali to izredno sejo, in sicer z enim priporočilom, kjer Vladi Republike Slovenije predlagamo, da v roku 30 dni pripravi načrt pospešitve črpanja sredstev evropske kohezijske politike in nam ga predstavi v Državnem zboru Republike Slovenije. Glede na to, da verjamem, da se zavedamo, kako pomembna so ta sredstva, in verjamem, da si nihče od poslancev ne želi, da tega ne bi počrpali do popolnosti, seveda računam, da bo danes to priporočilo tudi sprejeto. In se veselim trenutka, ko bomo imeli pred sabo konkreten načrt celotne Vlade, ne zgolj enega ministrstva, kaj bo na tem področju naredila.</p>
               <p>Toliko. Hvala za besedo.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa, gospa Lep Šimenko.</p>
               <p>Želi besedo predstavnica Zakonodajno-pravne službe? Izvolite, gospa Helena Rus, imate besedo.</p>
            </sp>
            <sp who="RusHelena">
               <speaker>HELENA RUS:</speaker>
               <p>Hvala za besedo.</p>
               <p>Naša služba na predlog priporočila nima pripomb.</p>
               <p>Hvala.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa. No, to je bilo pa kratko in jedrnato.</p>
               <p>Želijo besedo morda predstavniki Vlade? Gospod Marko Bandelli, minister brez resorja, izvolite, imate besedo.</p>
            </sp>
            <sp who="BandelliMarko">
               <speaker>MARKO BANDELLI:</speaker>
               <p>Hvala lepa, predsedujoči.</p>
               <p>Spoštovane poslanke in poslanci, ostali vabljeni, lep pozdrav tudi v mojem imenu!</p>
               <p>Zadovoljen sem, da vam bom lahko danes iz prve roke posredoval informacije o tem, kakšno je resnično stanje na področju evropske kohezijske politike, te tako pomembne razvojne politike. Prav je, da o njej govorimo in si povemo, kje smo in kaj bomo storili, da se zadeve začnejo hitreje premikati.</p>
               <p>Ob nastopu ministrske funkcije sem vedel, da področje, ki ga prevzemam, ni enostavno, saj sem ga spremljal tudi kot župan. Ne vem, ali veste, ampak kohezijsko politiko programskega obdobja 2014-2020 na evropskem nivoju ureja več kot 600 strani uredb, ki jim sledi več kot 5.000 strani izdanih smernic in navodil za izvajanje. K temu je treba dodati še nacionalno zakonodajo, kjer sicer nismo šli štet vseh strani, sem pa prepričan, da bi vsakdo, ki je v Sloveniji na kakršenkoli način vključen v to zgodbo, lahko potrdil, da je navodil in pravil za izvajanje veliko oziroma preveč. Samo organ upravljanja, torej Služba Vlade Republike Slovenije za razvoj in evropsko kohezijsko politiko, ki jo vodim, je izdala 16 različnih navodil ali priročnikov, 16! In lahko si samo mislite, koliko strani je to. Po mesecu in pol funkcije ministra mi ni težko priznati, da se z izvajanjem kohezijske politike v Sloveniji še vedno spoznavam. Že samo v nacionalnem okolju je to področje izredno zapleteno in povezano s številnimi drugimi področji, zato je izziv, ki je pred mano, velik. Praktično skoraj ni resorja, s katerim naša služba ne bi sodelovala in koordinirala različne nivoje izvajanja operativnega programa. Upravičencev pa je seveda tudi ogromno, več tisoč, in ravno z njimi, z vsemi vključenimi moramo premakniti naprej ta voz evropske kohezijske politike, če se lahko tako izrazim. Naša služba brez vseh, ki so vključeni v izvajanje, nima pomena. Pa vendar, vedno sem optimist in tudi tu trdno verjamem, da bomo uspešni.</p>
               <p>Spoštovane poslanke in poslanci! Naj vas, pa čeprav le po sedmih tednih dela seznanim s podatki o izvajanju kohezijske politike programskega obdobja 2014-2020. Strinjam se z vami, da nas doseženi rezultati do novembra 2018 težko navdušijo, kljub temu pa ocenjujem, da je bilo kar nekaj narejenega, in da je izvajanje teče. Vzpostavljen je bil nacionalni zakonodajni okvir na strani SVRK, uvedba navodila in izvajanje, ministrstva so izpolnila predhodne pogoje za izvajanje, državni proračun tekoče izvaja plačila upravičencem za projekte, ki so bili potrjeni ali izbrani za sofinanciranje iz sredstev kohezijske politike in izvaja povračila EU sredstev v nacionalni proračun, kjer se le ti odražajo kot prihodek EU. Sredstva evropske kohezijske politike so denar evropskih davkoplačevalcev, torej denar nas vseh. Verjamem, da je transparentna poraba teh sredstev v prvi vrsti interes slovenske javnosti, ki zahteva točne in preverljive podatke o stanju in porabi evropskega denarja. Transparentnost lahko zagotovimo le z revizijsko sledjo, ki omogoča podajanje zanesljivih informacij o doseženih rezultatih in upravičenosti porabljenega denarja. In s tem spoštovanje poslanke in poslanci, se navezujem za izjavo člana evropskega računskega sodišča, gospoda Jereba, da Slovenija v četrtem letu izvajanja tekočega finančnega okvira ni porabila nobenih sredstev iz evropskih strukturnih investicijskih skladov. Prepričan sem, da bo ta vidik Evropskega računskega sodišča, njegov član gospod Jereb, podrobneje pojasnil v Državnem zboru. Kljub temu mi dovolite, da povem na to temo nekaj pojasnil. Ker gospod Jereb v svojih prvih izjavah ni pojasnil njihovega konteksta, zato so izpadle izjemno zavajajoče. Torej, računovodski izkazi, ki so podlaga za letno poročilo za leto 2017 Evropskega računskega sodišča zajemajo izdatke, ki so nastali v drugem računovodskem obdobju. To je od julija 2015 do junija 2016. Slovenija v tem obdobju še ni imela niti akreditiranega sistema izvajanja, ki bi omogočil pošiljanje zahtevkov na evropsko komisijo, posledično porabe evropskih sredstev v tem obdobju res še ni bilo oziroma je ni bilo, je ni moglo biti. Naj ponovim, gre za obdobje do junija 2016. Sistem izvajanja je Slovenija akreditirala v decembru 2016 in v Bruselj tudi poslala prve zahtevke za plačilo. Slovenija je tako v letu 2016, torej šele v tretjem obračunskem obdobju prvič potrdila upravičeno porabo izdatkov kohezijske politike in programskega obdobja 2014-2020. V letu 2017 je izvajanje steklo, kar se je odrazilo v višini porabe iz nacionalnega proračuna poslanih zahtev na evropsko komisijo in plačilih v Sloveniji. Kohezijska politika se izvaja v okviru in po pravilih slovenskega proračuna. Podatke o višini porabe sredstev kohezijske politike so ne nazadnje tudi sestavni del zaključnega računa proračuna. Transparentnost in zagotavljanje revizijske sledi sta tudi ključni del e-kohezije, ki jo je uvedlo programsko obdobje 2014-2020. S tem delom torej, z informacijskim sistemom, ki se v Sloveniji imenuje EMA, ECA in MFRAC, skupaj pa informacijski sistem za izvajanje kohezijske politike v Republiki Sloveniji imamo težave.</p>
               <p>Spoštovani! Kot poznavam v zadnjih tednih ključni razlog za težave in aktualno stanje izvirajo predvsem iz preteklih strokovno nepremišljenih odločitev v neprepoznani pomembnosti informacijskega sistema in netransparentnem vodenju tega področja. Če te težave prevedemo v denar, predstavljajo 186 milijonov evrov razkoraka, torej sredstva, ki so jih upravičenci iz državnega proračuna že prejeli za izvajanje projektov, ne moremo pa jih še potrditi Evropski komisiji in povrniti iz evropskega proračuna. Pa vendar, informacijski sistem ni edini razlog za to, da me doseženimi rezultati ne navdušujejo. Delež realizacije po že sklenjenih pogodbah, po ministrstvih znaša komaj dobrih 21 %. Torej, prepočasi poteka tudi izvajanje projektov na terenu, kot lahko podrobno preberete v gradivu, ki smo ga pripravili in podrobneje orisuje stanje, ki ga imamo na področju izvajanja kohezijske politike.</p>
               <p>Spoštovane poslanke, spoštovani poslanci! Predlog za pospešitev izvajanja je dobrodošel in osebno si bom prizadeval, da bo napredek viden ter da boste poslanci seznanjeni z napredkom in merljivimi rezultati. Toliko z moje strani za uvod.</p>
               <p>Z menoj je še direktorica organa upravljanja gospa Mateja Mahkovec<gap reason="inaudible">
                     <desc>(?)</desc>
                  </gap> in mag. Bojan Suvorov, kateremu verjamem, da bomo našli ustrezne odgovore za vsa vaša vprašanja. Hvala.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa, gospod minister. Želi besedo še morda predstavnica Ministrstva za finance? Torej, želite besedo?</p>
            </sp>
            <sp who="unknown-F">
               <speaker>GOSPA ___:</speaker>
               <p>Ne, pravzaprav bi potrdila pač izjave ministra Bandellija, tako da podatki, ki jih je navedel držijo.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa.</p>
               <p>Prehajamo na razpravo in glasovanje o predlogu priporočila. Želi morda besedo še kdo od vabljenih na sejo? Predstavnik Združenja skupnosti občin Slovenije, gospod Marko Rupar. Izvolite, imate besedo.</p>
            </sp>
            <sp who="RuparMarko">
               <speaker>MARKO RUPAR:</speaker>
               <p>Hvala za besedo, gospod predsednik. Vse lepo pozdravljam tudi v imenu Skupnosti občin Slovenije. V nekaj besedah bi potrdil, kar je že v gradivu navedeno, tudi s strani našega predsednika gospoda Žagarja. In sicer, eden izmed glavnih vzrokov je po mnenju Skupnosti občin Slovenije za slabo črpanje že v pripravi operativnega programa in partnerskega sporazuma. Namreč, razvojni svet kohezijske regije vzhodne Slovenije je v času priprave operativnem programu in partnerskega sporazuma podal kar nekaj predlogov na osnovi katerih bi lokalne skupnosti koristile nepovratna evropska sredstva za investicije, ki so nujne za enakomeren razvoj Slovenije. Žal niti eden predlog s strani razvojnega sveta ni bil upoštevan. Občine imamo še vedno in smo imele tudi že takrat pripravljeno dokumentacijo za investicijo v varovanju okolja, to je komunalna infrastruktura. Žal ta vrsta investicije v finančni perspektivi 2014-2020 niso predmet sofinanciranja za nepovratnimi sredstvi Evropske unije. Ni nam znano, kako je v operativnem programu se pojavila omejitev, da se čistilnih naprav in fekalnih kanalizacij pod 2 tisoč populacijskih enot ne more graditi s sredstvi Evropske unije, čeprav v originalni verziji te omejitve ni, kar kaže, da je bilo domnevno namerno izgubljeno s prevodom. Seznam, ki je tu v tem gradivu pripravljen glede koriščanja evropskih sredstev bi bil pa še bistveno bolj siromašen, če bi zajemal samo dejansko koriščena sredstva v trenutni finančni perspektivi 2014-2020. Namreč, iz gradiva je razvidno, da je večji del projektov čiščenje odpadne vode in oskrba s pitno vodo prenesen iz pretekle finančne perspektive, ki so bili odobreni pod posebnimi pogoji. Torej, ne moremo govoriti o današnji tekoči finančni perspektivi, ker je gro sredstev prenesenih iz bivše perspektive, se pravi iz že zaključene perspektive v novo perspektivo. Trenutno imajo občine sicer kar nekaj projektov odobrenih preko direktne potrditve. Žal pa pri nekaterih še vedno niso jasni pogoji na osnovi katerih bodo evropska sredstva po izvedenih projektih tudi odobrena, kar predstavlja velik problem, tudi rokovni, same izvedbe in seveda po tem zahtevku za refundacijo iz evropskih sredstev. Po naši oceni Skupnosti občin Slovenije je največja ovira pri koriščenju evropskih sredstev oziroma tudi za izplačevanje pri že izvedenih oziroma tekočih projektih, ki naj bi se izplačevala po izvedenih situacijah, Ministrstvo za okolje in prostor. Namreč, jaz 8 let že sodelujem in smo v prejšnji perspektivi kar nekaj evropskih sredstev koristili, ampak lahko vam povem, da sodelovanje med ministrstvi, predvsem med Ministrstvom za gospodarstvo in Ministrstvom za okolje in prostor je bilo v prejšnjem mandatu katastrofalno. SVRK si je močno trudil, da bi te zadeve nekako sinhroniziral, ampak do danes je praktično zelo zelo neuspešno, ampak jaz upam, da v novi zasedbi, da se bo to stanje popravilo. Hvala.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa, gospod Rupar. Glede na to, da drugih vabljenih ni več, prehajamo na razpravo in glasovanje o predlogu priporočila. Rok za vlaganje amandmajev je bil na podlagi drugega odstavka 129. člena Poslovnika do danes 5. novembra do začetka obravnave predloga priporočila. Ugotavljam, da v poslovniškem roku ni bilo vloženih amandmajev predlogu priporočila, zato v razpravo dajem predlog priporočila o predloženem besedilu. Želi morda kdo razpravljati? K razpravi so se javili trije poslanci. Dr. Franc Trček, izvolite imate besedo.</p>
            </sp>
            <sp who="TrčekFranc">
               <speaker>DR. FRANC TRČEK (PS Levica):</speaker>
               <p>Hvala lepa za besedo. Imate srečo, da bom relativno kratek, ker moram pobegniti na lokalni teren, potem se bomo pa o tej problematiki pogovarjali. Zdaj, da imamo težave s tem, ko imenujemo kohezija, to vedo že, če parafriziram samega sebe, to vedo že lišaji na Pohorju pa še kje, ampak mi nekako ne pridemo do tega zakaj je temu tako. Bom rekel te težave so posledica nekih dejstev, da ta družba in država nimata nekega osnovnega konsenza kaj bi mi sploh radi počeli. Ob tem pa še posledica tega kar je minister lepo povedal, kar recimo bivša podpredsednica hrvaške vlade, ki je zdaj izdala knjigo okoli Agrokorja, imenuje ortački kapitalizem, jaz temu rečem v slovenščini pajdaška fevdalizacija. Če pogledamo mi nimamo enega resorja, čeprav je resorski pogled včasih že malo zastarel, kaj šele, da bi o zdravstvu govoril, kjer bi imeli urejen IKT, kjer bi imeli urejeno informatiko, tako kot bi morala biti. Tega nimamo zaradi tega, ker je stara politika vedno to tako malo po prijateljskih linijah dajala v škodo državljanov in državljank, recimo mene je zgrozilo, pa upam, da me predsedujoči ne bo prekinjal, ne bom šel v pretirane degresije, ko smo imeli tisto afero koroški dečki, pa smo ugotovili celo, da centri za socialno delo nimajo enotne informatike v tistem trenutku. Jaz sem se vprašal pa kje tukaj živim, pač doktoriral sem iz politik informatizacije. Potem je posledica tega, kar je tudi predstavnik ene od združenj občin lep povedal, imamo neko ministrstvo, ki je meni profesionalno najbližje po srcu, ki je bilo predlogo zanemarjeno. Celo vrsto težav imamo na Ministrstvu za okolje in prostor. Karkoli si mislim o sedanjem ministru vizavi drugem tiru trenutno je začel delovati kot nek operativec in ima ogromno nekih zadev, ki jih bo moral opraviti. Jaz se spomnim, ko sem danes tu poslušal, imeli smo sedanjo evropsko komisarko takrat na hearingu 2014, ko sem jih zelo polagal na srce terenske pisarne pa nisem se tega jaz spomnil preden se mi je zgodila politika se mi je zgodil ogromen evropski projekt 30-milijonski, kdo to ne paše po domače povedano, ne ve kaj je to, ker dejansko, če greste gledati na občine, pa že v Mariboru imajo skoraj problem, resno to delati, kaj šele kakšne druge občine. Mi resno evropsko kohezijo ne bomo se mogli iti dokler ne bomo poštimali samega ministrstva, jaz osebno menim, da bi to moralo biti ministrstvo z listnico, katerega del bi moral biti tudi enih 40, 50 mladih ljudi, ki bi resno brali in spremljali kaj Evropska unija, mi smo že 14, 15 let članica EU, pa se še vedno vedemo skoraj da nismo. V 14-ih letih se je enkrat lansko leto zgodilo, ker sem jaz to zatežil pa dva poslanca SMC-ja, da je prvič v zgodovini kar smo članica EU Državni zbor spremenil stališče Vlade. To tudi že veliko pove. In tudi ko je Suzana govorila takrat v tisti prvi perspektivi se je več počrpalo, seveda ker je bila takrat neka ekipa, ki se je pripravljala za vstop v EU, ki je to zagnala, potem je bila pa tedanja politika toliko pametna, da so to razsuli, nobena država, ki približno resno dela v EU, tega ni naredila, pa sem že prejšnji mandat govoril Slovaki so imeli predsedovanje EU, pa sem jih vprašal: "Dobro, kaj pa zdaj, kaj boste naredili s to ekipo?", pa so rekli: "Glej, boljšo tretjino smo poslali v Bruselj, da bodo delali in lobirali na naslednji perspektivi." Tako se v EU dela, fuzbal se špila na način kot se igra,</p>
               <p> Maribor to razume, kakšen drugi klub ne in tukaj imamo mi podobno težavo in so ljudje na SVRK zelo v nezahvalni vlogi. Ne bom rekel, da vi ne delate, garate verjetno in se z glavo v zid zabijate, podobno kot se jaz zabijam tukaj. Dobre kohezijske politike ne bomo imeli brez resne reforme lokalne samouprave, ki jo pa očitno v tem mandatu ne bo, ker se Zakon o Vladi ni šel odpirati. Kdo se malo spozna na lokalno samoupravo ve. Številni, pa še kakšni stari poslanci so pozabili, novi ne vedo, saj skoraj tričetrt tega kar mi skuhamo v tej bajti pade na ramena občin. Mi lahko tukaj na veliko flancamo včasih v Državnem zboru, tam na ravni občine, župan je najbolj nezahvalna naloga, moraš pa, sam minister ve, konkretno nekaj narediti, ker bom jaz ga za ušesa, čuj zakaj imam pa cesto tam tako pa tako razsuto. Toliko obveznih nalog občin iz kje jih bomo financirali. Niso velike samo medregionalne razlike. Zdaj, ali gledava obe koheziji ali, ne vem, nisem vedel kaj je kolegica mislila prej ali gledamo statistične regije, razlike so tudi znotraj. Če mi gremo gledati, če hočete, ljubljansko urbano regijo, bomo tudi tukaj našli razlike že znotraj Ljubljane kaj šele med občinami. In potem, kaj mene v vsej tej zgodbi moti, da mi nimamo neke resne razprave. Ni takšen problem ali se bo tukaj počrpalo ali ne, ker je tudi v interesu EU, da se to počrpa. Nehajmo strašiti ljudi, odgovorna politika ni, da jih strašimo, niti ni tak problem ali smo mi neto prejemnice ali neto plačnica. Jaz bi celo v osnovi red, da smo neto plačnica, kar bi pomenilo, da smo bolj razviti. Pa veste kako delajo pametne neto plačnice? Pridejo iskati denar, pa še tistega poberejo, ki si ga ti dal, pa bi lahko razlagal kako je Siemens kupil neko podjetje v Mariboru, pa ga ugasnil, da mi zdaj v Sloveniji <stage>/ nerazumljivo/</stage> vagona moramo narediti. Tako da, bom rekel, dajmo, če se hočemo resno o tem pogovarjati, dajmo se mi tega populizma v bistvu izgubiti. Res je problem, da je to preveč nihajoče, res je problem, da v državah, ki to bolj resno delajo, imaš tudi neke premostitvene kredite, res je problem, da je tudi EU dokaj slab plačnik. Jaz sem delal super projekt z ekipo, pa smo v zadnjo tranšo dobili, koliko, 20 mesecev plačano po zaključku projekta, pa so bili ogromni zneski, 30 milijonski projekt na področju prometa in bom rekel, neke tople vode v bistvu tukaj ne rabimo odkrivati, moramo definitivno pojačati to službo. Definitivno bi, že zamujamo, si upam ob naslednjem predsedovanju neko novo ekipo oblikovati, jo tudi financirati. Veste, jaz vsakič, ko grem v Bruselj, srečam krasne mlade slovenske ljudi tam v Bruslju, ki so v enem trenutku malo dvignili roke ali pa po svoji liniji nekam šli, ki imajo ogromno znanja in del teh ljudi, definitivno bi bilo treba pripeljati nazaj, seveda tudi je treba financirati za ekipo, ki bo dejansko v Bruslju, ki bo delala na tem. Nikoli ne bom pozabil, ko sem iskal za neke sestanke, pa smo mi imeli nekaj v enih predmestjih Bruslja takrat eno pisarno, pa mi je moj belgijski partner posodil pisarno, ko sem bil na vrsti, potem ko sem šel pa naslednjič do Šumana, sem pa tam videl, da ima županja Osijek svoje predstavništvo, pa je takrat županja Osijek, barnjsko županja skoraj bankrotirala, kaj so že imeli, neko evropsko prvenstvo v rokometu, pa so športno dvorani delali. Veste, ampak se je potem treba resno na ravni politike pogovarjati, zakaj mi te peneze damo, ker bodo takrat novinarji začeli nabijati, joj dva milijona bodo dali za Bruselj, gor dol<gap n="..."/>, in tukaj v bistvu neka resnost politike, ki se jo mi moramo lotiti, če hočemo resno te projekte začeti delati. Ključno je pa seveda neko vprašanje ki, to pa moram biti odkrit, ker se celo profesionalno življenje s tem ukvarjam, družbeno-prostorski razvoj, ključno vprašanje pa prešpricala prva Janševa Vlada in Cerarjeva Vlada. V času dveh debelih krav, ko bi se bilo treba vprašati kaj bomo mi počeli in kako bomo počeli, da bomo vsi v Sloveniji bolje živeli. In tega ni naredila ne takratna Janševa Vlada, ni naredila tega Cerarjeva vlada, ki nam je tri leta obljubljala - Kaj že? - sistemske rešitve, da te besede zelo težko slišim, odkrito povem, potem pa imamo zgubljeno leto. To je zame kot poslanca je to leto izgubljena, ni 2018 nič kaj dosti pametnega nismo naredili. To je nekako to. Ogromno znanja je po občinah o tem. Tu se strinjam s tem, kar ste vi povedali, kar tudi pravi gospod Žagar. Tu je tudi malo pretirana centralizacija Slovenije. Tudi poslušati, jaz sam osebno sem v internih govorih naših, če bi mi šli v vlado, bi pogojeval, da je to ministrstvo v Mariboru, pa ne zaradi tega, ker prihajam iz Maribora, ampak zaradi tega, ker bo naslednja perspektiva bolj usmerjena na našo stran, pa tudi dejansko zaradi tega, ker države, ki mislijo same sebe, tudi izmaknejo kaj iz tako imenovanega glavnega mesta. Tako nekako na kratko.</p>
               <p>Iz tega nekega relativno neberljivega poročilca pa izhaja cela vrsta zadev, ker vam v bistvu kaže, da nam kohezija šepa zaradi tega, ker politika v 20 letih cele vrste nekih politik ni vzpostavila. Recimo, če tu gledam stran 21, bom kratek, par zadev, potem bom končal, in so se v dveh letih dvignile cene gradbenih stroškov za 32 %, ki ji nismo mogli <stage>/ nerazumljivo/</stage>, seveda, so malo leta debelih krav in sedaj bomo spet napihovali ta balon, ker nimamo ustrezne stanovanjske politike. In bodo šli ti penezi, če rečem v ljudskem jeziku, betonski mafiji, namesto, da bi šli v neko resno infrastrukturo v dobrobit vseh. Pa če malo grdo govorim, zelo podobno je bilo s tistimi - Kaj so že? - urgentnimi centri. 2016 sem klofnil v Mariboru sem končal, tam se dojel, da so v bistvu beton zidali. Veste, 15 kilometrov na avstrijski strani ti bodo na 20 let starem stroju v 15 minutah maksimalno naredili veliko krvno sliko, jaz sem pa tam dve uri in pol čakal, pa ne da bi sedaj sebe neke siromaka dela, ampak kot primer nekega nemišljenja.</p>
               <p>Če malo gledam naprej še kakšno zadevo, spet obnovljivi viri energije. Spet trčimo ob to, 2014, takrat je bila še Združena levica, smo imeli razpravo o energetskem konceptu Slovenije, ki bi ga najrajši energetski lobij sam pisal, sedaj smo konec 2018, še vedno je tu, čeprav priznam, da sem sami resorni ministrici sedaj rekel, daj počakaj še malo časa, da se vi preoblikujete, da resno to naredimo. Tu je zelo lahkotno govoriti, pač, za kolektorje je šlo preveč gor in dol, ampak spet nikoli resno ne pridemo do vsebinske razprave o obnovljivih virih energije. In se bojim, da bo spet tu tako neka mučka na pol, kar imam na koncu jezika in se spet potem kohezija, ki jo je manj, že v tej jo je manj, v naslednji jo bo še nekoliko manj, seveda, Brexit, odhod in še kaj. Veste, ampak se nam spet kaže, kohezija nam šepa, ker neke resorne druge politike nimamo urejene. Jaz sedaj vas v bistvu branim, kot da bi bil del Bandellijeve ekipe. Ali pa veste, danes grem ravno v Novo mesto, imamo neko okroglo mizo o javnem potniškem prometu in sedaj bomo tu neka velika zgodba, gradivo 28 stran, koliko polnilnic, koliko ne, Cerarjeva vlade se je zelo hvalila, kako smo mi te polnilnice za elektro avtomobile, počakajte, pa še poslanci si ne moremo avta kupiti tega štromarskega, mislim, to je eno. Kaj sedaj, ali bomo še te polnilnice delali, da se bomo hvalili, da smo najbolj pokriti v vesolju s tem, po drugi strani so pa študentje danes mi jokali na vlaku, da vedno vlak zamuja iz Maribora za Ljubljano, da ne govorim o Beli krajini ali še kje. Veste, včasih se je tudi treba vprašati, ampak tu je nekdo ratal nekaj zlobirati. Seveda bi jaz rad imel promet manj onesnažujoč in tako naprej, ampak mogoče je pa kaj drugega bolj ključnega, kot da se bo tu še naredilo več teh polnilnic za avtomobile, ker itak vemo, da teh nekih avtomobilov ni. In še bi lahko gledal.</p>
               <p>Skratka, kaj sem hotel ponazoriti. Mi imamo niz področij, kjer v bistvu nimamo nekih resnih politik, kar bi politika v 20 letih morala narediti. Krivi smo vsi politiki, ki bevskamo rajši ene na druge, vključno z menoj, ker se pač odgovorna politika</p>
               <p> ni strašenje, ampak da dejansko se zmenimo kaj bomo pa tukaj tam delali, potem bomo tudi lažje delali evropsko kohezijo, ki potrebuje več ljudi in ki seveda<gap n="..."/> Jaz vem, da ste sedaj sredi tega prehoda na neko skupno informatiko, kar je problem sam po sebi. Če se spomnite Slovenska vojska je hotela delati informacijsko prenovo, ko so rekli, da bodo to v enem letu naredili pa so se jim vsi smejali, so rekli, da se to dela pet šest let, dobro jutro. Upam, da bo to uspešno rešeno. So tudi neke zadeve - 30. stran - znesek je bil zaokrožen na štiri milijona ob predvidevanjih, da je v kohezijski regiji vzhodne Slovenije absorpcijska sposobnost pričakovano nižja. Če bo naslednja kohezija še bolj absorpcijsko vzhodno kohezijska se bi vi morali vprašati zakaj je pa temu tako. Sedaj pa ne pričakujem od kolega, da bo po parih tednih takoj vedel odgovor na to. Delno je kolega iz lokalne skupnosti povedal in je dejansko potrebno te zadeve početi premikati naprej. Na 33. strani - predvidevalo se je, da bodo občine šle toliko v to in to jaz pa že peto leto tulim, da občine imajo zavezane roke. Čez te projekte se malo ne zrineš nimaš dejansko nekih razvojnih sredstev je pa seveda želo težko. Ene občine tvegajo druge ne. Jaz vem primer belokranjskih občin. V Semiču so bili toliko pametni, da so eno mlado punco zaposlili, da se je tri leta učila zadeva, da so, potem dobili kakšen evropski projekt. Meni ni bilo zelo všeč, ko je kolegica Suzana rekla - vas ne krivim, ne me narobe razumeti - uspešne ali neuspešne občine. Gre za uspešno ali neuspešno politiko. Zdi se mi, da je že skrajni čas, da nehamo gledati Državni zbor verzus občine. Tukaj je mogoče dobro, da je gospod minister bil prej župan. To so dve teritorialne ravne politike, ki bi se morale usklajevati v skupno dobro. Navsezadnje tudi poslanke in poslanci smo vsi občani in občanke nekih konkretnih slovenskih občin pa tudi bom rekel, če smo tudi kdaj kritični čez Ljubljano bi radi, da se Ljubljana še bolj razvija, ampak ne na račun drugih, ker u tudi večino dnevom preživimo tukaj v Ljubljani. Lahko bi bil še daljši, ampak nekako na tej točki se bi ustavil. Dejansko to bi morali vi - gospod minister - in ekipa na Vladi reči, da dokler ne bo urejena cela vrsta resornih politikih, ki so na pol razsute dokler ne bomo mi resno se začeli po četrt stoletja ukvarjati z reformo lokalne samouprave, dokler ne bomo začeli pa je Levica verjetno najbolj kritična do EU pogosto opravičeno resno delovati kot članica EU ne bomo mogli imeti kaj dosti boljše evropske kohezije. Tudi od <stage>/ nerazumljivo/</stage> preko palca pa ne čisto strokovno preko palca lahko rečem, da bi mi ta trenutek potrebovali ene 50 mladih ljudi, ki bi jih morali »rukniti« v evropske politike primarno kohezije plus še kaj drugega. Tukaj se bo nekako ta špaga zvezala drugače bomo vedno nekako jokali in bomo vedno imeli te neke cikle, ko bo naenkrat ogromno penez prišlo pa, ko jih bo malo manj. Jaz to poslušam še preden smo bili v EU, ko sem bil mlad znanstvenik ali še študent. Že četrt stoletja gledam te zgodbe o Sloveniji ves čas jokamo ni penez, potem je pa pet do dvanajstih, ko je treba peneze porabiti, potem pa penezi so. Tudi to je nerazvojno razmišljanje. Kolikokrat se je meni v boljših časih dogajalo, ko sem bil mladi raziskovalec, ko so te klicali ne vem konec oktobra pa si fiktivno pisal projekt, ki ga še nisi začel pa si ga že končeval, ampak to je tudi razmetavanje z denarjem. Se mi zdi, da po četrt stoletja bi pa toliko pametni morali ratati, da bi prišli do tega kako projekte in peneze znotraj časovnih enot nekako bolj normalno, bolj enakomerno razporejati, ker prepogosto to delamo na način neke panike, kjer potem politika še neodgovorno dela dodatno paniko in tudi na ta način proizvajamo šum, izgubljamo čas, da bi razmišljali o vsebinah, čisto za konec osebno pa menim, da bi pa morali tudi po vzoru nekaterih drugih primerljivih držav strmeti k večjim projektom, ki bi dejansko zmanjševali neko število formalnih akterjev, ki so v projektih. Veste, mi imamo ogromno nekih malih razdrobljenih projektov. Na področju znanosti je Evropska unija v nekem trenutku ratala toliko pametna pa v škodo manjših držav, bi rekla, ne bomo več toliko majhnih projektov delali. Resnica je pa tudi to, čisto za konec, da se ta nek razvojni zaostanek naš, kaže skozi neke projekte, ki bi jih še potrebovali, pa jih čez kohezijo ne bomo dobili več, kot je rekel kolega. Pač imamo neke predele Slovenije, ki so infrastrukturno še nerazviti, ampak potem pridemo do tega, kolega Lah je v prejšnjem mandatu rad govoril, ali mi povsod potrebujemo kanalizacijo ali je dovolj takšna greznica, itn., ker so pa tudi seveda neki tehtni razmisleki, tako zelo na kratko.</p>
               <p>Hvala.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa spoštovani poslanec za to na začetku najavljeno kratko razpravo.</p>
               <p>Besedo dajem gospodu Zmagu Jelinčiču Plemenitemu, podpredsedniku odbora.</p>
            </sp>
            <sp who="JelinčičPlemenitiZmago">
               <speaker>ZMAGO JELINČIČ PLEMENITI (PS SNS):</speaker>
               <p>Hvala lepa.</p>
               <p>Moram reči, da sem zelo vesel, da je prišel ta predlog priporočila v zvezi s črpanjem evropskih kohezijskih sredstev in vesel sem pa tudi glede na mnenje, ki ga je dala Vlada oziroma minister Bandelli. Skrajni čas je, da se je začelo o tem govoriti, kajti do zdaj smo poslušali samo laži, predvsem laži Cerarjeve Vlade, kako je bilo vse fino, kako porabljamo kako je vredu, kako se vse vrti v pravo smer. Nič se ni vrtelo v pravo smer. Delalo se je samo zaradi tega in mislim, da je cela vrsta napak v prvi vrsti zaradi bedastega zakona in zakonskih predpisov, ki so en z drugimi v navzkrižju. En zakon je vsaj z dvema drugima zakonoma v navzkrižju in potem najdi tisto pravo rešitev, kajti vedno se dogodi to, da se potem ne išče rešitev problema, ampak da se išče kako bi tisto porinili v predal, kako se s tem ne bi ukvarjali in kako ne bi nič delali. Zato se navezuje tudi na nesposobne kadre. Na tem področju ima Slovenija izredno nesposobne kadre, da bi črpali Evropska sredstva, to je grozljivo. Najlažje je iskati kje manjka vejica in potem reči, pojdi nazaj pa popravi kje je vejica. In potem, ko najdejo neko drugo napako kjer manjka podpičje, vračajo v popravilo oziroma v popravek in ta zadeva se vleče dokler vse skupaj ne pade. Zastavica pade in potem si nekateri, tisti ki so zadolženi, da to zadevo izpeljejo, si oddahnejo in rečejo fino, zdaj mi pa ni treba nič delati. Pa me zanima ali bo kdo odgovarjal o teh tičev, ki so, po domače rečeno, zasrali milijarde. Nobeden, nikomur nič. Ali bo kakšen izgubil službo? Ne bo. In tukaj je narobe. Zakaj se take šlamparije ne sankcionira? Nesposobni kadri so največja cokla razvoja in ti nesposobni kadri so ponavadi tisti kadri, ki vedno kimajo, ki se z vsem strinjajo in ki pa v bistvu nič ne delajo. Potem imamo pa še drugo varianto, strah pred evropskimi birokrati in evropsko birokracijo. Joj, to je pa iz Evrope, pa moramo kar nekaj narediti, ne glede na to ali je to za državo dobro ali je za državo slabo. Jaz bi celo rekel, da je marsikaj tukajle v Sloveniji narejeno namerno v škodo države, in da gre za sabotiranje zadeve, da gre za sabotaže, ki tudi niso kaznovane. Vzemimo te informacijske povezave. Jaz, po mojem mislim, da so namerno neustrezne samo zato, da imajo nekateri izgovor, da ni treba nič narediti, da se ne da nič narediti in potem lepo sedijo naprej in so tiho in ob dveh jim pade svinčnik iz rok in gredo domov pa rečejo, bom jutri pogledal, če bom pogledal. Take so te zadeve. In zato je skrajni čas, da bomo imeli to izredno sejo in veseli me pa to mnenje k predlogu priporočila. Jaz mislim, da do danes nobena vlada česa takega še ni napisala. Kaj takega kot je to ji vsaka čast. Bo imel pa minister ogromno dela, da bo to pošlihtal, pa zdaj ne vem kako bo to delal ali bo sam ali bo moral imeti še kakšen kol v rokah, pa kakšnega vžgati po glavi ali pa še kaj hujšega kot kol, ker nekaterih tudi s kolom po glavi se jih ne zbistri, čeprav vidijo zvezdice, ampak je to še zmeraj premalo. Jaz mislim, da to zadevo moramo podpreti in na Državnem zboru zahtevati tudi odgovore določenih ustreznih ljudi ne samo iz enega ministrstva pravzaprav iz vseh ministrstev posebej vi morate na Državnem zboru odgovarjati in pokazati in povedati kaj so delali oziroma česa niso naredili, potem bi se pa lahko kaj naredilo. Hvala.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa. Jaz razumem to razpravo s koli bolj v smislu prispodob ne čisto neposredne uporabe. Naslednja ima besedo gospa Nataša Sukič. Izvolite.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Spoštovani predsedujoči in vsi ostali prisotni lep pozdrav!</p>
               <p>Skratka saj nimam kaj drugega kaj dosti globokoumnega za dodati kot to, da se lahko strinjam, da je črpanje kohezijskih sredstev izjemno zaskrbljujoče, dosedanje črpanje, da je potrebno pripraviti nek konkreten načrt, ki pa mora po mojem mnenju zajemati to, kar je tudi kolega Trček opozoril, okrepitev najprej notranjih kapacitete Službe Vlade za razvoj in evropsko kohezijsko politiko, če želimo zares v implementaciji biti uspešni, ker če ne bo to lahko samo ta načrt spet samo mrtva črka na papirju, takšnih načrtov imamo verjetno v predalih pa raznih strategij in dokumentov kar precej. Treba je biti mogoče pozoren pri tem premišljevanju kako se lotiti teh zadev v prihodnje, seveda tudi na tisto kar je zadaj, kar so lahko tudi vzroki za mogoče ohromitev uspešnosti črpanja, to so recimo razne, namreč kohezijska sredstva vemo, da so ključna za razvoj v času finančne in gospodarske krize, so pravzaprav postala praktično edina naša razvojna sredstva in kot taka pride zaradi teh dejstev prihaja do stopnjevanja pritiskov na ta sredstva, kar pa v praksi na žalost vodi tudi k temu, da je nadzor nad upravljanjem le-teh sredstev torej postavljanje ključnih vzvodov oblasti in z njim povezanih klientelističih povezav, na to je treba biti pozoren, kajti te zadev lahko tudi hromijo potem potenciale v družbi za uspešno črpanje in tako naprej. Seveda strategija razvoja, kot rečno mi imamo strategijo razvoja, imamo kup dokumentov, ki pa se izkazujejo v praksi na žalost kot rečeno bolj kot mrtve črke na papirju, imamo tudi cilje, ki so jasni, ampak treba se je vprašati ali so ti cilji sploh dovolj ambiciozni, morda pa je treba redefinirati te cilje in se poglobiti malo v to. kot je tudi kolega Jelinčič opozoril ta naša pogosta servilnost v evropskih institucijah v Bruslju, ta naša neambicioznost zahtevati, se postaviti za našo vizijo, ne vedno samo slepo prikimavati je tudi tisto kar nas lahko zelo skrbi, lahko nas skrbi recimo za primer povem znotraj institucij odgovornih za implementacijo in izvajanje kohezijske politike se recimo pogosto kaže izrazita nedemokratičnosti in celo pogosto tudi proti socialna naravnanost, recimo to se kaže zlasti v priporočilih s katerimi evropska komisija preko evropskega semestra države članice sili k vključevanju določenih neoliberalnih ukrepov v svoje programske dokumente in ti so potem podlaga za črpanje teh sredstev in ti cilji, ki so socialno naravnani, na primer kot je zmanjšanje stopnje brezposelnosti ali pa tveganja revščine podobni cilji, praviloma niso zajeti v ta priporočila Evropskega semestra. Po drugi strani pa strategija Evrope do leta 2020 predvideva 3 % BDP Evropske unije za naložbe v raziskave in razvoj in cilj je 20 milijonov manj revnih Evropejcev oziroma socialno izključenih prebivalcev Evropske unije. Slovenija si je, recimo, postavila cilj 40 tisoč, ampak cilj je eno, ali je to sploh izvedljivo in ali smo mi dejansko dovolj ambiciozni, da ta svoja stališča zastopamo v Bruslju in stojimo za njimi in dejansko zahtevamo, da se implementirajo te stvari učinkovito. Tako je ta razprava vsekakor potrebna, vendar upam, da ne bo spet izzvenela, se izgubila nekje v vetru in da se bo, ne vem, v naslednjem mandatu ponovno ugotavljalo, da stvari niso bile uspešne. Kot rečeno, osnova je prevetriti našo službo, jo okrepiti predvsem in se resno lotiti vseh teh vidikov.</p>
               <p>Toliko z moje strani. Hvala lepa.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa.</p>
               <p>Se še kdo javlja k besedi? Gospod Andrej Šušmelj, izvolite.</p>
            </sp>
            <sp who="ŠušmeljAndrej">
               <speaker>ANDREJ ŠUŠMELJ (PS SAB):</speaker>
               <p>Hvala za besedo.</p>
               <p>Jaz bi komentiral samo nekaj, na kar se je že ozrl kolega Trček prej. Začel je s problemi informatike, potem je omenil tudi Slovensko vojsko. Jaz bi to komentiral, ker to področje zelo intenzivno spremljam od samih začetkov slovenske države v 90. letih, da nas tu še vedno ni izučilo. Ko sem gledal razloge, zakaj imamo tak zaostanek na področju evropskih sredstev, sem bil zelo, zelo razočaran, ko je bil - sicer je minister pojasnil, da to ni edini razlog, ampak pomemben razlog je pa vseeno, če zaradi tega lahko visi v zraku 186 milijonov evropskih sredstev. Očitno nas še vedno ni izučilo, ker take težave se ne pojavljajo samo na tem ministrstvu, pojavljajo se v šolstvu, pojavljajo se v zdravstvu, kjer sicer ne vplivajo na kakšne take finančne učinke, vplivajo na čakalne vrste, v šolstvu tudi vplivajo na učinkovitost in obremenjenost. In slovenska država se očitno še vedno ni spopadla s temi težavami na pravi način, ker težava je tudi v podhranjenosti podpore informatike v lokalnih organizacijah, vse od občin pa tja do države. Ko je minister omenil 600 strani predpisov pa 5.000 strani še ostalih razlag, informacijski sistemi so narejeni točno zato, da rešujejo take probleme, množice podatkov jih povezujejo, ker če sicer to prepustimo enemu uporabniku, verjetno ne bomo imeli kaj dosti od tega. Tako se ne bi strinjal s kolegom Jelinčičem, da gre za neke namerne sabotaže, ampak bi rekel, da prej kronično naivnost, ki se pojavlja v odnosu do informatizacije vseh struktur, od lokalne samouprave pa do države. In verjetno sem tu dregnil v en problem, ki še celo presega te probleme, o katerih danes govorimo, ker so prisotni tudi na vseh drugih področjih. Tam mogoče ni takih milijonskih zneskov, pa ni pomoči Evrope, ampak problemi so pa skoraj identični na drugačen način.</p>
               <p>Hvala.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa.</p>
               <p>S tem zaključujem prvi sklop razprave. Preden nadaljujemo, vas obveščam, da je poslanka Alenka Jeraj pooblastila poslanca Tomaža Lisca za zastopanje na današnji seji.</p>
               <p>Izvolite, gospod minister, imate besedo, pa prosim, da reflektirate na razpravo.</p>
            </sp>
            <sp who="BandelliMarko">
               <speaker>MARKO BANDELLI:</speaker>
               <p>Hvala lepa, predsedujoči.</p>
               <p>Veliko zadev smo slišali zdaj od vas. Jaz se lahko samo zahvalim za vaše, mislim, tudi dobronamerne predloge, absolutno. Nekaj sem si zapisal, pa bom šel po točkah, če sem kaj pozabil, pa bo verjetno še drugi krog, pa bomo poskušali še odgovoriti na zadeve.</p>
               <p>Če začnem na začetku, zakaj ni razpisov. Ne, jaz mislim, da razpisi so, ampak problemi so po mojem mnenju<gap n="..."/> Zdaj bom naredil še en korak nazaj. Vi morate vedeti, da jaz prihajam iz enega<gap n="..."/> jaz nisem politik kot politik, jaz sem operativec.</p>
               <p> Jaz sem prišel kot župan, zato razumem točno, za kaj gre, kje so problemi in kakšni so problemi na terenu. In točno razumem kolega iz združenja, skupnosti občin pa vse ostale, ki me kličejo, zakaj so določeni problemi. Problemi so in bodo ostali, če jih ne bomo začeli od kraja reševati in kako bomo rešili te probleme. Problem pa ni problem črpanja, dajmo razumeti nekaj, črpamo sredstva regularno, sta 2 milijardi črpanih sredstev. Problemi so v tem trenutku za izplačilo, zato vračila, tu je problem, ne črpanje; mi imamo podpisane pogodbe, imamo podpisano vse, to dela vse v redu. Da je morda v napačnem smislu, ne vem, določeni projekti bi morali biti drugače narejeni, tu se strinjamo vsi, tu je treba delati na tem. Ampak gremo po vrsti, da ne bomo tega mešali, eno z drugim. Razpisi, ponavljam, razpisi so. Ampak morate vedeti nekaj, da naša služba kot taka je odgovorna samo na cilju dva, se pravi, samo na čezmejnih, pri čezmejnih projektih, tu smo mi direktno odgovorni, tu mi delamo razpise vse. Tudi druge razpise mi kontroliramo in pregledamo, ali je to res, ampak so odgovorna ministrstva. In tu je ta problem, ki nastane. Jaz sem opazil eno zadevo, ki jo želim in jo bom skušal rešiti - predvsem izhodišča, ki jih imajo ministrstva za razpis, so drugačna. Nekateri zahtevajo razpis, preden začnejo, preden je sploh podpisan sporazum, nekateri<gap n="..."/> ne smeš ga napraviti, ker drugače si v prekršku, pa ti ne dajo sredstev potem na koncu za izplačila. To lahko povem iz prve osebe, ker sem to jaz doživel. To se ne sme zgoditi, tu je treba napraviti nek dogovor in začeti razmišljat, ali je najbolje, da bi mi razpise naredili, preden se podpiše dogovore, da imamo tudi ovrednoteno zadevo prej. Ker zdaj, vemo sami, kaj se je zgodilo v tem trenutku - dogovori so bili podpisani, razpisi so bili zunaj, šlo je mimo eno leto, v tem letu, vemo sami, da so šle praktično gradbene storitve gor za 30 % in tudi občine imajo te težave in probleme za začeti določene projekte. To so taki problemi, ki niso majhni, to so zelo veliki problemi. Ali če pogledamo proračunske postavke, imajo naravnane na določeno vrednost in če tisto presegajo, je treba delati rebalanse, je treba delati druge reči; tu me župan razume točno, za kaj gre, kaj to pomeni. To je zelo težka zadeva, zaradi tega se tudi ustavijo določene občine pri izvajanju določenih projektov, si ne upajo, če rečem po domače, si ne upajo začeti projektov, ker je preseglo njihovo zmožnost investicije. Kaj narediti v takih primerih, in teh primerov imamo polno. Da imamo probleme z določenimi ministrstvi - ja, imamo. Ne vem, ali veste, ampak jaz sem napravil že en cel krog ministrstev, prvi krog, zdaj bom šel v drugi krog, ker zdaj sem razumel od prvega kroga, kje so napake, ker to je obvezno, brez tega ne gre. Minister mora vedeti, kaj se dogaja v drugih ministrstvih, zakaj so zaustavljene zadeve. Ministrstvo za okolje in prostor, vemo, da so problemi, in jih rešujemo. Upam, da bomo rešili, sem prepričan, ker oseba, ki je postavljena zdaj tam, verjamem v njega, da je operativec, kot jaz. In skupaj rešujemo te zadeve, ne bomo pustili nižjim, ampak bomo mi reševali, na nivoju ministrstev, ker drugače se ne bo premaknilo nič. To bomo zahtevali in tudi naredili. So določeni projekti, ki niso šli naprej, ker niso dobili gradbenih dovoljenj v roku. Dajmo se vprašat, ali je to možno. Saj naš interes je, da investiramo razvojna sredstva, pa sami sebi streljamo v koleno. Tu je treba reševati, na tem nivoju je treba začeti razmišljati, ker samo tako bomo šli naprej. Tako jaz vse vaše predloge, ki ste mi jih nakazali, povedali, vzamem zelo, zelo v dobrem smislu, ker tu moramo delati na tak način.</p>
               <p>Katastrofalne razlike med kohezijskimi regijami. Tu morate malo<gap n="..."/> To je prva reč, ko sem prišel tja, ko sem hotel malo razčistiti zadeve. In potem sem vzel ven kazalnike, sem vzel ven malo merila, kje smo po razvitosti. Če mi vzamemo ven Ljubljano in vzamemo Prekmurje, veste, da je Slovenija praktično na nivoju, tega se moramo zavedati. Se pravi, smo vsi tam, Prekmurje, ki je zelo negativno razvito, pa Ljubljana, ki je pa nad vsem povprečna. Predlog je bil tudi že tak, da bi izvzeli Ljubljano, kaj bi lahko naredili. Ja, lahko vzameš Ljubljano, bi moral imeti 1 milijon ljudi, 1 milijon prebivalcev, kot en Zagreb. Nimamo teh številk. 1 milijon je pol Slovenije. Tako da, res so birokratski problemi tudi z nivojem Evrope, se tudi strinjam z gospodom Jelinčičem, dostikrat je treba iti gor, je treba tam povedati, da tukaj so drugačni pogoji, so izhodišča drugačna in tukaj na tem bo treba delati. Kaj bomo naredili? Če bomo naredili vsaj nekaj s tem, bomo rešili veliko. To se pa strinjam.</p>
               <p>Tisti podatek, ki je prišel na eni tabeli, ki sem jo jaz gledal, glede porabe sredstev na prebivalstvo. To ne vzeti zares, to ni pravi podatek. Vam takoj povem, ker to je zelo odvisno, če občina, ki ima 3 tisoč 500 prebivalcev, ima milijon in pol investicij ali pa je občina, ki ima 18 tisoč prebivalcev pa zmeraj milijon in pol, je to taka razlika, da to ne moreš primerjati. Pa tista občina ima 100 kvadratnih kilometzrov pa tista druga ima 15 kvadratnih kilometrov in lahko dela hrbtenico vodovoda na tak način ali na drugi, pa pride takoj drugačna cifra. To ni pravi podatek. To je bolj glede uspešnosti in osveščenosti samih ljudi, ki so na občini ali pa na regionalnih centrih, da lahko pomagajo na kakšen način priti do konkretnih razpisov. Je pa nujno potrebno to pogledati.</p>
               <p>Glede črpanja sredstev. Da bomo izgubili sredstva<gap n="..."/> Ne, to se ne bo zgodilo, to bomo mi naredili sigurno vse kar se tega tiče, da bo to šlo skozi. Mi moramo do konca leta poslati certificiranih še 174 milijonov in upam, da bo to v kratkem. Da vam še povem eno zadevo, sicer direktorica je rekla, <stage>/nerazumljivo/</stage> na zvon obešati to zadevo, ampak je prav, da veste. Danes testiramo, danes je bila dana nova verzija Eme notri, delamo zelo konkretno na tem že štirinajst dni, tri tedne, zelo konkretno, smo ves čas v kontaktu, sem dal nalogo, da hočem to rešiti čim prej to zadevo, ker ne more biti, da en računalniški sistem ustavi razvoj naše države. Ne more biti. Ne more. In zaradi tega sem tudi sklical in bom naredil eno notranjo revizijo, tako da veste že zdaj. Zakaj je to čakalo šest let? Tega ne more biti, tukaj ne gre več tako naprej.</p>
               <p>Kar se tiče kolegov, tudi ste omenili glede stroke, reči kar je, ampak mora povedati vam pošteno, da so zelo strokovni ljudje, okrog mene, moram povedati, jaz sem en mesec in pol z njimi, pa sem videl točno kar je. Problemi so drugi, katere bomo reševali tudi sproti. Je res pa, so določeni ljudje tudi, kot v vsakem kraju je treba preštudirati na njih, ampak mislim, da je ekipa, ki je zdaj, ki smo jo zdaj sestavili v tem trenutku popolnoma drugačen tip, ekipa, drugačen tip pristopa, na drugačen način pristopimo k problemom, rešujemo zadeve direktno, gremo na teren in mislim, da je tukaj edina stvar, ki bo tudi pospešila to naše črpanje.</p>
               <p>Problem z IKT sem povedal. Trček, hvala za to zadevo ker vidim, da je, sem tudi rekel, da testiramo danes neko novo zadevo. Terenske pisarne, sem jaz prvi, ki sem rekel tudi na hearingu, da to moramo napraviti. Jaz imam predvideno, zdaj ste me ustavili s tem Državnim zborom, drugače bi jaz že ta teden šel, ampak bom začel naslednji teden, ker bom obiskal vse regionalne centre. Vse. Enega po enega, osebno. In hočem vedeti kakšni problemi so, kakšne težave, kje so resnični problemi, tako da, bomo videli kaj je na stvari in kar bom tukaj zaključil, bomo naredili tudi, bo narejeno poročilo in z veseljem bom tudi odboru verjetno poslal, da boste bili seznanjeni kaj je sledilo temu, da sem šel na teren.</p>
               <p>Predlog. Tukaj bi bil jaz tako zadovoljen, Trček, zato sem tudi tukaj dvakrat že povedal, ampak to rabimo, niti ne politično, ampak razumno odločitev, da bi naše ministrstvo, ne služba Vlade brez listnice ministra, ampak da bi bilo ministrstvo z listnico, ampak bi morali tukaj vklopiti v naše ministrstvo lokalno samoupravo in regionalni razvoj v isto ministrstvo. To bi moralo biti, tukaj je razvoj. S tem lahko štartamo mi od začetka, da lahko delamo spremembe. To je, ampak tukaj rabim pa podporo vseh. To veste sami kako funkcionira spremeniti zakon. Jaz sem takoj, da pripravimo zadeve. mislim, da so tudi kolegi, vsi bili za to. So pa drugi interesi potem tukaj, saj veste sami kako to funkcionira.</p>
               <p>Navodila in priporočila. Jih je šestnajst, sem vam povedal prej. To je ena zadeva, ki se jo bom jaz lotil prav kmalu. Je treba poenostaviti zadeve. Ne moremo mi, da morajo biti, petnajst ljudi, da študira za en projekt in potem, kot da je ta projekt narejen in poslan gor, pa je zavrnjen, kot je rekel Jelinčič, zaradi ene vejice ali kaj, tu se strinjam. Pa spet gre šest mesecev mimo. Ker toliko časa imaš projekt na mizi toliko gre nazaj, toliko rabiš za popraviti, potem ali ne funkcionira, sto jih je prijavljenih, pa spet gre mesec mimo. In mi se potem sprašujemo tukaj na odboru, zakaj smo v tej situaciji. Tu so take zadeve, operativne, ki jih je treba začeti reševati. Poenostaviti zadeve. Na kakšen način, bomo tudi to preštudirali, bomo videli, maksimalno, kar se bo dalo.</p>
               <p>Trček je omenil še premostitvene kredite, to sem že omenil. Resnično, tu so problemi, ki so na občinah, vemo, to je velik problem. Tisti, ki se ni ukvarjal s tem, da ti imaš postavke, ti imaš proračun, ena srednja občina, 150 občin ima proračuna - Koliko? - 4 milijone. To se moramo zavedati. To se pravi, da oni če rezervirajo 15 % investicijskih, ki je milijon in pol, je to 225 tisoč evrov, to je praktično vse tisto, kar občina ima za razvoj v svojem kraju, pa ne moreš vstaviti ti cel projekt za vse, ne moreš. Tu mora biti pospešeno maksimalno. Pa tu ni odgovorno naše ministrstvo, so verjetno odgovorni drugje, rešujemo. Vam lahko povem, da rešujemo te zadeve. Upam, da jih bomo rešili.</p>
               <p>Potem, če se navežem na gospoda Jelinčiča, še ja, da so zakoni v razkrižju. Ja, res, marsikakšen je tu, res je, to vemo. To je tisto, kar sem prej omenil, med samimi resorji so drugačni pogoji, razpisni pogoji, kar ne more biti. Pa je nekdo, ki dela razpis za občino, ker pride razpis iz MOP-a na en način mora napraviti, na drugem kraju iz MGRT-ja na drugi način, to ne more biti. In z eno napako pade razpis ali pa z eno napako ne dobiš plačila, pa potem se moraš tožiti, ker to se je tudi zgodilo, so občine tožile ministrstva, dobile, ker je protizakonito ali pa proti evropskim navodilom, tako da tudi to je treba paziti. Tu moramo poenostaviti zadevo, absolutno, ker drugače, iščemo samo komplikacije.</p>
               <p>No, glede slabega črpanja moramo povedati, da prejšnja perspektiva je cela počrpana, tako da prejšnjo perspektivo smo rešili. Je res pa, da v tem trenutku v teh letih, ki smo v tej perspektivi, smo praktično v minusu za 9 %, glede na prejšnjo perspektivo v istem obdobju. Točne cifre vam povem lahko tudi, ampak letos smo na 21 %, v prejšnji perspektivi je bilo 30 % črpanja. Tudi to je pomembno povedati.</p>
               <p>Gospa Sukičeva je povedala, da je črpanje zaskrbljujoče, ampak kot sem vam povedal ni črpanje toliko kolikor je zaskrbljujoča zadeva, da ni povračila, ker to je tisto, kar rabi tudi Ministrstvo za finance, denar nazaj tistega kar je investiral, v tem smislu.</p>
               <p>Jaz sem šel na kratko malo skozi. Jaz sem zelo zadovoljen, tukaj karkoli boste vprašali, upam, da razumete, da je naša želja naše ekipe je tista, da, tukaj nima politika nič veze, tukaj ima Slovenija, celotna Slovenija interes, da mi naredimo maksimalno. Kakšna bo nova perspektiva, v kakšnem smislu bo nova perspektiva, kako se bomo obračali, to je tudi naša naloga naše garniture. 2021-2027 perspektiva, to je zelo pomembna zadeva. Kaj se bo zgodilo, kakšna bodo sredstva še vemo točno, ker tisto je bilo samo okvirno. Ker, kot veste, ker sedaj se daje ta VFO, ta večletni finančni okvir. Mi smo pripravljeni na njega, ampak Evropa ni pripravljena na njega. To se pravi, da pred veliko nočjo to ne bo nič, se pravi bo šlo verjetno, po vsej verjetnosti v naslednje obdobje samega parlamenta. Se pravi, volitve čakamo, zato. Se pravi, da tu bo velik velik minus za Slovenijo, ker bodo začeli parametre gledati in merila uspešnost Slovenije gospodarsko rast leta 2017, ker ne bo dobro za nas. Ne maramo še nič govoriti o novi perspektivi, koliko denarja, ampak govorili bomo pa na kakšen način pristopiti k novi perspektivi.</p>
               <p>Dve kohezijski regiji, tudi to je bilo vprašanje, ampak sedaj ne bomo tega spreminjali, kar se tega tiče, ker tudi ni v tej temi.</p>
               <p>Dva operativna ali pa celo tri operativne programe kar je neizvedljivo za nas absolutno, ker gremo potem v konflikt drugih interesov. Pustimo za drugič to zadevo. Hvala lepa, predsednik.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa, spoštovani minister. Želi še kdo razpravljati kot razpravljavka ali predlagatelj? Predlagatelj ima nemudoma besedo. Izvolite, gospa Šimenko.</p>
            </sp>
            <sp who="LepŠimenkoSuzana">
               <speaker>SUZANA LEP ŠIMENKO (PS SDS):</speaker>
               <p>Najlepša hvala za besedo. Jaz moram reči, da pozdravljam večino vseh odgovorov, ki ste jih dali, spoštovani minister, in resnično upam, da boste operativec, saj zaradi tega pa bi mi resnično želeli, da pripravite konkreten načrt in tam te stvari nekaj izmed tega ste zagotovo tukaj že navedli, ne vem terenske pisarne, poem posamezno usklajevanje, ki jih morate rešiti na nivoju z ostalimi ministrstvi, da te stvari tudi konkretizirate in potem nam tukaj predstavite in da imamo dejansko tudi mi nekaj s čimer vas potem lahko vprašamo, ne vem, v tem načrtu ste rekli do takrat in takrat bo narejeno to in to, vi pa imate nanazadnje tudi, to je tudi vam v pomoč, ker imate tu zadaj Državni zbor, ki na nek način potrjuje ministre, da lahko rečete, glejte, Državnemu zboru smo to pa to obljubili do takrat in takrat, pa imate nek argument do ostalih ministrov, da jih na nek način tudi preganjate, ker kakorkoli jaz se zavedam problematike medresorskih dogovorov in tu saj ste izpostavili probleme kje so tisti ta glavni, to je resnično potrebno v najkrajšem času tudi rešiti. Bilo je rečeno, seveda težave z informatiko, vemo koliko časa te stvari tečejo, jaz upam, da bo to kar dejansko implementirate tudi prišlo v življenje jutri, pa da bodo stvari rešene, to si želimo vsi in da bodo stvari tudi stekle in potem bomo dejansko imeli nekoliko višji odstotek sredstev tudi povračil v naš slovenski proračun. Drugače me pa še vseeno zanima precej stvari konkretnih je bilo izpostavljeno, ampak še več stvari mi manjka, no, zdaj ne vem boste šli v spremembo operativnega programa da, ne, rekli ste dva operativna programa ne prideta v poštev, jaz osebno ne vidim razloga zakaj do tega ne bi prišlo. Verjetno zdaj ne v tej finančni perspektivi, ampak za naslednjo ločeno za vzhodno in zahodno kohezijsko regijo, ker kakorkoli razlike so še zmeraj zelo velike, tudi vemo koliko sredstev več imamo za posamezno regijo na račun različne razvitosti, jaz se zavedam, da so tudi v zahodni regiji območja, ki so podpovprečno razvita, ampak na vzhodu imamo pa takih območij celo goro. Sama prihajam iz obmejne občine in dejansko problem, ki je tudi v tej finančni perspektivi je, da dejansko premalo sredstev namenjenih neki osnovni infrastrukturi, ki še marsikje še zmeraj je problem. Veliko je bilo govora v času Cerarjeve vlade informatika to bo vse blestelo, ne vem kako hitre povezave bomo imeli, ampak na območju Haloz belih lis polno. Isto je bilo rečeno bodo projekti, sodelovale bodo občine, potem zasebni partnerji, karkoli, ampak rešitve še danes ni, ko prideš na posamezno območje nimaš niti signala za mobitel, da pa o internetu ne govorim, pa je to nekaj kar bi danes moglo biti osnovno povsod. Tako da jaz mislim, da vseeno posebej tudi pri pogajanjih na za novo finančno perspektivo je treba upoštevati, da mi smo kot država zelo raznoliki in da še zmeraj imamo zelo, zelo različne potrebe. Ni samo, saj tudi še voda je marsikje problem, še marsikatero gospodinjstvo v Sloveniji nima pitne vode, da o kvaliteti ceveh posameznih ne govorimo in tu na nek način bomo morali priti skupaj, da bom dejansko lahko potem zmanjšali te razlike v razvitosti, ker sicer se bodo na koncu te razlike povečevale ne pa zmanjševale, ker tista območja, ki nimajo osnovnega, ne bodo mogla črpati sredstva za tiste programe, ki so na nek način že nek nadstandard. Žal je tista prva finančna perpsektiva bila premalo, da bi mi stvari lahko uredili povsod tako, da bi dejansko lahko zdaj štartali bolj s tako imenovanimi mehkimi projekti. Drugo kar pa je je pa problem v različnih razpisih po različnih ministrstvih. Tudi na to se opozarja na terenu in dejansko tukaj boste mogli neko isto smernico peljati. Dostikrat je tudi tako, da so razpisi dobesedno narejeni za neka malo večja območja, mi pa vemo imamo v Sloveniji večino malih občin in že v štartu izpadejo potem sploh se ne morejo na posamezne razpise prijaviti, čeprav bi jim bilo ne vem,</p>
               <p> to izredno zanimivo in bi se radi na posamezne razpise prijavili. Tako jaz mislim, da, ne vem, ne moremo samo o mestih, treba je razmišljati tudi o podeželju. In največje težave so na slovenskem podeželju, celo obmejno območje, če pogledate Slovenijo okoli in okoli, je problem, celo obmejno območje. Pa vem, marsikdaj je problem, da je potrebno sodelovanje, da se tudi v prvi vrsti posamezne občine ne znajo poenotiti. Ampak generalno pa mislim, da zdaj po nekaj letih našega črpanja evropskih sredstev so pa tudi to presegli in so dejansko sposobni dogovora, kaj je za njih prioriteta, pač po nekih območjih. Če zdaj to ne sovpada s statističnimi regijami, so pač območja, ki jih samo lokalno podeželje smatra kot neko zaključeno celoto. Dostikrat gre za, ne vem, deloma v različnih regijah, pa je smiselno, da je združeno, ker je glede na območje smiselno, da je zaokrožena celota. In ta povezovanja<gap n="..."/> To, kar je problem glede teh številk, to je bilo pač izpostavljeno v enem izmed medijev, podatki, koliko so posamezne občine črpale. Logično je, če je občina z malim številom prebivalcev, pa ima en dober projekt, seveda ima super rezultat, saj to je jasno. Na drugi strani pa se je treba zavedati tudi tega, da so številne male občine, pa imajo, ne vem, tri, štiri zaposlene, ne morejo imeti posebej enega strokovnjaka, ki ga imajo izključno za črpanje evropskih sredstev, pa pri tem vseeno zelo uspešne. Tako, ne vem, so našle rešitev, pa imajo skupnega zaposlenega, ena, dve občini, tri občine skupaj, važno, da se, če želijo. Seveda imamo pa občine, ki več kot očitno nimajo ustreznih kadrov in se niti ne prijavljajo na razpise. Tako da tu so razlike. Jaz mislim, z neko dobro terensko pisarno, ali kakorkoli bi to imenovali, s tem, da imajo dejansko ljudje na terenu možnost pomoči, ne samo tega, da jih nekdo »buzerira«, kje je vejica pa kje ni vejice, ampak konkretne stvari, ko nekdo pride pa reče, glejte, zdaj pa res tega ne razumem, najdite rešitev, to bi bilo zelo, zelo dobrodošlo, no. Pa na drugi strani tudi to, da se postopki malo spodbudijo po posameznih ministrstvih, od razpisa pa do takrat, ko dobijo prvi odgovor, naj ne preteče ne vem koliko mesecev, ker ni razloga za to. To so stvari, za katere mislim, da bi se dale zelo hitro rešiti, če je seveda za to nek interes pa neka volja.</p>
               <p>Kar se tiče regionalnega razvoja, tu moram reči, da sta bila oba z ministrom - minister za gospodarstvo seveda ocenjuje, da mora biti to pri njem, vi ocenjujete, da mora biti to pri vas. Pač, to je spet stvar medresorskega dogovora, kakorkoli. Tisto, kar pa nas tu zanima pa vse poslance, je pa to, da mi Slovenijo spravimo na nek, bom rekla, čim bolj enakomeren regionalni razvoj, o čemer pač danes ne moremo govoriti. In zdaj, ker vi imate sredstva - vi jih sicer nimate, jih imajo večinoma ministrstva, ampak vi ste tisti, ki ste na nek način za to zadolženi, za to področje, pač, morate imeti neko moč pri tem. Jaz upam, da imate vso podporo pri predsedniku Vlade. Vlada se sestaja vsak teden, ni razloga, da ne bi imel teh sestankov tudi na temo kohezije, to se je v preteklosti, v času druge Janševe Vlade, osebno vem, izkazalo za dobro rešitev, ker takrat so vsi ministri že prisotni, pa naj si vzamejo še kako uro na temo evropskih sredstev. Pa lahko na licu mesta posamezne probleme tudi rešite, ker vključena je pa skoraj cela vladna ekipa, če je to seveda prva prioriteta. In resnično upam, no, da bodo te stvari uspele in da bomo v čim krajšem času počrpali vsa sredstva, ki jih imamo na voljo, da ostanemo neto prejemnica. Pa ne nazadnje, treba je pa že razmišljati o novi finančni perspektivi. Upamo, da Evropa ne bo zamujala z osnovnimi dokumenti, da ne nazadnje potem tudi mi kot država ne bomo čakali, da bo že eno leto perspektive mimo, preden se bo potem operativni program pa partnerski sporazum pa ti osnovni dokumenti sprejemali. Tako neke izkušnje s tega področja imamo, zdaj je samo treba to malo bolj v operativo spraviti. In resnično upam, da vam uspe.</p>
               <p>Hvala.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa.</p>
               <p>Drugi krog razprave. Doslej sta prijavljena dva poslanca. Se še kdo prijavlja?</p>
               <p>
                  <stage>(Ne.)</stage> No, naslednji bo še gospod Kepa.</p>
               <p>Naslednji razpravljavec sem jaz. Mene zelo veseli, da Vlada dejansko podpira to priporočilo, ker če Vlada ne bi tega podpirala, bi si jaz oziroma stranka LMŠ zelo prizadevala, da bi koalicija to podprla. Tako se mi zdi ta pristop dober.</p>
               <p>V enem prejšnjem življenju sem bil na strani upravičencev in smo se ukvarjali s prijavo teh projektov. In moram reči, da je bilo to izjemno nemogoče početje. Da po nizu iteracij smo prišli spet za dve, tri iteracije nazaj. Da ni to bil samo problem vejic, in ko si vejico popravil, je potem nenadoma nekdo rekel, da tu ne sme biti vejica, ampak mora biti podpičje. In potem si dal podpičje noter, ne, tam mora biti pa konec stavka, vidiš, naprej nič pisano. Do takih absurdov je stvar prihajala. In ker smo imeli tudi zelo dobre izkušnje s prijavo in vodenjem projektov, neposredno vodenih in financiranih iz Bruslja, se nam je zdel ta absurd še toliko bolj neverjeten. Zdaj seveda to ni vaša zgodba, to je vaših resornih ministrstev. Tako da upam, da ste zelo dobro poslušali tudi gospo Šimenko, ko je rekla, naj bo ta akcijski načrt načrt celotne Vlade, ne samo ministrstev, naj vključuje tudi resorna ministrstva, da bomo videli, kaj tam mislijo delati, ker četudi vi naredite, ta svoj IT z zlatimi nitmi opremite, če ne bo tam funkcioniralo, se tudi nikamor ne bo zadeva premaknila. Tako pričakujemo, no, res nek takšen akcijski načrt, ki bo zadeval celotno Vlado. Pričakujemo tudi, da ga predstavite potem pred našim odborom, in bomo zelo z veseljem poslušali, kako ste si zamislili, da bi zadevo operacionalizirali.</p>
               <p>Iz razprave gospoda Ruparja sem nekako zaznal, da menijo, da meni, da je bila tudi slabo izpogajana ta finančna perspektiva, da je premalo sredstev namenjenih investicijam, tako imenovanim trdim investicijam. Jaz vem, da si je odbor regij zelo prizadeval za to, da bi zadeva bila drugače nastavljena. Zdaj nazadnje je pač alociran v ta prostor, v dogovor za razvoj regij, nekaj čez 400 milijonov, kar malo izboljša situacijo. Tudi v celostne teritorialne naložbe gre okrog 140 milijonov, tako se ta reč nekoliko izboljšuje. Pa bi vas prosil, če pojasnite, ali je bilo res slabo izpogajano ali se drugače ni dalo izpogajati.</p>
               <p>No, in zdaj, ko sem se danes pogovarjal z ljudmi, ki se prijavljajo in izvajajo te projekte na terenu, moram reči, da od takrat, ko sem se jaz ukvarjal s tem, to je dobrega pol leta nazaj, do danes se ni nič kaj bistvenega spremenilo na bolje. In sicer mi tole pišejo, pa mi dovolite, da nekaj teh stvari vendarle preberem, da boste videli, da stvar ni samo pri vas, ampak je res širša. Torej: »Viri težav: ne obstoj jasnih, točnih pravil in navodil v fazi priprav projektov, torej, kot si kdo pač zamisli, predvsem uradniki. Poleg vseh vaših navodil,« 16 snopičev ali koliko ste jih naredili, »ne vem koliko uredb in ne vem česa, je še vedno tu nekaj, vedno znova nekaj, vejice, podpičja, pa tudi narekovaji, klicaji, pa enkrat je upravičen strošek, drugič ni upravičen strošek. Nenehno spreminjanje oziroma sprotno nastajanje pravil igre<gap n="..."/>« Tako je nemogoče početi, prijavljati projekte. Jaz pač vem, ko smo prijavljali projekte Life, je bilo zelo jasno, »administration permission«, ali kako se je temu že reklo, zapisano in si lepo po tistem šel, prijavil in seveda smo ga dobili, ker smo bili odlični, kajne. In zdaj se nam dogaja to, da tisti, ki so bili ali pa so odlični v teh projektih, neposredno financiranih iz Bruslja, jih je tu nemogoče pripraviti. In mora biti tu res nekaj hudo narobe. In pripeljati zadevo tako daleč, da je tu noter financiranega v samo to pripravo projektov ogromno resursov, človeških, javnega denarja, na koncu pa je izplen izjemno boren. Ko potem pridemo še naprej, ko je projekt enkrat pripravljen pa prijavljen pa se izvaja, a ker, na primer, nekega stroška nisi dal v projekt, ker naj bi bilo to neupravičeno, ga tudi črpati ne moreš in ga plačuješ iz lastnega žepa. Ker potem je pa nenadoma lahko tudi upravičen tak strošek in je očitek, zakaj ga prej niste dali noter v prijavo. Skratka, zmede toliko, da je tu izjemno težko karkoli narediti. Tako, minister, vljudno prosim, če lahko v akcijskem načrtu ali pa kjerkoli naredite tu neko pragmatiko, na način, kot smo ga operativci vajeni v vsakdanjem delu, da bo zadeva učinkovita.</p>
               <p>Kar se tiče IT sistema, ki je strašen, tudi potenciran kot nek silen sistem. Problem bi vendarle, bi vas prosil, nakazali ste že, da boste notranjo zgodbo neko naredili, preverili ali gre tukaj za nekega izvajalca, ki je heroinsko navezan na to državo ali kaj se je dogajalo, da toliko časa se to motovili. Že prejšnja perspektiva, ki je temeljila na Isarju, kot se spomnite, ki je tudi deloval ali pa ni deloval, v glavnem, ni delovanje bilo z njim težav ne vem koliko in se je zato šlo v to novo zgodbo, se ta zgodba ponavlja. To je zelo težko sprejeti, razumete, s strani operativca in to boste vi izjemno dobro vedeli, ker ste tudi sami se to zgodbo kot župan šli.</p>
               <p>Zdaj, nekje v gradivu notri je omenjeno tudi, da boste morda spremenili operativni program, če ne bo črpanje po stebrih ustrezno. Pa me zanima ali je ta operativni program možno spremeniti, da se pač tam kjer se ni počrpalo, prečrpa nekam drugam. Kolikor jaz vem, da to ni tako preprosto, ker je treba pač imeti neke opravičljive razloge, kamor pa zagotovo nedelovanje IT ne gre, mora biti kaj drugega, si predstavljam vsebinskega. In ali je ta recimo napoved o potencialni spremembi operativnega programa realna in v katero smer razmišljate, kje bi jemali in kam bi usmerjali.</p>
               <p>Naslednji razpravljavec je gospod Tomaž Lisec. Izvolite.</p>
            </sp>
            <sp who="LisecTomaž">
               <speaker>TOMAŽ LISEC (PS SDS):</speaker>
               <p>Hvala predsednik za dano besedo. Spoštovani minister z ekipo, ostali predstavniki, kolegi, kolegice, vsem skupaj en lep pozdrav!</p>
               <p>Sicer se nisem mislil na začetku prijaviti k razpravi, ampak sta me spodbudila dva stavka ministra. Eden je bil ta stavek, sredstev ne bomo izgubili in pa drugi stavek, ki je nekako v smislu, ustanovili bomo terenske pisarne. Pred seboj imam članek enega izmed slovenskih medijev, ko se je predstavljala vaša predhodnica na tem mestu. Ena izmed enih prioritet je bila projektna pisarna. Potem po letu in pol sem postavil ministrici poslansko vprašanje, kaj počnejo ljudje v tej projektni pisarni, kdo so sploh ljudje v tej projektni psarni in kakšen bo izplen te projektne pisarne. In je bilo ogromno filozofiranja pa v bistvu malo operativnega odgovora, ki sem ga na žalost sam pričakoval. Tako da, spoštovani minister, upam da vaša napoved teh terenskih pisarn bo v praksi veliko bolj meso postala kot pa so besede v zraku obstale vaše predhodnice. Toliko za začetek.</p>
               <p>Zdaj pa, glede na to z vsem dolžnim spoštovanjem, da sem eden izmed starejših poslancev postal že v tej pisarni, in da spremljam predvsem področje črpanja evropskih sredstev od leta 2005 od kar sem zaposlen v tej hiši na različnih segmentih, pa da sem bil do tega mandata vse skozi tudi član Odbora za lokalno samoupravo, dovolite da morda se vrnem tukaj pa tam še v preteklost pa morda vidimo kaj lahko spremenimo tako s to perspektivo, predvsem pa upamo na najboljše oziroma na najboljšo pripravo pri pripravi na naslednjo perspektivo, ki se, vsaj kolikor jaz poznam področje kmetijstva, nezadržno bliža in ker tudi sedanji ministri obljubljajo nebesa, praksa oziroma besedilo iz evropske komisije pa kaže, da bo prej kakšen evro zmanjkal kot pa, da bo kakšen evro več. Pa da ne bom zahajal v leto 2005-2006, se bom spomnil določenih zadev leta 2012, pa nočem biti res političen. Ko smo imeli eno sejo o tem kako smo uspešni pri črpanju evropskih sredstev, tedanji predsednik Vlade Janez Janša je rekel, zdaj pa takole fantje, ministri, ministrice, dovolj heca, če Evropa daje denar, ga je treba porabiti. Pika. Rekel je, najdite rešitve najdite papirje najdite vse, da bo ta denar do zadnjega datuma pokoriščen. In vem kako so takrat ministri skakali, reševali zadeve in v bistvu celo prišli na plan z novimi idejami. Primer, ki ga na žalost vsi slovenski župani pozabljajo oziroma se sami kitijo s tem, je razpis ministra Černača. Energetska sanacija stavb v lasti lokalnih skupnosti. Ko je en naš bivši član oziroma poslanec, kolega Ljubo Žnidar, na hodniku se ukvarjal z misli kako bo rešil eno staro šolo ali naj jo nekako sanira ali naj jo podre pa gre v novo gradnjo in potem je prišel mimo kolega Lah in moja malenkost, pa smo razmišljali, pismo, pa saj kaj pa bi lahko minister za izobraževanje tukaj naredil. Pa smo rekli, počakajte, ga bomo poklicali in v tistem, glej ga zlomka, pride ravno po hodniku mimo tedanji minister, gospod Černač, in smo ga napadli. Smo rekli, Zvone, daj povem, kaj bi lahko ti naredil. Je rekel, fantje, jaz sem minister za infrastrukturo, jaz se ne morem v šolske objekte spuščati, to je čisto drug resor, jaz tukaj nimam nič s tem. Čez dva dni dobimo vsi SMS, fantje, razpis bo, energetska sanacija stavb v lasti lokalnih skupnosti, smo na ministrstvu preštudirali, da se da evropski denar, tisti, ki ga bo očitno Evropa nazaj vzela, nekako drugače počrpati in bomo to naredili. In je bil prvi razpis noro prijav, saj veste, občine so komaj čakale, da so prijavljale zdravstvene domove, knjižnice, osnovne šole, vrtce. Na primer, samo v naši občini iz katere prihajam smo iz tistega razpisa energetsko sanirali, mislim, da pet ali šest javnih objektov. In takoj je bila seveda napoved drugega razpisa, ki ne srečo uspel, čeprav je potem naslednik ministra Černača, gospod Omerzel, ta denar hotel spraviti v Stožice. In ko nas je nekaj poslancev SDS mu napovedalo, da če bo to naredil, da bo fasal interpelacijo, je to ukinil. In vse občine so bile spet hvaležne gospodu Omerzelu, pa verjetno bi se morale zahvaliti še enkrat gospodu Černaču, ker so spet dobile evropski denar. In potem smo upali, da bo gospod Omerzel naredil še tretji razpis, ker je bilo še kar nekaj šol, nekaj vrtcev za sanirati, bile so ogromne želje po sanaciji, na primer gasilskih domov, da bi na primer gasilska društva v lasti občine prenesla stavbe, občine bi se prijavile na razpis in Evropa, po domače povedano, bi dala denar. Ampak glej ga zlomka, gospa, vaša predhodnica o tem ni hotela slišati, naredila je manjši razpis za državne projekte in verjemite, prvo poslansko vprašanje, ki bo po lokalnih volitvah z moje strani bo vprašanje za ministrico za infrastrukturo ali pa za celotno vlado, kaj bo ta vlada naredila na področju energetske sanacije stavb v lasti lokalnih skupnosti. Ne tistih državnih, tistih lokalnih, tako kot je rekla prej kolegica Suzana, ker Slovenija ni samo Ljubljana in državne institucije, ampak smo tudi lokalne institucije. In tukaj upam, gospod minister, tudi na vašo pomoč, ker ne prihajate iz centra Ljubljane in verjetno boste lažje razumeli tisto poslansko vprašanje in morda tudi znali pripraviti korekten odgovor.</p>
               <p>Pa da ne bom zahajal v leto 2005-2006, se bom spomnil določenih zadev leta 2012, pa nočem biti res političen. Ko smo imeli eno sejo o tem kako smo uspešni pri črpanju evropskih sredstev, tedanji predsednik Vlade Janez Janša je rekel, zdaj pa takole fantje, ministri, ministrice, dovolj heca, če Evropa daje denar, ga je treba porabiti. Pika. Rekel je, najdite rešitve najdite papirje najdite vse, da bo ta denar do zadnjega datuma pokoriščen. In vem kako so takrat ministri skakali, reševali zadeve in v bistvu celo prišli na plan z novimi idejami. Primer, ki ga na žalost vsi slovenski župani pozabljajo oziroma se sami kitijo s tem, je razpis ministra Černača. Energetska sanacija stavb v lasti lokalnih skupnosti. Ko je en naš bivši član oziroma poslanec, kolega Ljubo Žnidar, na hodniku se ukvarjal z misli kako bo rešil eno staro šolo ali naj jo nekako sanira ali naj jo podre pa gre v novo gradnjo in potem je prišel mimo kolega Lah in moja malenkost, pa smo razmišljali, pismo, pa saj kaj pa bi lahko minister za izobraževanje tukaj naredil. Pa smo rekli, počakajte, ga bomo poklicali in v tistem, glej ga zlomka, pride ravno po hodniku mimo tedanji minister, gospod Černač, in smo ga napadli. Smo rekli, Zvone, daj povem, kaj bi lahko ti naredil. Je rekel, fantje, jaz sem minister za infrastrukturo, jaz se ne morem v šolske objekte spuščati, to je čisto drug resor, jaz tukaj nimam nič s tem. Čez dva dni dobimo vsi SMS, fantje, razpis bo, energetska sanacija stavb v lasti lokalnih skupnosti, smo na ministrstvu preštudirali, da se da evropski denar, tisti, ki ga bo očitno Evropa nazaj vzela, nekako drugače počrpati in bomo to naredili. In je bil prvi razpis noro prijav, saj veste, občine so komaj čakale, da so prijavljale zdravstvene domove, knjižnice, osnovne šole, vrtce. Na primer, samo v naši občini iz katere prihajam smo iz tistega razpisa energetsko sanirali, mislim, da pet ali šest javnih objektov. In takoj je bila seveda napoved drugega razpisa, ki ne srečo uspel, čeprav je potem naslednik ministra Černača, gospod Omerzel, ta denar hotel spraviti v Stožice. In ko nas je nekaj poslancev SDS mu napovedalo, da če bo to naredil, da bo fasal interpelacijo, je to ukinil. In vse občine so bile spet hvaležne gospodu Omerzelu, pa verjetno bi se morale zahvaliti še enkrat gospodu Černaču, ker so spet dobile evropski denar. In potem smo upali, da bo gospod Omerzel naredil še tretji razpis, ker je bilo še kar nekaj šol, nekaj vrtcev za sanirati, bile so ogromne želje po sanaciji, na primer gasilskih domov, da bi na primer gasilska društva v lasti občine prenesla stavbe, občine bi se prijavile na razpis in Evropa, po domače povedano, bi dala denar. Ampak glej ga zlomka, gospa, vaša predhodnica o tem ni hotela slišati, naredila je manjši razpis za državne projekte in verjemite, prvo poslansko vprašanje, ki bo po lokalnih volitvah z moje strani bo vprašanje za ministrico za infrastrukturo ali pa za celotno vlado, kaj bo ta vlada naredila na področju energetske sanacije stavb v lasti lokalnih skupnosti. Ne tistih državnih, tistih lokalnih, tako kot je rekla prej kolegica Suzana, ker Slovenija ni samo Ljubljana in državne institucije, ampak smo tudi lokalne institucije. In tukaj upam, gospod minister, tudi na vašo pomoč, ker ne prihajate iz centra Ljubljane in verjetno boste lažje razumeli tisto poslansko vprašanje in morda tudi znali pripraviti korekten odgovor.</p>
               <p>Jaz resnično upam, tako kot je prej gospod Krajčič povedal, sprememba operativnega programa, kaj se da, po domače povedano, naumiti, da rešimo to, kar se rešiti da z mislijo, da se bom moral določen del ljudi očitno prestaviti na teren, kar seveda podpiram, če bo v praksi do tega prišlo, ampak ne z istimi ljudmi, ki niso vedeli kaj se sedaj počne v projektni pisarni, ampak z novimi ljudmi, da bodo to naredili, pa upam tudi, gospod minister, da tisti del ekipe, ki sedaj že ni nič delal ne bo pripravljal tudi novo evropsko perspektivo. Ker, veste kaj se nam lahko zgodi?! Sedaj smo še veseli, smo neto prejemniki. Kaj če bomo neto plačniki? In od tega črpanja te evropske perspektive je tudi odvisno kako nas bodo obkljukali ali pa odkrižali v evropskih inštitucijah. Tako da jaz resnično mislim, da je leto 2018 tisti prelomni datum, ko lahko ali resno, kot bi rekel en poslanski kolega, zgrabimo bika za roge in se spravimo delati, da do konca te perspektive vse počrpamo ob zamisli, da je treba vse še izvesti, kar je v Sloveniji verjetno neka tema, verjetno še za eno večjo okroglo mizo, kako se v Sloveniji izvajajo projekti in seveda tudi počrpati denar ob, še enkrat, zavedanju, da je treba razmišljati tudi o prihodnosti in se vprašati kaj v Sloveniji želimo. In mene je zelo strah, poleg tega, da če bomo slabi pri dokončanju te evropske perspektive glede na situacijo, ki pač je v Evropi, da bo tega denarja čedalje manj, pritiski pa čedalje večji. Ne samo občin, ampak tudi vseh ostalih segmentov na ravni države, o pokrajinah pa še potem malo kasneje. Na primer, na področju kmetijstva že, mislim da, od decembra lani sem sklical kot bivši predsednik Odbora za kmetijstvo nujno sejo o tem, kaj bomo naredili, da bomo tudi v naslednjem obdobju bili uspešni pa je bivši minister gospod Židan rekel, da bo še več denarja. Prvo poročilo iz Evropske komisije so rekli: »Spoštovani gospodje, na področju kmetijstva ste do sedaj veliko dobili, ampak nova evropska situacija se dogaja nekaj glede Brexita nekaj glede varnostnih zadev, ki se dogajajo v Evropi in se bodo ta sredstva iz kmetijstva nekam drugam prerazporedila.« Tukaj jaz mislim, da je treba predvideti ne samo to, da bomo čim več denarja dobili, ampak tudi za kaj bomo porabili. Za kaj ga bomo porabili je veliko odvisno tudi od ne samo informacijskega sistema, s katerim imamo očitno probleme, ker smo bolj v oblakih fizično kot pa bom rekel praktično. Tukaj jaz resnično prosim oziroma upam, da se bodo te napake v informacijskem sistem čim prej odpravile. Predvsem pa upam, da to, kar je bilo danes vsaj od kar sem gor v pisarni poslušal pa tudi tukaj slišal, da se bo slovenska birokracija enkrat usedla pa rekla sedaj je pa dosti, nehajmo sami sebi delati delo, ampak raje rešujemo zadeve. Jaz imam samo v sorodstvu nekaj ljudi, ki se ukvarjajo na ravni ali preko občin ali preko gospodarskih družb ali pa v različnih državnih organov, ki prihajajo živčni domov, ko pripravljajo, ki se prijavljajo na razpise in potem so še veliko bolj živčni, ko čakajo na popravek in na sestanek na ministrstvu o tem in onem in na tretjem, ker kot je bilo rečeno manjka ali eden odstavek ali manjka ena vejica ali pa kakšna druga zadeva, ki jo te ljudje gledajo kje sploh je ta zadeva, zakaj morajo oni to izpolniti. V bistvu na koncu pride, da neki uradnik se je pač nekaj spomnil in tako moramo narediti, če hočemo izpolniti in ko te ljudje sprašujejo kje pa to Evropska unija hoče - ja, tako mora biti. Jaz resnično upam, gospod minister, tudi na področju birokracije boste naredili red, resnično tukaj upam kot bivši župan, da razumete tudi to drugo stran torej vaše preteklo delovanje tudi na področju birokracije se bo nekaj naredilo.</p>
               <p>Sedaj pa še zadnja stvar, s katero bi zaključil. Jaz vedno pravim približno nekako takole pa naj mi kdo oprosti. Če krajevna skupnost dobi eden evro naredi iz tega evra vsaj za dva evra projekte. Če občina dobi eden evro tisti evro zapravi, ampak ga verjetno zelo kvalitetno. Če država dobi eden evro ga pol porabi pol pa nihče ne ve kam je šel, zato se jaz tukaj vračam na to drugo raven, da v Sloveniji nujno rabimo pokrajine. Jaz vem, da za marsikoga v tej dvorani ali pa v marsikateri stranki je debata o pokrajinah in regionalni razdelitvi Slovenije ali na vzhod zahod ali pa na ne vem okoli 15 je bilo mislim, da največ idej ali pa 5 ali pa kakorkoli, da je težka, ampak upam, da slej kot prej se bo omizje v Državnem zboru ali pa omizje na Vladi pa verjetno tudi predstavniki občin se bodo morali dogovoriti kaj želimo tukaj. Če ne prej nas bo Evropa prisilila, da bodo rekli, da se Slovenci odločite ali boste ena regija kot ena država ali boste dve regije ali pa boste lahko pet, dvanajst ali pa petnajst regij. Tukaj tudi pričakujem ne samo od vas spoštovani minister, ampak tudi do vaših kolegov na drugih resorjih, da ne bodo razpravo o pokrajinah vzeli kot neko ideološko, če želite razpravo ali pa razpravo, o kateri je začel eden izmed preteklih preteklih ministrov za javno upravo, ki v bistvu bolj kot o tem kaj bi morale pokrajine delati razmišljal o tem kdo bi moral kje sedeti. Ko so bili poslanci še župani in so rekli<gap n="..."/> Jaz poznam dva primera iz mandatov tam od leta 2005 do 2008, ko sta rekla jaz sem z lahkoto župan, jaz sem z lahkoto zraven še poslanec in z lahkoto bi bil še poglavar pokrajine ali kakorkoli bi se temu reklo, ampak tisti poslanci, potem niso bili niti župani in upam, da ne bodo nikoli poglavarji pokrajin, ker upam, da jih čaka kakšno delo, ki se jim bo pritičlo ne pa, da v bistvu bodo sanjali kaj vse bodo funkcionarji. Skratka, da ne bo ta razprava o pokrajinah samo razprava o tem kdo bo</p>
               <p> predsednik regije, koliko sedežnih<gap n="..."/> koliko mest bo imela posamezna regija, ampak predvsem, da bomo izhajali pri razpravi o pokrajinah iz tega vsebinskega razloga, ki pa se zelo dotika tega, kar danes govorimo. Pokrajine in denar gredo zelo z roko v roki, če v Sloveniji sami sebi ne verjamemo, malo poglejmo v Avstrijo pa v Italijo, kako pokrajine oziroma regije funkcionirajo. In slej ko prej - še enkrat in s tem zaključujem - bomo morali zavihati rokave in se tudi tu odločiti, ker mislim, moje osebno mnenje, če bi imeli pokrajine, pa ne bom govoril o številkah, bi bilo črpanje evropskih sredstev veliko lažje izvedljivo, in mislim, da tudi vi, spoštovani minister, bi imeli veliko lažje delo, če bi imeli dva, pet ali pa dvanajst predsednikov ali poglavarjev regij, ki bi prišli s projekti, ker bi se tam sami zmenili, kje bo bolnišnica, kje bo ono, kje bo tretje, ne pa da se župani med sabo prerekajo. In naj samo zaključim, ko smo ravno pri pokrajinah, jaz včasih zelo pogrešam, no, za tem omizjem, ko imamo razpravo o lokalni samoupravi, predvsem pa o evropskih sredstvih, da bi bilo tu veliko več županov, ne pa samo predstavniki enega, drugega ali tretjega združenja občin. Ker potem, ko pridem jaz na občinski svet, pa sem tretji mandat, poslušam: »Ja, vi poslanci v Ljubljani<gap n="..."/>« Ko pa jaz rečem županu: »Župan, kaj ste se pa vi na SOS pa na ZOS zmenili?« »Ja, mi smo se malo pogovarjali, pa naš predstavnik je prišel na en odbor pa je povedal tiste na A4 strani napisane<gap n="..."/>« Jaz mislim, če bi bili resni župani - in upam, da se tu, bivši župan in sedanji minister, strinjate -, če bi veliko bolj pritiskali na katerokoli vlado, pustimo leve, desne, zgornje, spodnje, naše, vaše, bi lahko tudi veliko več dosegle občine. In če bi več dosegle občine, bi več dosegla tudi država.</p>
               <p>Toliko. Hvala.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa, gospod poslanec, za to obširno razpravo, ki je šla kar precej čez, sploh zato, ker ste rekli, da se najprej niste imeli namena prijaviti, ampak vidim, da je bilo kar plodovito tole. Jaz bi lahko debatiral, seveda, tudi tukaj v zvezi z regionalizacijo Slovenije, pa to vendar danes ni tema, niti za ta odbor ne. Tako predlagam, da ostanemo v tej zgodbi, ki se mi zdi dobra, ker imamo dobro ekipo pred sabo, ki bo morda celo kaj naredila; verjamemo, da bo.</p>
               <p>Naslednji ima besedo gospod Franci Kepa.</p>
            </sp>
            <sp who="KepaFranci">
               <speaker>FRANCI KEPA (PS SDS):</speaker>
               <p>Hvala za besedo.</p>
               <p>Jaz pozdravljam tole današnjo izredno sejo, še posebej pozdravljam priporočilo in zavezo ministra za boljše črpanje sredstev. Kakor je bilo povedano, kot so predhodniki povedali, je to črpanje do sedaj bilo zelo porazno. Sicer je minister povedal primerjavo s prejšnjim kohezijskim črpanjem, da je za 9 % slabše, zdaj je 21, takrat je bilo 13. Pa vseeno je to črpanje do leta 2020 zelo, zelo slabo. Jaz pozdravljam vaše pobude, ker sem skoraj prepričan, da bodo boljše kot pri predhodnikih pred vami, da boste to črpanje pospešili, da boste uskladili ministrstva in pospešili to črpanje. Kakor je bilo rečeno tudi od predstavnikov združenja občin, je problem tudi, kakor vidim sam v svoji občini, pri določenih projektih, na primer, pri črpanju za prijavo kanalizacijskih sistemov, kot je kolega rekel, da se je mogoče celo uštelo, da 2.000 enot, populacijskih enot ni bilo točno prevedeno. Problem v naši občini, pa tudi okoli, je, da so tudi manjše populacijske enote problem, da občina financira te zadeve. In bi bilo zelo umestno, da se mogoče v naslednji perspektivi to prijavi, ker 2.000 populacijskih enot je zelo visoka kvota. Problem je pri vaških kanalizacijskih omrežjih, ker to vasi težko financirajo, pa tudi občine. Problem je bil tudi pri infrastrukturnih potrebah, ko so potem rešili letos, z letošnjo spremembo operativnega programa, s katero so financirali projekte iz dogovora za razvoj regij, se je rešilo. Prej je bilo pa to problem, in so kakšno zadevo tudi tu pridobili.</p>
               <p>No, toliko. Jaz upam, da vam bo uspelo, kakor je tudi kolegica rekla, da boste imeli dosti proste roke, da boste lahko te zaveze in obljube tudi uresničili. Hvala.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa.</p>
               <p>Se javlja še kdo od poslancev k razpravi? Če ne, izvolite, minister, imate besedo. <stage>/ oglašanje v ozadju/</stage> Prosim, da se predstavite z imenom in priimkom ter funkcijo. Izvolite, imate besedo, kdorkoli že ste.</p>
            </sp>
            <sp who="SuvorovBojan">
               <speaker>MAG. BOJAN SUVOROV:</speaker>
               <p>Vsekakor. Moje ime je Bojan Suvorov, prihajam iz Službe Vlade za evropsko kohezijsko politiko in razvoj, sem direktor Urada za kohezijsko politiko, to je tisti del urada, ki sestavlja večino tako imenovanega organa za upravljanje. Ker mi je minister dovolil, da govorim, bom govoril. Tisti, ki me poznate, veste, da ponavadi nisem kratek. Jaz upam, da gospod Jelinčič ne bo uporabil tistega kola, ki ga je napovedoval, in da bomo zadevo mirno odpeljali do konca in da bom še jaz lahko povedal nekaj besed o evropski kohezijski politiki, ker mislim, da je veliko povedati. Mislim, da zadeva ni tako kritična, kakor se kaže, daleč od tega pa, da je lahka, in tega se, konec koncev, vsi v naši službi dobro zavedamo, z ministrom in državno sekretarko na čelu. In tako politični vrh kot tudi vsi operativci smo se tega močno lotili.</p>
               <p>Pa mogoče začnem z nekaj zahvalami. Sigurno se zahvaljujem predlagateljici, ker je predlog na mestu, ker je tudi priporočilo na mestu, ker bomo, če uporabim izrazoslovje gospoda Jelinčiča, dobili nekaj brc v rit in se bomo hitreje organizirali ter pripravili ta akcijski načrt. Ni pa to nekaj novega za nas, akcijski načrt smo mi naredili tudi v letu 2015, nekje na začetku tega leta, v januarju je bil sprejet, s strani prejšnje ministrice in pa komisarke Kretujeve. In tudi ta, konec koncev, akcijski načrt je na koncu rezultiral v tem, kar je naš minister danes povedal, da smo obdobje 2007-2013 uspešno zaključili, torej z izrabo vseh sredstev, ki so nam bila dodeljena skozi vse tri operativne programe, ker takrat smo imeli namreč tri operativne programe za evropsko kohezijsko politiko.</p>
               <p>Naslednja zahvala gre seveda vsem vam - eden je še odšel, gospod Trček -, ki ste ocenili, da je dobro, če se ta služba okrepi. Sicer je bila razprava nekoliko širša in je šla v celotne evropske zadeve, ne samo v evropsko kohezijsko politiko, ampak celotno organizacijo izvajanja in koordiniranja EU zadev. In če samo spomnim, da smo imeli to zadevo pred časom tudi dobro organizirano, da smo imeli posebno službo, vladno službo, ki je skrbela za te zadeve, in te službe pač trenutno ni več, zato se morda malo bolj lovimo vsi skupaj, ne samo pri nas, ampak vsi resorji, ko izvajamo ta usklajevanja na evropskem nivoju.</p>
               <p>Ali nas je strah evropske birokracije. Sam osebno sem bil nekoč del evropske birokracije in vem, da to ni bavbav, in mene osebno ni strah. Vem, da tudi vseh tistih, ki hodijo v Bruselj, ravno tako ni strah, tako se tam dostojno, vsaj po mojem mnenju, pogovarjamo tudi z evropskimi birokrati.</p>
               <p>Pa naj se zdaj vrnem na tisto vprašanje, ali smo bili dovolj uspešni pri pogajanjih za to finančno perspektivo, ali smo se uspeli ali ne uspeli izpogajati za dovolj infrastrukturnih sredstev v tem programskem obdobju. Naj za uvod samo povem, da jih ni tako malo. Celoten kohezijski sklad, ki je del teh 3 milijard, zavzema nekaj več kot 900 milijonov. In z 900 milijoni, 917 milijoni mi ne delamo mehkih projektov, ampak to so vse trdni projekti. Je pa res, da niso to projekti, ki gredo samo na občine, ampak so tudi projekti železnic, eno avtocesto bomo konec tega meseca odprli, so tudi projekti, ki jih je omenjal poslanec Lisec, kot je energetska sanacija stavb v lokalnih skupnostih. Skratka, teh sredstev ni bilo tako malo. Kaj je pa res? Evropska komisija nam, sedaj govorim sicer v prvi osebi, vendar sam nisem sodeloval v teh pogajanjih, ni dovolila, da bi imeli enak pristop kot je bil v obdobju 2007-2013, ko je v operativnem programu razvoja regionalnih potencialov bila posebna prioritetna os, prioritetna os številka 4 razvoj regij, ki je bila v celoti namenjena projektom, ki jih prijavljajo regije ali, bolje rečeno, občine. Skratka, lokalne skupnosti. 650 milijonov je bilo namenjeno temu in teh 650 milijonov je bilo najprej razdeljeno med 12 razvojnih regij, bolj mi je všeč izraz razvojne regije kot statistične regije, čeprav je to verjetno eno te isto. In teh 12 vreč je bilo potem razdeljeno naprej na posamezno občino. In verjamem, da so posamezne občine potem lažje planirale kaj bodo s temi sredstvi naredile. Je pa tudi res, da vsa ta sredstva niso bila razvojno porabljena, kar ni ušlo, konec koncev, tudi kolegom na Evropski komisiji. In enostavno nam v tej fazi, torej v fazi dogovarjanj za obdobje 2014-2020 niso prepustili enakega pristopa, kot je bil pristop v primeru četrte prioritetne osi operativnega programa za razvoj regionalnih potencialov.</p>
               <p>Tudi zaradi različnih pritiskov ali pa predlogov s strani vzhodne in zahodne kohezijske regije, združenj tako SOSA, ZOSA kot ZMOSA, torej s strani združenj lokalnih skupnosti, se potem v letu 2016 pristopilo k spremembi tega operativnega programa. Zakaj smo to lahko storili brez kakšnih posebnih vrednotenj? Zaradi tega, ker smo v letu 2016 pridobili novo lokacijo, to je 56 milijonov evrov, ki smo jih morali dodati v operativni program in smo na tej osnovi lahko naredili tudi neke večje spremembe operativnega programa. In v tem kontekstu smo zagotovili 250 dodatnih milijonov za dogovore za razvoj regij, tako da je trenutna lokacija, kot je predsedujoči povedal, nekaj čez 400 milijonov evrov. In ta del sredstev pa gre direktno po principu od spodaj navzgor. To pomeni, da ste lokalne skupnosti in pa nekatere regije predlagale projekte od spodaj navzgor. In kolikor jaz razumem je 12 dogovorov za razvoj regij podpisano in da je zadnji bil podpisan, mislim da, za časa mednarodnega obrtnega sejma v Celju, 240 projektov je v vseh teh 12. dogovorih za razvoj regij. In sedaj se bo, verjamem, kaj kmalu začela tudi implementacija teh projektov lokalnih skupnosti.</p>
               <p>Nova sprememba operativnega programa, jaz mislim, da v gradivu, ki ste ga na žalost šele danes dobili - Zakaj šele danes? - zaradi tega, ker ga je morala najprej potrditi še Vlada. In v tem gradivu so vpisane spremembe, ki jih bomo še v teku tega leta verjamem dogovorili z Evropsko komisijo. Te spremembe so bile enicirane že spomladi letošnjega leta. Zakaj? Zaradi tega, ker je tudi Evropska komisija pripoznala določene metodološke pomanjkljivosti pri postavljanju določenih indikatorjev merila uspešnosti, performance freimarka<gap reason="inaudible">
                     <desc>(?)</desc>
                  </gap>, ki zapade, vsaj ta vmesni del, v letošnjem letu, v letu 2018 in je po podatkih Evropske komisije inicirala v cirka 60 % operativnih programov v celi Evropi, da gredo v spremembo teh metodoloških pristopov zaradi tega, da se tistih 6 % sredstev, ki so vezane na posamezni prednostni naložbi na doseganje okvira uspešnosti ne redistribuira na druge prednostne naložbe.</p>
               <p>Samo spremembo smo potrdili že na odboru za spremljanje, to je bivši nadzorni odbor, potrdila ga je Vlada. Bila je, mislim da, predstavljena tudi že na tem odboru in pa na obeh kohezijskih regijah. Ena iteracija z Evropsko komisijo je bila že narejena. Sedaj pred kratkim smo poslali naslednjo verzijo na Evropsko komisijo in ne pričakujemo, da zadeva ne bila do konca tega leta potrjena s strani Evropsko komisije. Kljub temu pa ne bomo dosegli vseh indikatorjev uspešnosti. Eden ne bo dosežen na prednostni osi oziroma prednostni osi dva in sicer na področju širokopasovnih povezav. Tam se je zgodilo to, da se na javnem razpisu, ki je bil objavljen mislim, da nekje na pomlad tega leta ni prijavilo dovolj interesentov oziroma sploh nobeden tako, da se bo moral javni razpis ponoviti in enostavno ne bomo do konca leta izpeljali pač ta razpis, da bi lahko dosegli tiste indikatorje, ki so dogovorjeni z operativnim programom. Druga prednostna os, ki bo najverjetneje trpela minus 6 % je prednostna os pet. Tam so protipoplavni ukrepi. Tam imamo velike projekte, ki zahtevajo pač svoj čas. Tam se je v mandatu prejšnje Vlade institucionalno zadeva spremenila in je bila ustanovljena Direkcija Republike Slovenije za vode, kar je tudi zahtevala določen čas in tam enostavno nismo tako daleč, da bi lahko dosegli toliko realizacije kot je bilo dogovorjeno z operativnim programom, zaradi tega leta ni prijavilo dovolj interesentov oziroma sploh nobeden tako, da se je moral javni razpis ponoviti in enostavno ne bomo do konca leta izpeljali pač ta razpis, da bi lahko dosegli tiste indikatorje, ki so dogovorjeni z operativnih programom. Druga prednostna os, ki bo najverjetneje trpela minus 6 % je prednostna os pet tam so protipoplavni ukrepi. Tam imamo velike projekte, ki zahtevajo pač svoj čas. Tam se je v mandatu prejšnje vlade institucionalno zadeva spremenila in je bila ustanovljena Direkcija Republike Slovenije za vode, kar je tudi zahtevala določen čas in tam enostavno nismo tako daleč, da bi lahko dosegli toliko realizacije kot je bilo dogovorjeno z operativnim programom, zaradi tega bo verjetno treba tistih 6 % cirka 3 milijone evrov preusmeriti na neke druge vsebine. Ker ste vprašali na katere nismo se še pogovarjali o tem, je pa res, da nimamo prostih rok. V tem primeru govorimo o Kohezijskem skladu, to pomeni, da lahko preusmerjamo sredstva na tiste vsebine, kjer participira Kohezijski sklad. Največje potrebe se pa kažejo seveda večkrat omenjenih sistemih pitne in odpadne vode.</p>
               <p>Sedaj grem še za nazaj pogledati kaj še nisem odgovoril.</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Da vam pomagam ali heroinska odvisnost IT kompozitorjev potencialna?</p>
            </sp>
            <sp who="SuvorovBojan">
               <speaker>MAG. BOJAN SUVOROV:</speaker>
               <p>Zanimiv izraz - heroinska odvisnost.</p>
               <p>Dejstvo je, da je vseeno potrebno mogoče par besed povedati o tem našem informacijskem sistemu. Nismo šli v novi informacijski sistem zato, ker stari ne bi deloval - ne. Stari je bil celo nadomestek v letu 2016, da smo se lahko akreditirali in da smo lahko konec koncev v letu 2016 počrpali prva sredstva kljub temu, da je danes prepričanje v nekaterih medijih drugačno. K temu, da smo šli v izgradnjo novega informacijskega sistema so nas vodile evropske uredbe in zahteve po tako imenovan »e-kohezija«. »E-kohezija« je prepisala druge parametre, ki jih s starim informacijskim sistemom enostavno nismo mogli doseči, zato je bilo potrebno iti na nov informacijski sistem. V preteklosti je bila sprejeta tudi odločitev, da se vsi trije informacijski sistemi, ki so bili danes že omenjeni in tvorijo v bistvu sistem izvajanja evropske kohezijske politike to je računovodski sistem slovenskega proračuna MFRAC naš informacijski sistem e-MA in pa informacijski sistem organa za potrjevanja, ki je del MFRAC ECA združijo v skupno izvajanje evropske kohezijske politike. Ker so bili delani tudi na različnih platformah prihaja na določene trenutke do težav pri njihovi komunikaciji, vendar kot je minister danes že povedal, da danes gremo v določeno nadgradnjo ravno ta trenutek se EMA nadgrajuje in verjamem, da bo ta nadgradnja prinesla nekaj dodatnega puša, da bomo lahko še v letošnjem letu počrpali sredstva, ki jih moramo, zaradi pravila M plus tri ne bi slučajno izgubili.</p>
               <p>Heroinska odvisnost. Ali je bil kdo odvisen od gradnje našega informacijskega sistema ali ne, verjamem, da bo to minister odkril za napovedano revizijo kaj se je v preteklosti dogajalo. Imamo pa v tem trenutku tudi v hiši revizijo informacijskega sistema s strani Urada za nadzor proračuna, skratka urada, ki je v slovenskem sistemu, torej ta revizijski organ in srčno upam, da bo ta revizija pokazala to kar si vsi želimo, da je EMA kot tudi ostala dva sistema sposobna izvajati evropsko kohezijsko politiko in naš operativni program tako, da bomo v tem programskem obdobju, tudi v tem programskem obdobju na koncu uspešni in bomo lahko rekli, da smo počrpali vsa razpoložljiva sredstva.</p>
               <p>Ali mi še kdo pomaga?</p>
            </sp>
            <sp who="KrajčičDarij">
               <speaker>PREDSEDNIK DR. DARIJ KRAJČIČ:</speaker>
               <p>Hvala lepa.</p>
               <p>Gospod direktor, se še kdo morda javi? Če ne, ker razprave več ni, prehajamo na glasovanje. S tem zaključujem razpravo. In dajem na glasovanje predlog priporočila, ki se glasi:</p>
               <p>In dajem na glasovanje predlog priporočila, ki se glasi:</p>
               <p>»Državni zbor Republike Slovenije priporoča Vladi Republike Slovenije, da v roku 30 dni pripravi načrt pospešitve črpanja sredstev evropske kohezijske politike in ga predstavni Državnemu zboru Republike Slovenije.« Glasujemo.</p>
               <p>Kdo je za? <stage type="vote-ayes">(14 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je predlog priporočila s tem sprejet.</p>
               <p>Zelo sem vesel, da smo bili z aklamacijo enotni pri tej zadevi. Upam, da bomo še pri kateri. Morda tudi ne pri taki, ki se bomo povsem strinjali, pa da bomo znali to zadevo tudi tako aklamativno peljati. Ker k predlogu priporočila na matičnem delovnem telesu niso bili sprejeti amandmaji, Odbor za zadeve Evropske unije Državnemu zboru predlaga, da sprejme akt v predloženem besedilu.</p>
               <p>S tem zaključujem drugo obravnavo predloga akta na matičnem delovnem telesu. Odbor bo pripravil poročilo in ga posredoval predsedniku Državnega zbora. določiti moramo še poročevalca na seji Državnega zbora, pa če se strinjate, bi to naredil jaz v imenu odbora.</p>
               <p>S tem zaključujem 1. točko in 2. nujno sejo Odbora za zadeve Evropske unije.</p>
               <p>Hvala lepa.</p>
               <stage type="time">Seja se je končala 5. novembra 2018 ob 17.27.</stage>
            </sp>
         </div>
      </body>
   </text>
</TEI>
