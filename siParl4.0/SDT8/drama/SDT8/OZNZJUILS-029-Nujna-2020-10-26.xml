<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZNZJUILS-029-Nujna-2020-10-26">
   <teiHeader>
      <fileDesc>
         <titleStmt>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNZJUILS-029-Nujna-2020-10-26.OZNZJUILS" n="029">
               <name>Nujna</name>
               <date when="2020-10-26"/>
            </setting>
         </settingDesc>
         <particDesc>
            <listOrg>
               <org xml:id="OZNZJUILS-029-Nujna-2020-10-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNZJUILS-029-Nujna-2020-10-26.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA NOTRANJE ZADEVE, JAVNO UPRAVO</stage>
            <stage type="title">DRŽAVNI ZBOR, ODBOR ZA NOTRANJE ZADEVE, JAVNO UPRAVO, IN LOKALNO SAMOUPRAVO</stage>
            <stage type="session">29. nujna seja</stage>
            <stage type="date">(26. oktober 2020)</stage>
            <stage type="chairman">Sejo je vodil mag. Branko Grims, predsednik odbora.</stage>
            <stage type="time">Seja se je pričela ob 13.01.</stage>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Spoštovani, vsem prav lep pozdrav!</p>
               <p>Začenjamo 29. nujno sejo Odbora za notranje zadeve, lokalno upravo in samoupravo.</p>
               <p>Gospod Franc Kramar in gospod Robert Polnar sta se opravičila. Je pa gospod Gregor Perič nadomešča gospo Janjo Sluga in <gap n="..."/> nič, v glavnem drugih nadomestil vidim, da ni. Ostalo so opravičila, ki sem jih že povedal. Glede dnevnega reda vam je bila poslana razširitev s predlogom stališča Republike Slovenije, da predloga uvedbe Evropskega parlamenta in Sveta o začasnem odstopanju od nekaterih določb direktive 2020/58ES Evropskega parlamenta in Sveta glede uporabe tehnologij s strani ponudnikov medsebojnih komunikacijskih storitev, neodvisnih od števila za obdelavo osebnih in drugih podatkov za namen boja proti spolni zlorabi otrok na spletu. Skladno s tretjim in šestim odstavkom 154.D člena Poslovnika Državnega zbora je razširitev dnevnega reda določena oziroma o njej ni potrebno glasovati, razširitev pa bomo obravnavali kot novo A1 točko dnevnega reda. Prehajamo torej, glede na to, da pripomb ni bilo.</p>
               <p>Prehajamo na obravnavo točke <title>A1 – PREDLOG STALIŠČA REPUBLIKE SLOVENIJE V ZVEZI S PREDLOGOM UREDBE GLEDE BOJA PROTI SPOLNI ZLORABI OTROK NA SPLETU.</title>
               </p>
               <p>Besedo dajem predstavniku Vlade. Želi besedo minister?</p>
               <p>Prosim.</p>
            </sp>
            <sp who="KoritnikBoštjan">
               <speaker>BOŠTJAN KORITNIK:</speaker>
               <p>Hvala.</p>
               <p>Spoštovani predsedujoči, spoštovani člani odbora in drugi udeleženi te seje!</p>
               <p>Pred vami je predlog stališča Republike Slovenije k predlogu uredbe Evropskega parlamenta in sveta o začasnem odstopanju od nekaterih določb direktive 200258ES Evropskega parlamenta in Sveta glede uporabe tehnologij s strani ponudnikov medosebnih komunikacijskih storitev, neodvisnih od številke za obdelavo osebnih in drugih podatkov za namen boja proti spolni zlorabi otrok na spletu, kot ga je Vlada potrdila prejšnji četrtek.</p>
               <p>Naj uvodoma pojasnim, da je Evropska komisija predlog tega zakonodajnega akta poslala v obravnavo 10. septembra 2020, pri čemer se je v nadaljevanju ta zadeva prednostno obravnavala v okviru pristojne delovne skupine Sveta. Ta teden v sredo je ta zadeva že predvidena za obravnavo na Coreper za podelitev mandata spremstvo splošnega pristopa. Naj pojasnim zakaj; namen in cilj predloga te uredbe je uvesti zgolj začasno, poudarjam začasno strogo omejeno odstopanje ob uporabi direktive o zasebnosti, ki varuje zaupnost komunikacije in podatku o prometu o sektorju elektronskih komunikacij. S tem bi zagotovili, da bodo ponudniki medosebnih komunikacijskih storitev neodvisnih od številke, to so tako imenovane OTT storitve, kot so na primer storitve spletne pošte in internetne telefonije, tudi po 20. decembru 2020, ko se zanje uveljavi tako imenovana direktiva o evropskem zakoniku o elektronskih komunikacijah, še naprej in začasno lahko prostovoljno uporabljali posebne tehnologije za odkrivanje in oznanitev spolne zlorabe otrok na spletu ter omik posnetkov spolnih zlorab otrok iz svojih storitev. Namreč tako imenovane OTT storitve predhodno niso bile vključene v zakonodajni okvir elektronskih komunikacij, zanje je veljala le splošna uredba o varstvu podatkov. Z novo direktivo v evropskem zakoniku elektronskih komunikacij pa bodo vključeni, pri čemer izrecne pravne podlage, ki bi jim to omogočalo v tako imenovanem evropskem zakoniku, ni.</p>
               <p>S sprejemom predlagane uredbe bodo zgolj ti ponudniki storitev, ki jim je bilo to doslej že omogočeno, to poudarjam, začasno še naprej lahko uporabljali zadevne tehnologije za previdene namene ob upoštevanju splošne uredbe o varstvu podatkov. Torej GDPR. Seveda le dokler ne bo sprejeta s strani komisije že poleti napovedana dolgoročna EU zakonodaja s področja boja zoper spolne zlorabe otrok. Glede na opisano v predlaganem stališču Republike Slovenije podpiramo namene in cilje predloga uredbe in posledično tudi ozko predvideni obseg začasnega strogo omejenega odstopa od direktive o e-zasebnosti. Podpiramo učinkovit boj proti zlorabam otrok na spletu, vendar ob hkratnem spoštovanju temeljnih človekovih pravic, kar pomeni sorazmernost rešitev ob hkratnem upoštevanju otrokovih najboljših interesov.</p>
               <p>Menimo, da so ti pogoji še posebej po prejetih dodatnih pojasnilih Evropske komisije in nemškega predsedstva na pristojni delovni skupini Sveta ter po dosedanjem izboljšanem besedilu predloga uredbe z vidika jasnosti in konkretnosti, vsekakor podano. Doslej tudi nobena delegacija predlogu uredbe ni nasprotovala.</p>
               <p>Spoštovani, predlagam, da predlog stališča podprete.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Želi kdo razpravljati? Če razprave ni, potem prehajamo na odločanje in glede na to, da gre za boj proti spolnim zlorabam otrok in glede na to, da razprave ni bilo, predlagam naslednji predlog sklepa; Odbor za notranje zadeve, javno upravo in lokalno samoupravo podpira predlog stališča Republike Slovenije do predloga uredbe Evropskega parlamenta in Sveta o začasnem odstopanju od nekaterih določb direktive 2002/58/ES Evropskega parlamenta in Sveta glede uporabe tehnologij s strani ponudnikov medosebnih komunikacijskih storitev, neodvisnih od številke za obdelavo osebnih in drugih podatkov za namen boja proti spolni zlorabi otrok na spletu, ki ga je predložila Vlada Republike Slovenije in predlaga Odboru za zadeve Evropske unije, da predlog stališča sprejme.</p>
               <p>Če ni nobenih pripomb, potem predlagam <gap n="..."/> želi kdo obrazložiti svoj glas? Ugotavljam, da nihče. Imam občutek, da tele glasovalne naprave ne delujejo. Ja pa ne vem, če bo, ker utripa. To je nekaj narobe.</p>
               <p>Glejte da pospešimo, jaz predlagam, da glasujemo javno z dvigom rok, da ne bomo zdajle komplicirali pri zadevi, kjer mislim, da bo itak soglasno. Kdor je za potrditev tega sklepa, naj prosim to potrdi z dvigom rok.</p>
               <p>Kdo je za? <stage type="vote-ayes">(14 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je predlog sklepa sprejet in s tem je ta točka dnevnega reda zaključena.</p>
               <p>Prehajamo na <title>2. TOČKO DNEVNEGA REDA OZIROMA TOČKO 1 V FORMALNEM SKLICU – OMEJEVANJE DOSTOPA DO INSTRUMENTOV NEPOSREDNE DEMOKRACIJE IN URESNIČEVANJA USTAVNE PRAVICE DO REFERENDUMA.</title>
               </p>
               <p>Tako se uradno glasi naslov točke. Spet bi povabil najprej k besedi predstavnika predlagatelja. Želi predstavnik predlagatelja besedo?</p>
               <p>Aha, prosim.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Ja, Violeta Tomić je predstavnica predlagatelja. Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Ja, tukaj piše, da je to Matej T. Vatovec. Zato sem <gap n="..."/>
               </p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Hvala lepa. Vsem lep pozdrav!</p>
               <p>»V Sloveniji ima oblast ljudstvo, uresničuje jo neposredno«. Tisti, ki poznate ustavo veste, da sem ravnokar citiral člen ustave in to v pravilnem zaporedju. Potem pa se še nadaljuje »in z volitvami pa po načelu delitve oblasti« in tako naprej. Se pravi, ko so nekoč sprejemali kot ustavodajalci ustavo, so dajali referendum, torej neposredno uresničevanje pač oblasti ljudstva na prvo mesto. To se je danes že kar malo pozabilo. Zadnja sprememba ustave je to do neke mere relativizirala. Jaz samo upam, da bo nekoč neka drugačna večina, da bomo šli v tisto smer, ki jo zagovarjam ves čas, to v smer švicarskega modela ustave. »Rešili bi vse probleme, vse možnosti zlorab in predvsem bi rešili vprašanje demokracije, potem bi imelo ljudstvo prvo in zadnjo besedo, tako kot se v demokraciji edino spodobi«. Zdaj sem vam prebrala citat. Mogoče veste čigav citat je tole, bom rekla našega predsedujočega mag. Branka Grimsa, 16. seja ONZ EU, 5. 4. 2016. Mislim, da se z gospodom Grimsom še nikoli nisva bolj strinjala, kajti ja, Slovenija ima oblast ljudstvo, kar pomeni, da se vedno in povsod mora zagotoviti dostopnost do demokratičnih mehanizmov, kajti ustava, ki jo je gospod Grims citiral leta 2016 v svojem 3. členu zapoveduje, da ima v Sloveniji oblast ljudstvo, ki jo državljanke in državljani izvršujejo preko volitev in preko mehanizmov neposredne demokracije. In referendum je taka oblika neposredne demokracije, kot večkrat rečete »radi bi bili Švica«, Švica ima referendum okoli tako rekoč vsega. In referendum ustava zagotavlja v svojem 90. členu.</p>
               <p>Zdaj vsako omejevanje, vsako zmanjšanje ali poslabšanje pogojev ali možnosti za udejanjanja neposredne demokracije, hkrati pomeni krnjenje demokracije kot take in posledično nižanje demokratičnih standardov, česar pa verjamem, da si v Sloveniji prav nihče ne želi. Sicer je pa med poletjem prišlo v Ljubljani do bistvenega poslabšanja dostopnosti uradnih oseb za overovitev podpisov v postopkih neposredne demokracije in možnost overitve lastnoročnega podpisa pred uradno osebo je zaradi vsem znanim epidemioloških razlogov trenutno okrnjena na celotnem območju Republike Slovenije. Na območju Upravne enote Ljubljana pa je ta možnost okrnjena predvsem zaradi reorganizacije Upravne enote Ljubljana, ki je pričela veljati s 15. 6. 2020 v sklopu katere je prišlo do ukinitve kar petih izpostav Upravne enote Ljubljana.</p>
               <p>Skratka s tem mislim, da je jasno, da se je drastično zmanjšala dostopnost do uradnih oseb pri katerih lahko državljani karkoli uredijo in tudi overijo svoj podpis v sklopu uresničevanja svojih z ustavo zagotovljenih pravic. Z ukinitvijo po tej reorganizacije izpostave Center, Moste, Šiška in Vič-Rudnik je za razliko od predhodnega obdobja ko so prebivalci Ljubljane lahko podpise overovili kar na širokem območju mestne občine Ljubljana, zdaj je podpise možno overiti le na eni lokaciji. V redu, mogoče bomo rekli dveh, kajti Tobačna tudi naj bi overovila podpise, toda naj vas informiram, na Tobačni pošljejo na Linhartovo in tega tam ne počnejo.</p>
               <p>Tako da to pomeni, da je uresničevanje ustavno varovanih pravic do sodelovanja v demokratičnih postopkih, v mehanizmih neposredne demokracije na območju mestne občine Ljubljana za skoraj 300 tisoč prebivalcev na voljo ne ena izpostava, kjer državljani lahko overijo podpis. Iz prejšnjih šestih to pomeni, da je to res hudo, hudo zmanjšanje možnosti.</p>
               <p>Zdaj za slabih kot sem rekla 300 prebivalcev mestne občine Ljubljana, ki predstavlja skoraj šestino vseh prebivalcev Republike Slovenije in imajo na voljo samo eno pisarno, na Linhartovi, a ne. Se pravi pri ostalih upravnih enotah pripada v povprečju na 30 tisoč prebivalcev na eno upravno enoto oziroma na eno izpostavo, ljubljanska izpostava pa pokriva kar 300 tisoč prebivalcev, se pravi da je to desetkrat več, v primerjavi z ostalimi upravnimi enotami in to ozko grlo nikakor ne pogoltne vseh prosilcev. Vemo, da se pa overovlja marsikaj na enem okencu in se čaka tudi po pol ure in v zaostrenih epidemioloških razmerah je to čakanje po pol ure v skupnem prostoru, kjer naj ne bi bilo več kot šest ljudi, s strani epidemioloških varnostnih razlogov in v skladu z nedostopnostjo popolnoma nedopustno. Skratka, reorganizacija in zmanjšanje lokacij, kjer je možno evidentirati voljo volivcev, sta povzročila bistveno poslabšanje pogojev za izvajanje te neposredne demokracije oziroma za posameznike, skupine državljanov, civilne družbe, interesna združenja, sindikate in druge akterje na političnem polju, ki organizirajo državljane s podobnimi oziroma enakimi interesi in z uporabo z ustavo zagotovljenih mehanizmov neposredne demokracije, skušajo doseči nek politični cilj. Popolnoma so onemogočene tudi spremljajoče javne razprave, polemike, kampanje, dogodki pred temi upravnimi enotami in tako naprej.</p>
               <p>Skratka v delokrog zaposlenih na upravni enoti spadajo tudi druge zadolžitve in obravnavajo tudi druge stvari, kar pomeni, da morajo tisti, ki želijo overoviti podpis za referendum na upravni enoti čakati, kot sem rekla, tudi po pol ure in poleg tega je ta edina upravna enota samo enkrat v tednu odprta po 15. uri, v petek zgolj do 13. ure. Skratka kakorkoli izračunate, nihče ne more živ zbrati 40 tisoč podpisov, ki jih je potrebno. Se pravi posebno okence za overovitev takega podpisa ne obstaja. In predvsem je pa nevarno, da morajo toliko časa čakati v skupnem prostoru ljudje v času epidemije.</p>
               <p>Skratka, mi predlagamo, da bi se povečalo število vstopnih točk, kjer se lahko podpis overi ali pa, da se podaljša delovni čas teh obstoječih točk. Morebitni ukrepi omejevanja dostopnosti upravnih enot zaradi epidemioloških razlogov morajo biti sorazmerni in upoštevati, da gre za ustavno zajamčeno pravico do sodelovanja v demokratičnih postopkih in v tem smislu za nujno zadevo. Vlada mora storiti vse za ohranitev demokracije v državi. In ker nam je mar za prihodnost Slovenije in njene demokratične standarde, zato je potrebno nujno ohraniti demokratično zagotovljene pravice državljank in državljanov. Zato smo predlagali naslednje sklepe.</p>
               <p>Odbor za notranje zadeve, javno upravo in lokalno samoupravo poziva Ministrstvo za javno upravo, da v času zbiranja podpisov za razpis zakonodajnega referendum iz 90. člena ustave zagotovi, da bo na območju mestne občine Ljubljana možno overiti podpise tudi na dodatnih lokacijah, in sicer vsaj v enakem številu in enaki geografski razpršenosti, kot je to veljalo pred reorganizacijo Upravne enote Ljubljana, ki je pričela veljati 15. 6. tega leta. Drugi predlog sklepa je, da Odbor za notranje zadeve, javno upravo in lokalno samoupravo poziva Ministrstvo za javno upravo, da v času zbiranja podpisov za razpis zakonodajnega referenduma iz 90. člena ustave zagotovi, da bo na vsaki upravni enoti oziroma njeni izpostavi vsaj ena uradna oseba ves čas prednostno na voljo za overitev podpisa za namen uresničevanja pravice do referenduma. Tretji predlog sklepa je, da ta isti odbor poziva Ministrstvo za javno upravo, da v času zbiranja podpisov za zakonodajni referendum iz 90. člena ustave vsak delovni dan omogoči overovitev podpisa pred vsaj eno uradno osebo na vseh izpostavah upravnih enot, tudi v popoldanskih urah. Se pravi za to kratko obdobje. Četrti predlog sklepa je, da ta odbor poziva Ministrstvo za javno upravo, da zagotovi, da epidemiološka situacija ne bo negativno vplivala na uresničevanje ustavno zagotovljene pravice do referenduma in zakonske iniciative ter zato sprejme ustrezne ukrepe. In kot zadnji, peti predlog sklepa je, da naš odbor poziva Ministrstvo za javno upravo, da nemudoma izvede akcijo ozaveščanja o pomenu neposredne demokracije, s ciljem povečanja števila državljanov, ki razpolagajo s kvalificiranim digitalnim potrdilom.</p>
               <p>Toliko za začetek. Mislim, da je pomembno, da ohranimo demokracijo tudi v času zdravstvene epidemije, kajti ti dve zadevi se res ne izključujeta. Jasno je, da je vse težje priti do upravne enote, toda z zadnjim sklepom predlagamo dejansko kampanjo, kjer bi ozavestili ljudi, da z digitalnim potrdilom, to je Sigen-CA ali pa ki ga imamo za Klik, bančno poslovanje, da lahko ogromno stvari uredijo od doma. In tukaj mislim minister, da je ozaveščanje državljank in državljanov na tem področju izjemnega pomena, kajti nikakor si pa ne moremo dovoliti kot družba, da v tem času bolezenske epidemije izgubimo demokracijo.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Želi besedo minister, gospod Koritnik? <stage>(Da.)</stage>
               </p>
               <p>Prosim.</p>
            </sp>
            <sp who="KoritnikBoštjan">
               <speaker>BOŠTJAN KORITNIK:</speaker>
               <p>Hvala.</p>
               <p>Naj za začetek poudarim, da se seveda strinjam, da je dostopnost do demokratičnih mehanizmov ključna. Verjamem pa, da bo današnja razprava oziroma odgovor pokazal, da to ni okrnjeno oziroma, da imamo na rezervi, kot se reče na »standby-u« še možnosti, če bi se pokazala potreba.</p>
               <p>Zdaj bom, ker je tema res pomembna, bom nekoliko bolj izčrpen v tem uvodnem izvajanju. Torej v sedanjem času te realne grožnje z virusom je seveda bistveno bolj prilagojen ta, bi rekel postopek zbiranja podpisov v podporo zahtevi za referendum, kot to velja za samo glasovanje na referendumu ali volitvah, saj zakonodaja omogoča poleg neposredne podpore posameznika pred pristojnim organom, to je 58. lokacij upravnih enot in pa 97 lokacij krajevnih uradov, skupaj 155 lokacij, je možno seveda tudi elektronska oddaja podpore preko e-uprave, kot ste že sami omenili. Preko tega načina dajanja podpore se lahko vključijo vsi državljani, ki so v času zbiranja podpor doma v karanteni, oziroma imajo potrjeno okužbo, ter razpolagajo z veljavnim potrdilom za e-identiteto, torej s kvalificiranim digitalnim potrdilom. Glede dejanja podpor osebno na upravnih enotah, se postopek oddaje podpor organizira tako, da se upoštevajo torej trenutno veljavni omejevalni ukrepi in zaradi epidemije in pa navodila in priporočila NIJZ.</p>
               <p>Zdaj tisto, kar je bi rekel koristno oziroma kar omogoča vsaj ko ni omejitev prehajanja občin, je seveda odprava krajevne pristojnosti ZRLI v drugem odstavku 16.B člena nima več te omejitve in do zdaj od leta 1995 upravne enote brez težav izvajajo vse te potrebne ukrepe. Res pa je, da je prišlo junija do reorganizacije na Upravni enoti Ljubljana. To bi rad poudaril za začetek, da se je ta reorganizacija začela leta 2015 na pobudo Mestne občine Ljubljana in na podlagi uporabniških izkušenj občank in občanov, ne zaradi tokratne Vlade. Izpostavil bi torej, da je bila ožja, slovenska in ožja ljubljanska javnost od leta 2017 sproti obveščena, sproti obveščena o vseh vidikih prenove poslopja na Linhartovi in pa selitvi štirih izpostav, torej kot ste omenili Center, Šiška, Moste-Polje in Vič-Rudnik na lokacijo Linhartova cesta 13. Reorganizacija in selitev sta bili pripravljeni s ciljem, da se delovni proces in pa uporabniška izkušnja izboljšajo oziroma, da se zagotovi strankam prijazno poslovanje in okolje.</p>
               <p>Gre za organizacijsko, funkcijsko in lokacijsko združitev po vsebini zaokroženih delovnih in upravnih področij ter njihovo optimizacijo.</p>
               <p>Dosedanji odzivi – sicer žal zaradi epidemije nismo utegnili izvesti anketiranja, ki je bilo sicer načrtovano – dosedanji odzivi kažejo, da je bilo to zelo dobro sprejeto tudi s strani strank, saj ne potrebujejo poti po Ljubljani kot prej, ampak lahko vse opravijo dejansko na enem mestu. Junija je resda Vlada sprejela akt oziroma potrdila akt o notranji organizaciji in asimilaciji delovnih mest v Upravni enoti Ljubljana. Sodelovale so vse zakonske institucije, sindikati, Vlada in pa Ministrstvo za javno upravo, tako da so se združili različni oddelki na dveh lokacijah; Tobačna ulica 5 in pa Linhartova 13. Oddaja oziroma evidentiranje podpor referendumskim pobudam se – to sem preveril od preko vašega izvajanja do sedaj, izvaja na obeh lokacijah. Tako da če slučajno v praksi poteka drugače, bom hvaležen za konkreten podatek in bom to preveril in vsekakor ustrezno ukrepal, ker to ni dopustno. Torej po mojih podatkih iz službe za upravne enote pa temu ni tako.</p>
               <p>Res da poteka sedaj poslovanje, upravno poslovanje po sistemu naročanja strank, torej stranke se morajo za dotično upravno storitev prej naročiti preko telefona, preko ali preko elektronskega predala narocanje.uelj@gov.si. Stranke lahko posredujejo oziroma pogosto posredujejo osnovne podatke kontaktne, svetovalec jih pokliče in se dogovorita za prost termin obiska na upravni enoti. Ravno v luči tega, kar ste sami poudarili, da smo v času epidemije in da ne sme biti večjega števila ljudi na enem mestu. Stranke, to pa spet poudarjam, ki želijo dati podporo, se obravnavajo prednostno in so naročene še isti dan, najpozneje naslednji. Takšni so moji podatki. Kot rečeno, hvaležen bom za kakšne konkretne primere, ki jih bomo preverili in tudi v bodoče ustrezno ravnali, če prihaja morda do težav.</p>
               <p>Tudi če se stranka oglasi na upravni enoti pa ni naročena, jo sprejmemo v okviru uradnih ur. Na Tobačni ulici so tudi v popoldanskem času, torej ponedeljek, torek in četrtek do 18. ure, sreda do 19. ure, petek do 14. ure. V primeru organizirane skupine za oddajo podpor se pa skupina predhodno naroči in dogovori za določen termin obiska Upravne enote Ljubljana. To velja za obe lokaciji.</p>
               <p>Glede dostopnosti občanov naj poudarim, da je na obeh lokacijah izpostavljeno enako število okenc, kot jih je bilo pred reorganizacijo oziroma selitvijo, to pa se lahko povečuje oziroma se odpirajo dodatna okenca v skladu z dnevnimi potrebami. Na Tobačni ulici 5 so ves čas aktivna štiri okenca za oddajo podpor, ter po potrebi še tri do štiri okenca za primer večjega priliva strank v danem časovnem obdobju. Sorazmerno enako je na Linhartovi cesti 13, vzpostavljenih deset okenc, tri stalno aktivna in pa rezervirana okenca za oddajo podpor ter dodatnih sedem, ki se odpirajo in zapirajo po potrebi oziroma glede na obisk strank, kar je enako številu vseh okenc kot jih je bilo na vseh izpostavah skupaj pred reorganizacijo. Okenca se odpirajo, še enkrat poudarjam, skladno s potrebami občanov.</p>
               <p>V Sloveniji seveda lahko vsak posameznik oziroma volivec odda podporo referendumski pobudi osebno pred pristojnim organom na vseh preostalih 57-ih sedežih upravnih enot v poslovnem času, tudi v popoldanskih urah. V ponedeljek, torek in četrtek do 15. ure in pa v sredo do 17. oziroma 18. ure, v skladu z izkazanimi potrebami strank ter krajevno prirejenim časom poslovanja konkretne upravne enote. Seveda ov zavedanju, da smo v času epidemije torej začasno omejili te možnosti zaradi prehajanja oziroma so de facto omejene. Se pa lahko sicer oddajo podpore tudi na 73-ih lokacijah krajevnih uradov od skupno 97-ih krajevnih uradov, ker je prišlo – to os zdaj podatki izpred nekaj dni, do motenj v poslovanju 24-ih krajevnih uradov zaradi posledic virusne okužbe.</p>
               <p>Zdaj zelo se strinjam glede pospeševanja uporabe kvalificiranih digitalnih potrdil. Lahko povem, da je bilo konec septembra na področju izdanih e-identitet stanje naslednje; število veljavnih potrdil Sigen-CA 274 tisoč 790, število veljavnih potrdil Sigov-CA 24 tisoč 122 in pa število uporabnikov smsPASS-a 5 tisoč 595. Trenutno število registriranih uporabnikov pa presega 130 tisoč. In jasno je, da je naša glavna usmeritev pospeševanje tovrstnih digitalnih poti, njihovo uporabo, uporabo e-identitet in imamo bi rekel to predlagano promoviranje uporabe že od začetka epidemije pred očmi kot nekaj osrednjega, osrednji korak proti epidemiji oziroma omejevanju te okužbe.</p>
               <p>Pred seboj imam tudi podatke o torej podporah referendumom od leta 2016. Ti podatki sicer kažejo ne najbolj zadovoljivo, ne najbolj zadovoljiv delež uporabnikov, ki so oddajali to preko e-uprave, je pa zgolj približno petina bila takšnih zbiranj podpore, kjer bi število podpor preseglo tisoč podpor. To je bilo, denimo največ jih je bilo v podpora volivca v zahtevi za razpis zakonodajnega referenduma o Zakonu o izgradnji upravljanju in gospodarjenju z drugim tirom železniške proge, tam jih je bilo skupaj 48 tisoč 249, preko e-uprave pa oddanih samo tisoč 368, torej trije odstotki. Se pa ta odstotek giblje približno med 5 in 10 odstotkih oddanih, ampak kot rečeno, izjemoma je bila potreba tako velika. Se je pa tudi takrat prilagodilo poslovanje upravnih enot, oziroma prioritetna obravnava.</p>
               <p>Toliko zaenkrat. Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Želi besedo predlagatelj? <stage>(Da.)</stage>
               </p>
               <p>Prosim.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Ja, hvala minister.</p>
               <p>Pač jaz ne ocenjujem in mi sploh ne ocenjujemo učinkov te reorganizacije o kateri ste govorili, na upravne postopke in na čas in učinkovitost recimo pridobivanja gradbenih dovoljenj ali pa nekih drugih. Jaz vam verjamem na besedo, da ste to racionalizirali in da je to boljše. Ampak danes se o tem ne pogovarjamo. Pogovarjamo se o tem, da je ena od pomembnejših nalog upravnih enot ravno zagotavljanje dostopnosti pač teh uradnih oseb za overovitev podpisov v skladu z volilno zakonodajo, oziroma v skladu z Zakonom o referendumu in ljudski iniciativi.</p>
               <p>Reorganizacija je empirično in merljivo omejila in primerjalno poslabšala dostopnost uradnih oseb v Ljubljani in tudi zmanjšala možnost nagovora prebivalcev neposredno pred temi upravnimi enotami. In ne drži, spoštovani minister, da na Tobačni lahko overimo podpise. Mogoče res uradno ali pa teoretično, to je možno. Ampak v praksi pa verjemite mi, ljudi vračajo in jih pošiljajo na edino upravno enoto na Linhartovi in to vemo, kajti tam smo bili, ko smo želeli overiti podpise za podporo Zakonu o poštnih storitvah. In rekli ste, da boste preverili in od dveh enot, ena pač ne deluje. Na vratih stoji obvestilo, ki sporoča »overitev podpisa lahko uredite samo na Linhartovi«. Visi pa tudi sporočilo »evidentiranje podpore volivcev čakalnica C«. In na vratih imate preko študentske napotnice zaposlenega študenta, ki praviloma ima nalogo, da vse pošilja nazaj oziroma naprej na Linhartovo in šele, če mu prav zelo bom rekla »zatežiš«, potem pa vpraša šefa in mogoče celo pripusti človeka zraven.</p>
               <p>Tako da še ena stvar se mi zdi zelo pomembna in sem jo razdelila namerno v dva dela pa je vladni predlog za prepoved zakonodajnega referenduma o Zakonu o 780-ih milijonih za orožje. To je, verjemite mi, nedopustno, da je Vlada v četrtek zvečer sprejela sklep o nedopustnosti razpisa zakonodajnega referenduma o Zakonu o zagotavljanju sredstev. za investicije v Slovenski vojski in ga poslala v Državni zbor. In to je storila na podlagi novele Zakona o referendumu in ljudski iniciativi, ki smo ga meseca marca v okviru prvega protikoronskega paketa dobili tukaj na mizo in ki ga je koalicija s svojo večino izglasovali. Se pravi, da z navadno večino koalicija anulira ustavo, za katero potrebuje dve tretjine. Oprostite, spoštovane kolegice in kolegi, ampak to je protiustavno, to ni demokratično in to preprosto ni dostojno, niti dopustno.</p>
               <p>V času največje zdravstvene krize, ko nam zdravstvo diha na škrge, ko in Vlada želi naš skupni javni denar porabiti za orožje, vemo pa kaj so prioritete. Prva prioriteta bi nam morala biti <gap n="..."/>
               </p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Spoštovana predlagateljica, danes to ni tema <gap n="..."/>
               </p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Zdravstvo <gap n="..."/>
               </p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>
                  <gap n="..."/> In bi vljudno prosil, da se držite teme <gap n="..."/>
               </p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Tema je referendum in onemogočanje referenduma <gap n="..."/>
               </p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Tema je oviranje eventualno zbiranja podpisa in vse ostalo, kar ste rekli in prosim, da se držite tega. Imamo potem še eno sejo, če smem opozoriti <gap n="..."/>
               </p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Tema je onemogočanje referenduma na tak in drugačen način, spoštovani predsedujoči. Skratka o tem moramo opozoriti, na sprenevedanje in dvoličnost Vlade, ki ob vseh potrebnih potrebah in težavah, s katerimi se trenutno soočamo meče denar, po drugi strani nam pa onemogoča zakonodajni referendum, za katerega je minister za obrambo, Matej Tonin nedavno govoril, da <gap n="..."/>
               </p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Spoštovana predlagateljica <gap n="..."/>
               </p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Pozival naj zberemo <gap n="..."/>
               </p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Imate prvi opomin. Ravnokar sem vas opozoril, da to ni danes tema in prosim, da se držite teme. Tema je omogočanje zbiranja podpisov in vse ostalo, kar ste dali na dnevni red. Prosim, držite se dnevnega reda.</p>
               <p>Hvala.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Matej Tonin je pozval naj zberemo 40 tisoč podpisov za zakonodajni referendum in očitno zdaj Vlada v strahu pred voljo ljudstva onemogoča referendum, ki ga je sam predlagal in nam ga protiustavno prepoveduje. Tako da prosim vas minister, da omogočite zbiranje podpisov. Zanima me pa tudi kakšne možnosti, kot ste omenili so na »standby-ju«, kot ste rekli in kaj ste storili za promocijo digitalnih potrdil. Kajti samo 130 tisoč državljank in državljanov trenutno uporablja to in pravite, da v primeru bolezni okužbe s covidom lahko uporabijo digitalno potrdilo, vendar vemo, da če nekdo želi dobiti digitalno potrdilo, se mora osebno zglasiti na upravni enoti. Tako da vas res prosim, da preverite kaj je s Tobačno in da mi poveste kaj ste konkretno storili za promocijo digitalnih potrdil in kaj boste storili, da bomo omogočili to zbiranje podpisov, ki ga nameravamo imeti.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Želite odgovor? <stage>(Da.)</stage>
               </p>
               <p>Prosim.</p>
            </sp>
            <sp who="KoritnikBoštjan">
               <speaker>BOŠTJAN KORITNIK:</speaker>
               <p>Hvala, predsedujoči.</p>
               <p>Torej jaz sem še enkrat preveril in na obeh lokacijah se zbirajo podpora, oziroma je to možno in ni tega pošiljanja. Kot rečeno, jaz se res priporočam za morda, če imate fotografijo, bom takoj urgiral in odgovorne na to pozval, ampak kot rečeno, zagotavljajo mi, so še enkrat preverili na obeh lokacijah v Ljubljani je to mogoče. Kar se tiče pa zbiranja na obeh lokacijah, so varnostniki zadolženi za to, da preprečujejo morebitno zbiranje in tudi pred stavbo pozivajo morebitne čakajoče, ker nekateri pridejo pred uro za katero so naročeni, da držijo distanco in vse ukrepe. Kot rečeno, bomo pa to še enkrat preverili in uredili, da bo oddaja mogoča.</p>
               <p>Kar se tiče pa konkretne promocije e-poti in nadaljnje digitalizacije praktično vsak nastop, ne le moj, ampak tudi mojih kolegov z ministrstva je od začetka epidemije, od začetka oziroma nastopa te Vlade pozival k večji uporabi digitalnih poti. Tudi število oddanih vlog je bilo v letošnjem letu, torej višje od leta 2019 za približno 2,5 krat, kar kaže, da je očitno torej možnost prišla do prebivalstva. Celo kaže, da je število oddanih vlog skorajda tolikšno v letošnjem letu, kot je bilo v vseh desetih letih prej, oziroma podatki so od 2007 dalje. Tudi število obiskov in ogledov s strani portala e-uprava kaže enormno povečanje v letošnjem letu. Tudi omogočali smo, kot sami veste dostop do nekaterih storitev brez digitalnega kvalificiranega potrdila in vsakič, ko smo opozorili na to možnost, denimo prijavo začasnega bivališča, smo povedali, da je to začasno in da naj si kvalificirano digitalno potrdilo uredijo. Tako da jaz verjamem, da je informacija prišla do vseh. Se pa strinjam, nikoli ni dovolj ozaveščanja o možnostih, ki jih e-uprava nudi in bomo s tem nadaljevali. Jasno, ker je to v interesu ne le državljank in državljanov, ker to opravijo preproste, v interesu je tudi vseh zaposlenih, tudi z vidika te epidemije.</p>
               <p>Kot rečeno to, kar sem omenil da je na »standby-ju« govori torej, govori vsem o možnosti, da odpremo dodatna okenca in prednostno obravnavamo tovrstne zahteve, če bi do njih prišlo. Pred kakšnim mesecem sem imel poslansko vprašanje na to temo in spomnim se, da ravno za Zakon o poštnih storitvah v Ljubljani ne vem, če je bilo deset podpisanih podpor. Ta podatek bom še preveril, sedaj ga nimam pred sabo, ampak vem, da je bila takrat številka za Ljubljano konkretno zelo, zelo nizka. Ampak kot rečeno, če bi se pokazala potreba in če se bo pokazala potreba, bomo nemudoma to prilagodili, ker ni v našem interesu, da državljanke in državljani čakajo. Še manj pa je v našem interesu, da pri tem ogrožajo sebe in naše sodelavce na upravnih enotah.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Besedo ima gospa Nataša Sukič, za njo je gospod Dušan Šiško.</p>
               <p>Gospa Sukič, prosim.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ja, hvala za besedo predsedujoči.</p>
               <p>Zdaj naj uvodoma povem, današnja tema današnje seje je omejevanje dostopa do instrumentov neposredne demokracije in o uresničevanju ustavne pravice do referenduma. Tako se glasi torej naša krovna tema. In kaj pa je drugega prepoved, poskus prepovedi referenduma kot omejitev. Omejitev dostopa do instrumentov neposredne demokracije oziroma do uresničevanja ustavne pravice do referenduma, spoštovani predsedujoči. To je odziv na vašo intervencijo prej, kajti to, kar sedaj namerava predlagati Vlada, da bi enostavno pod pretvezo spet verjetno epidemiološke situacije prepovedala referendum o investicijah v Slovensko vojsko v višini 780 milijonov evrov je absurdno, nezaslišano in to je dejansko konec demokracije, če se bomo tako šli. In sedaj spoštovani minister, poglejte; epidemiološki razlogi so sicer lahko do neke mere razumljivi, so nam vsem razumljivi, bodite brez skrbi. Ampak zavedati se je treba, da posebej v taki situaciji je treba še kako biti pozoren na to, da se zaščiti, absolutno zaščiti demokracijo, če jo še hočemo sploh imeti. Ali nekateri več nočete imeti, ali se samo sprenevedate, da jo še imamo. Ne vem. Če pa nam je vsem tukaj do demokracije, potem pa se stvari, ki je svetinja kot je pravica do referenduma, enostavno ne moremo dotikati na tak način, da naredimo vse, da to pravico zamejujemo na take in drugačne načine, bodisi s sklepi oziroma predlogi Vlade, kot je bil ta zadnji, ki bo priromal pred nas poslanke in poslance, bodisi pod recimo pretvezo reorganizacije. Kajti reorganizacija v Ljubljani, kaj to pomeni v praksi, spoštovani minister. Glejte, če bi se mi v Ljubljani zdaj lotili zbiranja podpisov, zato, ker je pač tema 780 milijonov evrov, nekaj, kar kliče po tem, da je treba poskušati na ta način, če ne gre drugače, da se tukaj v parlamentu razumno dogovorimo, potem bi – predstavljajte si, če bi želeli samo v Ljubljani zbrati recimo 15 tisoč podpisov, kar je logično, glede na to, da Ljubljana ima 300 tisoč prebivalcev. Če bi se torej 15 tisoč ljudi ta trenutek odločilo overiti svoj podpis podpore, potem bi morala Upravna enota Ljubljana v 27-ih dneh v tem 35-dnevnem roku zbiranja podpisov, dnevno obravnavati 555 ljudi na dan, oziroma v primeru 7-urnega delovnika 80 ljudi na uro. Se vam zdi to pri teh opcijah, ki so trenutno na voljo, kjer delujejo v resnici samo Linhartova, ali pa ko vi pravite »saj bomo odprli več okenc«. Ja, a jih bomo odprli kje? Recimo na Tobačni in Linhartovi sredi epidemije boste vi zgostili ljudi samo na dveh vstopnih točkah. To ni v redu. Ne morete zgoščati ljudi sredi epidemije samo na dveh vstopnih točkah. In ne vem, tudi me zanima do kdaj bo trajala ta vaša reorganizacija in kakšen bo njen izplen koliko bomo imeli mi v prihodnosti sploh teh vstopnih točk še po tej opravljeni reorganizaciji me zanima.</p>
               <p>Glejte, če bi se mi v Ljubljani zdaj lotili zbiranja podpisov, zato, ker je pač tema 780 milijonov evrov, nekaj, kar kliče po tem, da je treba poskušati na ta način, če ne gre drugače, da se tukaj v parlamentu razumno dogovorimo, potem bi – predstavljajte si, če bi želeli samo v Ljubljani zbrati recimo 15 tisoč podpisov, kar je logično, glede na to, da Ljubljana ima 300 tisoč prebivalcev. Če bi se torej 15 tisoč ljudi ta trenutek odločilo overiti svoj podpis podpore, potem bi morala Upravna enota Ljubljana v 27-ih dneh v tem 35-dnevnem roku zbiranja podpisov, dnevno obravnavati 555 ljudi na dan, oziroma v primeru 7-urnega delovnika 80 ljudi na uro. Se vam zdi to pri teh opcijah, ki so trenutno na voljo, kjer delujejo v resnici samo Linhartova, ali pa ko vi pravite »saj bomo odprli več okenc«. Ja, a jih bomo odprli kje? Recimo na Tobačni in Linhartovi sredi epidemije boste vi zgostili ljudi samo na dveh vstopnih točkah. To ni v redu. Ne morete zgoščati ljudi sredi epidemije samo na dveh vstopnih točkah. In ne vem, tudi me zanima do kdaj bo trajala ta vaša reorganizacija in kakšen bo njen izplen koliko bomo imeli mi v prihodnosti sploh teh vstopnih točk še po tej opravljeni reorganizaciji me zanima.</p>
               <p>No, in seveda zdaj tudi najbolj preprost postopek za overovitev podpisa zahteva recimo malo več kot minuto časa. Potem ljudi lahko pričakujemo s koncentracijo ljudi samo ob določenih urah, ne morete pričakovati, da bodo cel dan enakomerno prihajali do okenca ti ljudje. Tudi to je treba imeti v mislih. Torej iz vsega tega, kar sem vam zdaj povedala je več kot jasno, da je pravica do izražanja volje ljudstva skozi referendum popolnoma zamejena in praktično v praksi onemogočena. Samo na primeru Ljubljane. 30 tisoč prebivalcev naj bi imelo dostop na eno upravno enoto oziroma izpostavo v Sloveniji. 300 tisoč prebivalcev Ljubljane ima sedaj dostop v resnici do ene vstopne točke, ker Tobačna ne deluje, kot smo izvedeli. Ali pa do dveh, glejte. To je tako kot bi rekli deset odstotkov demokracije za ljudstvo oziroma suspenz demokracije v prid desetim odstotkom političnih in drugih elit. Tako enostavno se več ne moremo, tega si enostavno ne moremo dovoliti in upam, da se stranke koalicije vsaj nekatere tega začenjate počasi zavedati. Kajti, če smo prišli do takšne točke, kjer bomo tako zlomili osnovno bazo demokracije, potem jaz ne vem, dragi moji o čem se mi tu še sploh sprenevedamo. Potem pač mi več nismo demokratična država, ker enostavno tako ne gre.</p>
               <p>In tudi izgovori v prid elektronskim podpisom, spoštovani minister nekaj čez 100 tisoč je teh imetnikov teh potrdil, da lahko certifikatov, da lahko to počnejo. Da ti pridobiš ta elektronski podpis, kolikor vem moraš fizično iti na upravno enoto, da ta postopek spelješ in ta postopek niti ni tako kratek. če bi se mi zdajle hoteli iti referendum preden si bodo ljudje to sploh uredili in tako naprej, pa sploh v teh časih, kjer na enem okencu itak počnejo vse živo, ne samo overovljajo te ene in iste podpise, ampak kot rečeno, še številne druge stvari. Poglejte, to je konec demokracije. Nimamo se kaj sprenevedati, zato vi kot minister, pristojen za to področje prosim odgovorite do kdaj bo trajala ta reorganizacija, kaj bo pomenilo v praksi, ko jo bo konec, ko jo boste izpeljali in kako boste zagotovili uresničevanje demokracije na terenu, če bomo prišli do tega, da bomo hoteli izpeljati torej referendum. To me zanima, ta tri vprašanja, pa bom pa pozneje nadaljevala, če bo treba.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Besedo ima gospod Dušan Šiško.</p>
               <p>Prosim.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Predsednik, hvala.</p>
               <p>Poglejte, res v teh hudih časih je sklicana ta nujna seja predvsem na pobudo Levice pa še nekaj podpisov drugih strank zraven. To se mi zdi logično zaradi epidemioloških razmer, ki so iz dneva v dan hujše. Je pa res, pereč problem je tudi ta reorganizacija upravne enote v Ljubljani. Slišali smo ministra katerega leta se je to začelo delati. Tudi mene zanima zakaj se je leta 2015 začelo ukinjati vse skupaj. Potem a smo mi res parlament, demokracija, tale hram je v Ljubljani. Kaj pa druga mesta. Povejte mi druge upravne enote po Sloveniji. A one nimajo delovnega časa? Delajo ob sredah do petih popoldne, ampak vam lahko iz izkušenj povem, v Posavju, v Krškem, ko se sklicuje kak referendum, ko se zbirajo podpisi, je en okenček rezerviran za te, ki so dali podpis in morajo iti overiti in čisto nič drugega ne dela, gospod Sukič. Jaz mogoče ne vem, v Ljubljani imate vi drugače. Kar držite roko, saj boste debili repliko, ko vam bom še kaj povedal. V Posavju v Krškem, ne da so se krajevni uradi ukinjali, to bo tudi gospod Rudi po mojem kaj povedal, tudi v njegovem koncu so se ukinjali in sedaj ljudje se vozijo 30 kilometrov do upravnih enot. Da ne govorim kako se pošte zapirajo, da ne govorim kako se banke zapirajo, da ne govorim kako je Furs kar čez noč spremenil pa šel v Brežice in ukinil tudi tiste dvourno delo, ko imamo, ko bi mogli imeti in se ljudje iz Planine nad Sevnico, gospodarstveniki vozijo 50 kilometrov v Brežice, da si zrihtajo. To sem samo en malo tako, da vam razprem oči, da imamo tudi v Krškem, v Posavju in po celi Sloveniji probleme, ne samo tukaj v Ljubljani.</p>
               <p>Nenazadnje če greš podpisati za referendum, lahko jaz, gospa Sukičeva podpišem ali pri vas v Ljubljani ali v Murski Soboti ali v Portorožu. Vsepovsod lahko oddam. Ni samo v kraju, tam, kjer sem doma. Za referendum lahko oddam in dobim podpis vsepovsod, v celi Sloveniji. Tako da ne zavajati ljudi in vam govorim, da ni samo upravna enota ena v Ljubljani, potem povejmo vsem. Odprimo tistih pet, šest, ko je, jaz se strinjam z vami, da ne more biti na 300 tisoč ljudi samo ena upravna enota, pa še to sem tudi, ko sem imel enkrat stališče tle povedal kaj se dogaja. Greš na upravno enoto, ti dajo listek, na katero pokličeš telefonsko številko, ko pa kličeš, pa sploh ne moreš doklicat. Jaz se popolnoma strinjam, da to je res katastrofa kar se dogaja. Ampak tako, kot sem vam že povedal. Imamo možnost tudi v drugih občinah oddajati. Kaj pa centri za socialno delo, tudi delajo samo enkrat na teden popoldne do pete ure in ostali. A zdaj bomo pa zaradi takrat, če imaš res kak nujen opravek, ja menda boš dopust vzel. Vsaj tako so pri nas navajeni ljudje na podeželju bom jaz rekel, ker prihajam iz Krškega, ker vsi strmite samo na Ljubljano. Ljubljana, Ljubljana, Ljubljana. Zakaj se niste borili, ko so policije ukinjali pa vse stvari. Tudi ne. In potem je še dobro res, da v tej analizi za leto 2018 vsaj nekaj piše o krajevnih uradih, tako da vemo, da v Sloveniji imamo še nekaj drugih stvari odprtih.</p>
               <p>Pri prvem sklepu me celo zanima ali so dodane te lokacije mišljene s tistimi, ki so jih odprli, da jih bi tam nazaj odprli. To bi bil zanimiv podatek. Kar se pa tiče analize je pa stara, glejte, reci, piši skoraj dve leti in bi tudi pričakoval, da dobimo novejšo analizo. In ja, ko ste omenjali Sigen-CO, res je, čakaš jo 14 dni do enega meseca, minister. In to je res katastrofa, veste. In to bi mogli nekako urediti, da če prosiš za ta elektronski podpis, da se prej dobi. Je pa res, da danes ne bomo mi, jutri je referendum razpisan, da bomo pa danes šli iskati. Saj določeni ljudje morajo imeti že tudi to prej, to Sigen-CO in te elektronske podpise. Je pa treba poenostaviti, no. Ne moremo pa zdaj pričakovati, da bomo pa zaradi referenduma zaradi teh podpisov ljudi na upravni enoti zahtevali, da bodo delali v dve izmene, ker nenazadnje je to tudi strošek. In bi bilo prav, da mogoče vsaj takrat, ko je referendum, tako kot je pri nas, da je tudi po celi Sloveniji, samo en šalter ali dva ali trije, da lahko oddajo in delajo samo za ta referendum. Ne da še delajo dodatno. Ampak to pa niste vi odgovorni, ampak so šefi na upravnih enotah. Oni morajo znati razporediti delo.</p>
               <p>In ja, ko ste omenjali Sigen-CO, res je, čakaš jo 14 dni do enega meseca, minister. In to je res katastrofa, veste. In to bi mogli nekako urediti, da če prosiš za ta elektronski podpis, da se prej dobi. Je pa res, da danes ne bomo mi, jutri je referendum razpisan, da bomo pa danes šli iskati. Saj določeni ljudje morajo imeti že tudi to prej, to Sigen-CO in te elektronske podpise. Je pa treba poenostaviti, no. Ne moremo pa zdaj pričakovati, da bomo pa zaradi referenduma zaradi teh podpisov ljudi na upravni enoti zahtevali, da bodo delali v dve izmene, ker nenazadnje je to tudi strošek. In bi bilo prav, da mogoče vsaj takrat, ko je referendum, tako kot je pri nas, da je tudi po celi Sloveniji, samo en šalter ali dva ali trije, da lahko oddajo in delajo samo za ta referendum. Ne da še delajo dodatno. Ampak to pa niste vi odgovorni, ampak so šefi na upravnih enotah. Oni morajo znati razporediti delo.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG BRANKO GRIMS:</speaker>
               <p>Hvala.</p>
               <p>Gospa Sukič, replika.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ja, spoštovani kolega, saj povedali ste pravzaprav to, kar mi govorimo kako pomembna je geografska razpršenost. Jaz sem na primeru Ljubljane samo ponazorila zato, ker je največje odstopanje glede na število prebivalcev in njihovo možnost dostopanja do upravne enote, drugače se pa popolnoma strinjam, da je nedopustno, da se ljudje vozijo po 50 kilometrov ali pa ne vem kako daleč, da lahko opravijo te stvari. Recimo danes sem slišala, da se je Upravna enota Škofja Loka zaprla in kako bomo zdaj v času epidemije, ko slišim, da bodo jutri prehodi med občinami onemogočeni. Kako bodo ljudje potem, če bo prišlo do referenduma lahko iz Škofje Loke šli v Kranj overoviti svoj podpis. To me tudi zanima, spoštovani minister.</p>
               <p>Tako da absolutno poglejte, 300 tisoč ljudi ni zato, ker bi bila jaz tako »Ljubljanocentrična«, spoštovani kolega. Ne vem, zdaj me ne poslušate, ker vam odgovarjam. Ne gre za to, da sem toliko »Ljubljanocentrična«, samo povedala sem, ker je tukaj največji eksces, drugače se pa popolnoma strinjam. Povedali ste natanko to, kar mi govorimo. Samo napačno ste se referirali na mene, namesto na ministra, ker minister je tisti naslov, ne jaz. Jaz si želim isto kot vi, da bi bilo enakomerno razpršeno po celi Sloveniji in tako naprej in zakaj bi se jaz v času epidemije se žal jaz iz Ljubljane ne morem peljati v drugo upravno enoto izven občine Ljubljana in uveljaviti svoje volje. Je tako minister? Ne morem, zato ker je prepoved izhoda iz Ljubljane, od jutri naprej bo veljala in tako da glejte, epidemija ne more biti razlog za tako res drastičen suspenz demokracije. Ne more biti, razen, če ste se odločili, da ne želite absolutno ne želite več demokratične države. To pa pač morate vi povedati in prevzeti odgovornost vse koalicijske stranke. Zdaj če SDS nima s tem problema ne vem, ampak ostale pa premislite pod kaj se podpisujete, da dopuščate take stvari. In vi, minister pač ne prihajate iz največje stranke te koalicije in prosim premislite kaj to pomeni za ohranitev demokracije, kajti to pa je pomembno. Zelo pomembno in bo imelo dolgoročne posledice, če se nam še to sesuje.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Replike na repliko pa ni, žal.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>
                  <stage>/ izključen mikrofon/</stage> Postopkovno.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Potem je pa postopkovno.</p>
               <p>Izvolite.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Hvala.</p>
               <p>Ker Poslovnik to dopušča, bom pač to vzel. Glejte, jaz vam hočem samo povedati, da piše predvsem notri o Ljubljani. Zelo malo piše o ostalih stvareh, ostalih občinah in upravnih enotah. Zato prosim, da predsedujoči, da imamo drugič tudi še druga mesta oziroma tam, ko so problemi z upravnimi enotami tudi v gradivu, ne samo Ljubljana, Ljubljana.</p>
               <p>Hvala.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>
                  <stage>/ izključen mikrofon/</stage> Replika.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Replika na koga?</p>
               <p>
                  <stage>/ oglašanje iz klopi/</stage>
               </p>
               <p>Saj ste predlagatelj.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Bom pa v imenu predlagatelja. To je bila zloraba postopkovnega, dobro veste, predsedujoči, ker je razpravljal. Zdaj zakaj je v tem sklicu, kolega Ljubljana omenjena – ja zato, ker je cirka 300 tisoč prebivalcev, ena upravna enota. Jaz razumem, prihajate iz podeželja, volitve tam opravljate in tam je vaša baza, ki vas bo volila in morate skozi govoriti od kod prihajate. Vendar je, oprostite – razlika desetkratna, če je ena upravna enota za 30 tisoč ljudi ali za 300 tisoč. Zato smo se skoncentrirali, kajti v Ljubljani je reorganizacija zgostila ljudi na eni upravni enoti in to je nedopustno. Ravno tako, kot je nedopustno, da so zaprli Upravno enoto v Škofji Loki in ljudi pošiljajo v Kranj ob tem, da ne morejo prestopati meja svoje občine. Kaj smo torej dobili – dobili smo nevzdržno in nedemokratično situacijo. In ljudje, veste pa ne samo zaradi referenduma – ljudje so obupani. Ljudje so nervozni, ker se jim onemogoča normalno življenje in normalno prakticiranje svojih ustavno zagotovljenih pravic. In z reorganizacijo, spoštovani minister ste dosegli zgoščanje. Zgoščanje na enem mestu in ni šans, da gremo zdaj mi karkoli urejati kot pravite v Mursko Soboto ali Portorož. Zdaj govorimo pa o času, ki je zdaj. Smo prisiljeni biti znotraj naših občin. In minister je rekel, da absolutno smo za geografsko razpršenost in seveda za podeželje in za vse pravice, vendar zdaj govorimo konkretno o dostopnosti upravne enote in tukaj je desetkratna razlika. Upam, da razumete, da ni treba še enkrat to odpirati.</p>
               <p>To je bila zloraba postopkovnega, dobro veste, predsedujoči, ker je razpravljal. Zdaj zakaj je v tem sklicu, kolega Ljubljana omenjena – ja zato, ker je cirka 300 tisoč prebivalcev, ena upravna enota. Jaz razumem, prihajate iz podeželja, volitve tam opravljate in tam je vaša baza, ki vas bo volila in morate skozi govoriti od kod prihajate. Vendar je, oprostite – razlika desetkratna, če je ena upravna enota za 30 tisoč ljudi ali za 300 tisoč. Zato smo se skoncentrirali, kajti v Ljubljani je reorganizacija zgostila ljudi na eni upravni enoti in to je nedopustno. Ravno tako, kot je nedopustno, da so zaprli Upravno enoto v Škofji Loki in ljudi pošiljajo v Kranj ob tem, da ne morejo prestopati meja svoje občine. Kaj smo torej dobili – dobili smo nevzdržno in nedemokratično situacijo. In ljudje, veste pa ne samo zaradi referenduma – ljudje so obupani. Ljudje so nervozni, ker se jim onemogoča normalno življenje in normalno prakticiranje svojih ustavno zagotovljenih pravic. In z reorganizacijo, spoštovani minister ste dosegli zgoščanje. Zgoščanje na enem mestu in ni šans, da gremo zdaj mi karkoli urejati kot pravite v Mursko Soboto ali Portorož. Zdaj govorimo pa o času, ki je zdaj. Smo prisiljeni biti znotraj naših občin. In minister je rekel, da absolutno smo za geografsko razpršenost in seveda za podeželje in za vse pravice, vendar zdaj govorimo konkretno o dostopnosti upravne enote in tukaj je desetkratna razlika. Upam, da razumete, da ni treba še enkrat to odpirati.</p>
               <p>In zdaj minister je rekel, če se bo pokazala potreba in tudi kolega iz SNS-ja je predlagal, da se posebno okence odpre v primeru potrebe in se popolnoma strinjamo tukaj. Pač boste verjetno podprli naš sklep, da ko bo ta potreba, da se posebna okenca odprejo, da ljudje ne čakajo.</p>
               <p>Zdaj veste ljudje ne morejo vzeti dopust. Ja, če se si ti socialno ali pa neko svojo zadevo urejaš, si vzameš dopust. Mogoče si motiviran, ker boš dobil nekaj. Ampak samo za overovit podpis za nek referendum pa nihče ne bo »reskiral« svojega dopusta. Mislim, da je to več kot razumljivo. In samo enkrat v tednu upravna enota dela do 15-ih. Je fizično ni možno zbrati takšno zahtevano število podpisov in o tem se danes pogovarjamo kaj je realno možno in kaj ni. Ali onemogočamo demokratični proces v Sloveniji ali ga omogočamo. In to je zelo bistveno v kakšni državi si želimo živeti. Ali bomo zagotavljali kljub epidemiji ustavno zagotovljene pravice ali jih bomo vse črtali. In oprostite, referendum je eden od takih pravic in tudi dostopnost do upravnih enot mora biti zagotovljena vsakemu državljanu. In oprostite minister, na vas je, da pa pogruntate kako boste to naredili. Ker vi ste neposredno odgovoren. Res je, za reorganizacijo skrbi vodja upravne enote, vendar mislim pa, da minister lahko in da je tudi tisti, ki da navodila kako v izjemnih razmerah ravnati. Tako da se strinjava. Vidim, da prikimavate in me veseli.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Jaz bi samo opozoril, da se držimo vsi teme in da tudi govorimo tako, da bodo ljudje dobili relevantno informacijo. Če moraš iti na upravno enoto opravit neko nujno zadevo, vezano na rok, je seveda to razlog za to, da lahko mirno zapustiš svojo občino tudi po veljavnem odloku.</p>
               <p>Dajem pa besedo gospodu ministru.</p>
            </sp>
            <sp who="KoritnikBoštjan">
               <speaker>BOŠTJAN KORITNIK:</speaker>
               <p>Hvala predsedujoči.</p>
               <p>Jaz bi rad zdaj izhodišče povedal, da je eden glavnih znakov inteligence zmožnost prilagajanja. Jaz lahko potrdim tudi iz poročila iz leta 2018 je prav posebna točka »prilagajanje dejanskim potrebam«, torej to je že navodilo vsem načelnikom upravnih enot, prilagajanje dejanskim potrebam. In to, kar je kolega poslanec poudaril za Krško, če se ne motim, je ravno primer tega kako to sicer poteka. Mi – moram poudariti, da mislim, da se nismo razumeli. Res da sem rekel, da je število registriranih uporabnikov teh elektronskih kvalificiranih digitalnih potrdil 130 tisoč, ampak v obtoku jih je pa 300 tisoč veljavnih, kar pomeni da torej nekdo kvalificirano potrdilo ima, ga pa v tem času še ni uporabil. Tako da je ta dejanska številka bistveno višja od tistih nekaj čez 100 tisoč. Gre za 300 tisoč veljavnih kvalificiranih digitalnih potrdil in to seveda omogoča bi rekel odnašanje enega dela bremena. Tisto, kar sem hotel še poudariti je, da sem v vmesnem času pridobil podatek tisto, kar sem rekel glede Zakona o poštnih storitvah. Začelo se je zbirati izraze podpore 1. septembra, traja do 30. oktobra. V tem času torej podatki na dan torej pred nekaj dnevi je bilo 92 jih v Ljubljani, pa približno 2 tisoč v celi Sloveniji oddanih. So pa to podatki MNZ, tako da aktualnih res žal nimam. Ampak kaže nekako na razmerje. Je pa tudi res, to moram priznati, da je ta Zakon o poštnih storitvah nekako se bolj dotika ne toliko ljubljanskega, osrednjeslovenskega območja kot morda bolj interesira prebivalce drugih delov Slovenije.</p>
               <p>Tisto, kar sem hotel še poudariti je, da sem v vmesnem času pridobil podatek tisto, kar sem rekel glede Zakona o poštnih storitvah. Začelo se je zbirati izraze podpore 1. septembra, traja do 30. oktobra. V tem času torej podatki na dan torej pred nekaj dnevi je bilo 92 jih v Ljubljani, pa približno 2 tisoč v celi Sloveniji oddanih. So pa to podatki MNZ, tako da aktualnih res žal nimam. Ampak kaže nekako na razmerje. Je pa tudi res, to moram priznati, da je ta Zakon o poštnih storitvah nekako se bolj dotika ne toliko ljubljanskega, osrednjeslovenskega območja kot morda bolj interesira prebivalce drugih delov Slovenije.</p>
               <p>Zdaj mi smo tudi naredili eno kalkulacijo, torej res, da smo šteli, da je 300 tisoč prebivalcev od 2 milijonov prebivalcev približno v Ljubljani, da bi nekako se zbralo šestino podpisov podpor volivcev, torej ne prebivalcev, volivcev. V povprečju 6 tisoč 700 podpor volivcev, šestina od 40 tisoč. Dnevno bi to bilo 270 podpor v 25-ih delovnih dneh, torej 35 dni s sobotami in nedeljami. Na uro poslovnega časa je to 16 podpor, 16,6 poslovnih ur na dan, skupaj na obeh lokacijah na enem okencu, kar pomeni za vsako podporo nekaj manj kot 4 minute. Še enkrat pa poudarjam, tudi po tej reorganizaciji je število okenc, ki so na voljo in se jih torej angažira po potrebi, enako številu okenc kot smo jih imeli pred reorganizacijo, ki še enkrat poudarjam, je bila na podlagi analiz predvidena že prej. Torej ti dve lokaciji imata skupaj bistveno več okenc na voljo. Imamo jih deset. Podatki tukaj kažejo torej 10 jih imamo, 13 jih je na Linhartovi vzpostavljenih, 3 stalno aktivna pa še dodatna rezervirana, ki se odpirajo in zapirajo po potrebi in pa še ves čas so aktivna 4 okenca na Tobačni, po potrebi še 3 do 4 za primer večjega priliva strank v danem časovnem obdobju.</p>
               <p>Kar kaže tudi ta analiza iz leta 2018 glede ukinjanja krajevnih uradov, ki je bila takrat aktualna zgodba, torej sedaj ne načrtujemo nobenega ukinjanja, se je denimo povprečna oddaljenost krajevnega urada od sedeža upravne enote od leta 2011, ko je znašala 14,4 kilometra na 2018 povečala za 1,6 kilometra. Se pravi povprečna oddaljenost je bila 16 kilometrov. Res pa je, da je najbolj oddaljen še vedno krajevni urad Osilnica, torej od Upravne enote Kočevje, to pa je tistih 50 kilometrov, ki so bili enkrat omenjeni. Sicer pa takih oddaljenosti ni. Nekje je krajevni urad oddaljen ne vem, 3,5 kilometra, to je Selnica ob Dravi od Ruš, tako da je ta razdalja zgolj v enem primeru 50 kilometrov, povprečna pa 18 kilometrov.</p>
               <p>Hkrati v tej analizi jasno piše, da se je tudi število krajevnih uradov ukinjalo glede na število upravnih postopkov. In ko se je ukinila za veliko število upravnih zadev, tudi za to zbiranje podpor referendumu in pa posameznim zakonskim aktom, da se v tistem – torej s to bi rekel ukinitvijo krajevne pristojnosti bistveno zmanjšalo število upravnih zadev na posameznih lokacijah. Tudi zato, ker se je pač spremenil način življenja, mobilnost je večja in pa kot rečeno digitalne, uporaba digitalnih poti se bistveno povečuje. Sicer sam se zavedam te težave, ki jo je spet kolega poslanec iz Slovenske nacionalne stranke omenil, da se čaka na Sigen-CO, torej na od teh kvalificiranih digitalnih potrdil od 14 do 30 dni. Lahko torej to obžalujem in se trudimo, da bi to pospešili. Je pa dejstvo, kot rečeno, da je število vlog v letošnjem letu takšno kot 12 let prej skupaj.</p>
               <p>Tako da, kot rečeno dnevno z vsakim dodeljenim kvalificiranim digitalnim potrdilom se stanje in možnost, torej se stanje izboljšuje, možnosti povečujejo. Kot rečeno smo pa v pripravljenosti, če bo tega do tega prišlo. Jaz verjamem, da bo to tudi ena od tistih službenih izjem kot je predsedujoči omenil, ki bodo to prehajanje omogočala. Mi smo pripravljeni in bomo prilagajali razmere potrebam.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Besedo ima gospod Rudi Medved, za njim je gospa Tina Heferle.</p>
               <p>Gospod Medved prosim.</p>
            </sp>
            <sp who="MedvedRudi">
               <speaker>RUDI MEDVED (PS LMŠ):</speaker>
               <p>Hvala lepa za besedo.</p>
               <p>No, to kar smo zdaj poslušali je ta pristop do dostopnosti storitev države, državljanom, s katerim se jaz absolutno ne strinjam. Nisem se in se seveda tudi v prihodnje ne bom. Bom pa, ker govorimo danes o Ljubljani, lahko pa seveda tudi o celi Sloveniji pojasnil nekaj dejstev v zvezi z ljubljansko Upravno enoto. Problem, o katerem govorimo – tega problema sploh ne bi bilo in nobene potrebe ni, da je. Sem pa vedel, da bo nastal, čeprav nisem mislil, da bo pa tako hitro. Dobro, smo tudi v covid situaciji, ampak jaz sem vedel, da brez vsakršne covid situacije ta problem bo nastal zaradi reorganizacije, ki je upoštevala vse vidike, razen ljudi. Razen ljudi. In ni res, ni res, da je odločitev leta 2015, da se gre v to reorganizacijo popolnoma zgrešeno, seveda popolnoma zgrešeno, nastala na podlagi uporabniške izkušnje. Ma dajte no, kakšne uporabniške izkušnje! A je šel kdo na Vič ljudi vprašati, a je šel kdo na Vič ljudi vprašati ali se bodo drenjali skozi celo Ljubljano za Bežigrad, kjer ni parkirišč, kjer sploh ni parkirišč. A je kdo te ljudi vprašal. No, pa če jih je šel, so pa verjetno rekli »ja, seveda bomo šli in to z veseljem«. Ni res. To je posledica neke filozofije takratnega ministra za javno upravo, ki je centraliziral vse, kar je bilo možno, kar je bilo možno. Ne bom šel zdaj v podrobnosti pa našteval kje vse je zaradi tega nastala zmešnjava, ampak tukaj pa seveda zdaj evidentno, da se je to zgodilo.</p>
               <p>Jeseni 2018, ko sem prišel na Ministrstvo za javno upravo so me pač sodelavci seznanili s to reorganizacijo in selitvijo ljubljanske Upravne enote na to lokacijo za Bežigrad. In ko so mi razložili za kaj gre, sem vedel takoj, da je to problem in se tudi s tem seveda v globalu nisem strinjal. S takim načinom se nisem strinjal, ampak bil sem skupaj s sodelavci ujetnik vseh podpisanih pogodb in prenove, ki je tekla za Bežigradom in seveda že tudi določenih datumov kdaj se morajo izpostave ljubljanske Upravne enote izseliti iz posameznih lokacij. Torej tukaj pač glede na podpisane pogodbe pred mano nisem imel kakšnega manevrskega prostora. Sem pa zahteval, dogovorili smo se in to smo do trenutka, ko sem zapustil Ministrstvo za javno upravo tudi v to smer peljali.</p>
               <p>Ob tem, ko se bo pač zaradi okoliščin, ki so do tega pripeljale, ljubljanska Upravna enota selila na eno lokacijo za Bežigrad, ostanejo, ostanejo pisarne, ne izpostave, ne kompletne izpostave, ostanejo pisarne na vseh dosedanjih lokacijah. Torej Moste, Šiška, Vič-Rudnik, Center ostanejo pisarne za vse tisto najnujnejše, kar lahko ljudje opravijo na okencu. Zaradi tega seveda na teh lokacijah ne bi bilo potrebno držati ne vem kakšnega aparata, ampak zagotovili bi dostopnost. Dostopnost storitev te države za državljane. Z ljubljanskim županom smo bili za te lokacije dogovorjeni, on se je s tem tudi strinjal in moja zahteva je bila, da hkrati s tem, ko se ljubljanska Upravna enota preseli za Bežigrad, da se hkrati odprejo tudi te pisarne. Nismo imeli takrat v mislih samo zbiranja podpisov za referendum, ampak še mnogo, mnogo drugih storitev, ki jih upravičeno pričakujejo državljani pa v veliki meri bi na ta način razbremenili tudi Tobačno, kjer vemo kakšni so bili problemi in verjamem, da so še, ampak zdaj najbrž malo v manjši meri zaradi navala tujcev, ki so urejali svoj status. Tudi po tej plati bi stvar razbremenili. No, in kaj se je zgodilo – do tega ni prišlo. Zakaj ni prišlo bo pojasnil minister. Minister kolikor jaz vem je temu nasprotoval, ko je prišel na Ministrstvo za javno upravo, ker se mu je zdelo brez veze. Ker se mu je zdelo brez veze, češ gremo na eno lokacijo, pa zdaj jih bomo pa še pet obdržali. Ja, seveda, obdržali jih bomo zaradi ljudi. In za božjo voljo, nehajmo že enkrat s temi statistikami. Toliko tega pa toliko onega ne moremo gledati dostopnosti storitev državne uprave skozi evro. Ne moremo. Ne moremo. Na ta način bi seveda lahko zaprli še cel kup tudi krajevnih uradov po Sloveniji v desetih letih, manj kot desetih letih. Mislim, da so jih zaprli okrog 90 kolikor vem. Jaz sem po prihodu na Ministrstvo za javno upravo prva stvar prepovedal. Na mizi me je čakalo mislim zahtev za enih 20 ali 25 zaprtij krajevnih uradov, prepovedal dokler bom na Ministrstvu za javno upravo ne bomo zaprli niti enega. Niti enega! Odpirati smo jih začeli in tudi načrt je bil naprej koliko jih bomo še in kje odprli pač glede na potrebe izražene v lokalnih okoljih. Kaj se zdaj dogaja jaz ne vem. Vsaj k sreči se vsaj ne zapirajo, čeprav vem, da so bili takoj po odhodu po mojem odhodu pritiski na to, da bi se seveda krajevni uradi še naprej zapirali, da so ti pritiski obstajali, ampak kaj se zdaj dogaja v tem trenutku ne vem.</p>
               <p>V vsakem primeru je trenutno v tej čisto trenutni situaciji najbrž nemogoče, ampak če hočete rešiti problem v Ljubljani, je seveda odprtje teh pisarn. Je odprtje teh pisarn. To bo stalo minimalno pa nobenih dodatnih zaposlitev. Mi smo imeli natančno tudi načrt kako bomo zagotovili tudi kadrovsko pokritje teh pisarn in ni bil nobeden problem. To je bilo treba preprosto samo izpeljati. Samo izpeljati. In ne govorimo o tem kako so vsi proti centralizaciji, kako smo vsi proti, dogaja se pa ravno to. In tudi Ljubljana, saj ni nič drugače kot krajevni uradi drugod. Tudi za Ljubljano je treba poskrbeti, da bodo te storitve ljudem dostopne. In to lahko rešite zaenkrat samo na ta način in nehajmo pričakovati, da bomo kar čez noč zdigitalizirali vse storitve javne uprave. Čeprav smo v minulih dveh letih, če je kdo zasledil podatek Evropske komisije velik napredek dosegli. In smo bili na področju digitalizacije javne uprave med tremi najuspešnejšimi državami v Evropski uniji, ampak to je še daleč od tega, da bodo ljudje vse storitve opravljali digitalno od doma. Daleč, daleč je od tega in dokler seveda to ne bo najprej dostopno, potem pa dokler tudi ljudje tega ne bodo vsi uporabljali, je pač treba obdržati ta fizični stik, to možnost, da ljudje tudi fizično te storitve lahko opravijo.</p>
               <p>In to je ta zgodba, zgrešena zgodba z Ljubljano, ki je državo ogromno stala, ogromno je stala ta prenova, mislim, da se spomnim tam 4, 5 milijonov, pa mislim da, ne vem, zdajle nimam čisto natančne številke v glavi. Toliko smo vrgli v to zato, da imamo zdaj problem. Zato da imamo zdaj problem in da se ljudje tudi ko ni covid situacije morajo drenjati tam vsi skupaj na Linhartovi brez parkirišč, ponavljam še enkrat. Nekaj malega parkirišč je tam okrog zaradi tega, ker so si pač nekateri ministri nekoč postavljali spomenike, da se zdaj mimo pelje, pa reče »vidiš, to sem pa jaz naredil«. Neumno je bilo, ampak zdaj je, kar je. Možnosti, da se vsaj deloma ta neumnost sanira pa še vedno obstajajo.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Besedo ima gospa Tina Heferle. Za njo je gospod Verbič Dušan.</p>
               <p>Prosim. Gospa Heferle prosim.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala predsednik za besedo. Lep pozdrav vsem, gospod minister!</p>
               <p>Zdaj jaz se bom osredotočila na to našo temo predvsem iz vidika uresničevanja ustavne pravice do referendumske pobude. Pa morda nekoliko širše pogledala na celotno tematiko, se pravi na problematiko Upravne enote Ljubljana, ker vemo, da pravica do referendumske pobude in oddaja svojega podpisa za referendum ni edina pravica državljana, ki jo urejamo na upravnih enotah. Gre še za kup drugih upravnih zadev, ki jih državljani urejamo na upravnih enotah. Gre za ureditev tako pravic obveznosti kot interesov državljanov na našo pobudo ali pa na pobudo države, kar predstavlja pa dolžnost državljana, da neko upravno zadevo uredi. Tako da območje ljubljanske Upravne enote smo danes slišali je zelo veliko, 300, približno 300 tisoč prebivalcev ureja upravne zadeve na Upravni enoti Ljubljana. Za primer Upravna enota Domžale je velika približno ima približno 56 tisoč prebivalcev, ki jim nudi ta upravni aparat.</p>
               <p>Zdaj enačiti tovrstne upravne enote oziroma po velikosti pri zagotavljanju nekega servisa državljanom, je morda ne vem, ni primerljivo, ker vemo, da danes smo lahko slišali ta reorganizacija, ki jo je bila deležna Upravna enota Ljubljana, ne vem, ste omenili minister leta 2015, da se je začela in ste zelo poudarili, da te reorganizacije ni začela vaša Vlada. Vse lepo in prav, ampak vi kot minister ste dolžni skrbeti na podlagi Zakona o državni upravi zato, da upravne enote delujejo v redu, da so dober servis, kvaliteten, učinkovit servis državljanov in nekako na podlagi zakona vam je dana ta odgovornost, da skrbite z nekimi usmeritvami ali pa smernicami za delo upravnih enot in če zdaj nek načelnik Upravne enote Ljubljana ni sposoben ali pa da ne bom žaljiva, ne želi urediti drugačnega delovanja upravne enote, je potem na vas, da prevzamete to delo. Tako da zdaj tukaj se sklicevati na to, da se je ta reorganizacija začela že leta 2015, se mi ne zdi korektna.</p>
               <p>Bi pa res vseeno rada še enkrat iz vaših ust slišala kako po vaše pravzaprav vpliva ta reorganizacija na nek servis, ki ga zagotavlja upravna enota državljanom pa res morda iz tega vidika pravice do referendumske pobude, se pravi pravice do tega, da državljan odda svoj podpis za zbiranje referenduma. Tukaj moram poudariti, da že lepo in prav, da se nekako vzpodbuja uporabo kvalificiranih digitalnih potrdil. Vse super, ampak dokler zakon oziroma naša upravna ureditev omogoča državljanu, da pride osebno na upravno enoto, da osebno podpiše obrazec, s katerim da podporo nekemu referendumu, potem je treba to vzeti v zakup in zagotoviti tudi, če želite hipotetično rešitev kaj ko bo prišlo naenkrat ne vem, 300 tisoč državljanov in bo želelo overiti svoj podpis. Vem, gre za hipotetično situacijo, ampak tudi to je treba imeti v rezervi. Ne moremo zdaj mi od državljanov zahtevati, da si pridobijo digitalno potrdilo zato, da bodo pač overjali svoje podpise, ko bodo želeli oddati podporo nekemu referendumu, če pač jim zakon omogoča, da lahko pridejo na lice mesta in to naredijo fizično.</p>
               <p>Tako da zdaj razumem, da smo v nekem posebnem času, v času covid krize, kjer se stvari drugače urejajo, socialna distanca, zapiranje javnega življenja oziroma omejevanje in tako naprej. Ampak vseeno je treba tudi v teh časih zagotoviti, da pa neki državni aparati tudi upravne enote delujejo nemoteno in učinkovito, predvsem učinkovito. In tukaj v tem primeru, ki ga mi kot predlagatelji oziroma sopodpisniki navajamo, gre vsaj za nek indic za to, da se ta ustavna pravica, ki jo vsak državljan ima do referendumske pobude nekako omejuje oziroma se ne zagotavlja v njeni polni vsebini.</p>
               <p>Zdaj koliko vstopnih točk oziroma – ne vstopnih točk – koliko teh točk v resnici je na Upravni enoti Ljubljana za zbiranje teh podpisov. Vi ste prej govorili, da če smo v praksi zasledili, da je to pa samo ena lokacija, naj posredujemo neke konkretne dokaze za to in da boste preverili. Zdaj še enkrat, tukaj je na vas odgovornost, da to storite, ne na nas. Predlagateljica je lepo prebrala sicer kako je imela izkušnjo, ko je želela oddati ta podpis, ampak vseeno tukaj bi pričakovala neko bolj aktivno, spet aktivno držo ministra in bi to vsekakor mogli že storiti, glede na to, da ste že imeli poslansko vprašanje tudi na to temo. Pa zdaj če se malo spomnimo nazaj, poslansko vprašanje se mi zdi, da je bilo en mesec nazaj ali koliko približno, je zadevalo ravno to tematiko o kateri danes govorimo.</p>
               <p>Zdaj še ena zadeva je preden se vrnem k temu poslanskemu vprašanju. Moramo tudi vedeti, da postopek overitve tega podpisa, ki ga državljan da za podporo nekemu referendumu, je popolnoma drugačen postopek kot je postopek overitve podpisa v vseh drugih upravnih zadevah, kjer vemo, da pred okencem se pravi uradnik nas identificira in potrdi ne vem, na kateremkoli uradnem dokumentu že, da gre za naš podpis. Se pravi samo žig. To je 3 sekunde. Postopek overitve podpisa za oddajo podpore referendumu pa je bistveno drugačen in je časovno zahteva dlje časa, ker je potrebno državljana ne samo identificirati, ampak je potrebno odpreti aplikacijo, ki jo pripravi Ministrstvo za notranje zadeve, vnesti državljani, podatke njegove in tako naprej, potrebno je izpolniti posebno evidenco in tako naprej in ta postopek pred okencem lahko traja nekaj minut. Tako da tukaj zdaj relativizirat, da saj to pa so ja enostavni postopki in kaj delamo zdaj tako galamo glede tega, se mi ne zdi korektno, če seveda vzamemo v obzir to, da hipotetično lahko pride do tega, da bo 300 državljanov ali pa malo manj prišlo naenkrat in želelo dati podpis za podporo referendumu.</p>
               <p>No, in zdaj če se vrnem na tisto poslansko vprašanje pa me tukaj zelo dobro poslušajte, gospod minister. Jaz imam tukaj pred sabo magnetogram vašega odgovora, kjer ste operirali z neko statistiko glede podpisov, se pravi glede števila oddanih podpisov za posamezne pobude. V času vašega poslanskega vprašanja tako kot tudi danes, so vsi štirje, vse štiri pobude, za katere se sprejema podpise državljanov, še vedno odprte. Še vedno torej tečejo roku za sprejem teh podpisov. In tudi danes ste z enim podatkom operirali natančno glede Zakona o spremembah in dopolnitvah Zakona o poštnih storitvah. Zdaj jaz bi vas tukaj res opozorila na 16.B člen Zakona o referendumu in ljudski iniciativi, ki pravi oziroma določa, da organi vodijo evidenco o potrjenih obrazcih, se pravi o podpisih in da je ta evidenca uradna tajnost. Uradna tajnost in pravico vpogleda oziroma izpisa teh podpisov ima samo sodišče, ne pa tako kot ste vi s temi podatki operirali, se pravi minister.</p>
               <p>Zdaj mene zanima od kje vam te statistični podatki glede posameznih zakonov. Vemo da to evidenco, s to evidenco razpolaga Ministrstvo za notranje zadeve. Vi, kot minister za javno upravo ste samo dolžan zagotoviti nek aparat, da bo Ministrstvo za notranje zadeve izpeljalo to zbiranje podpisov. Zanima me od kje vam ti podatki in s kakšno pravico jih razkrivate, če podpisi za vse štiri zakone, ki ste jih vi navajali še vedno tečejo. Zdaj to vam govorim zato, ker je zelo logično zakaj se s temi podatki ne more in ne sme operirati. Namreč v času postopka podpisov bi lahko kdorkoli, tudi minister, Vlada, vemo s kakšno Vlado danes se Slovenija sooča, kakšen je modus operandi te Vlade. Torej povsem logično je, da bi zbiranje teh podpisov lahko, oziroma, da bi podatki o zbiranju teh podpisov lahko nekorektno vplivali na dinamiko in pa pogoje zbiranja podpisov.</p>
               <p>Zato še enkrat, gospod minister, res s kakšno pravico, s kakšno pravno podlago vi razpolagate javno s temi podatki. Pa jih ne bom še enkrat ponavljala, tukaj imam magnetogram spisan, ja naprintan, ker ni korektno od vas. In jaz upam, da se zavedate, da je to na meji zakonitega. To je dejstvo, to je fakt. Zdaj če pustimo to ob strani, pa bi res želela vaše pojasnilo glede tega. Kot sem že na začetku povedala, je na podlagi Zakona o državni upravi Ministrstvo za javno upravo pač dolžno opravljati naloge glede upravnega poslovanja in pa skrbeti za kakovost javne uprave. In recimo na podlagi 53. člena tega istega zakona, Zakona o državni upravi, ki nekako določa razmerje med ministrstvom, pristojnim za javno upravo, to je vaše ministrstvo in pa upravnimi enotami. Pravi člen takole, da »Ministrstvo za javno upravo nadzoruje organizacijo dela in učinkovitost upravne enote v celoti, daje upravni enoti usmeritve in navodila za izboljšanje organizacije učinkovitosti in kakovosti dela in še usklajuje reševanje kadrovskih, finančnih, prostorskih, materialnih in drugih podobnih vprašanj, v zvezi z delom upravnih enot«. Torej tukaj se zdaj spet vračam na to odgovornost, ki pritiče vam, gospod minister, da poskrbite za to, da ne bo niti v najmanjši meri ogrožena pravica do referendumske pobude. In jaz mislim, da je primer zelo plastično predstavljen. Upravna enota Ljubljana je servis za 300 tisoč ljudi. Možnost imajo po zakonu, po ustavi, da pridejo fizično pred upravno enoto pred okence in fizično oddajo ta podpis. Tukaj je odgovornost na vas in zdaj izgovarjanje na to reorganizacijo iz leta 2015, je malce nespretno.</p>
               <p>Pa da zdaj ne bom samo kritizirala, morda še nekoliko proaktivno povem svoje predloge videnja tega problema. Zdaj meni je tudi jasno, da v skladu z Zakonom o državni upravi je načelnik upravne enote tisti, ki skrbi za delovanje in organizacijo upravne enote in tako naprej. Tudi koordinira delo notranjih organizacijskih enot in tako naprej, da ne berem celotne vsebine člena. Ampak, zdaj kot sem že omenila vemo v kakšnem času živimo, ko pač smo omejeni zaradi virusa covid in mora bi bila rešitev pa bi tukaj apelirala na vas, gospod minister, ker je le v vaši pristojnosti, da date neke smernice vsem upravnim enotam in pa navodila, da razmislite morda o rešitvi uvedbe ne vem, dvoizmenskega dela. S tem bi zreducirali množico ljudi, ki prihajajo na upravne enote, ne vem, v dopoldanskem času. Zreducirali bi število zaposlenih, ki so skupaj v delovnih prostorih. Vemo, da so upravne enote večinoma v nekih starejših stavbah, kjer ni zagotovljena vedno tista kvadratura, ki jo zdaj Vlada predpisuje, 20 kvadratov na eno osebo. Morda če se opredelite do tega predloga. Potem zanima me tudi, rekli ste, da bo ena izmed izjem prehajanje iz občine v občino ali pa iz regije v regijo tudi opravljanje nekih upravnih zadev. Se zavedam, ja. Krajevna pristojnost je pri marsikateri upravni zadevi izključena, tudi pri tej oddaji podpisa za referendumsko pobudo. Ampak jaz si v praksi ne predstavljam, da bom jaz šla v Maribor overiti svoj podpis in me bo na poti do Maribora ustavil policist, vprašal kam grem in kako mi bo verjel, da grem urediti neko upravno zadevo na upravno enoto. S čim naj jaz dokažem, da grem res overiti podpis. Ali pa katerikoli drug državljan. To je, na to se izgovarjati, da naj gredo pa ti prebivalci Ljubljane teh 300 tisoč ljudi pa nekam drugam overiti podpis, to je malo smešno. Sploh v teh časih, v katerih smo zdaj.</p>
               <p>Pa še drugo, v skladu z Zakonom o referendumu je tudi predvideno, da ljudem, ki ne morejo priti osebno na upravne enote overiti podpis, delavci, se pravi uradniki zagotovijo, da svojo pravico uveljavljajo tako, da pride k njemu na dom. Zdaj jaz iz prve roke vem, da imajo vse upravne enote jasno navodilo, da tega v današnjem času ne počnejo. Iz prve roke vem. In me zanima kako tem ljudem, ki so morda doma bolni, poškodovani, karkoli zagotavljate pravico do referendumske pobude. Ustavno pravico do referendumske pobude. Še enkrat ponavljam, iz prve roke vem, da je navodilo ministrstva upravnim enotam, se pravi uradnikom, da ne hodijo na dom. Zdaj če me lahko, lahko me demantirate, ampak govorila sem z uradniki, ki so dobili tako navodilo.</p>
               <p>Tako da zdaj, če zaključim svojo razpravo na tej točki, pa verjetno se bom še oglasila glede na vaš odgovor, me res zanima, se pravi v najprej v prvi fazi to s kakšno pravno podlago in pravico ste operirali s podatki, glede postopkov, ki še tečejo in so v teku in niso zaključeni. Pa tudi seveda prosim, gospod minister za vse ostale odgovore na moja vprašanja, ki sem jih zastavila.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Preden dam besedo naprej, govora je bilo veliko zdajle o časovni intenzivnosti, tudi tale seja je zelo časovno intenzivna. Lahko vam povem, da nismo še niti na polovici seznama vseh prijavljenih za razpravo, potem imamo pa še eno sejo, ki domnevam bo daljša od te prve. Tako da bi vljudno prosil za racionalnost v razpravah in da nismo preveč časovno intenzivni.</p>
               <p>Gospod minister, ste vi želeli odgovoriti?</p>
            </sp>
            <sp who="KoritnikBoštjan">
               <speaker>BOŠTJAN KORITNIK:</speaker>
               <p>
                  <stage>/ izklopljen mikrofon/</stage> lahko zdaj, ali pol.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Lahko tudi kasneje, kakor želite.</p>
            </sp>
            <sp who="KoritnikBoštjan">
               <speaker>BOŠTJAN KORITNIK:</speaker>
               <p>
                  <stage>/ izklopljen mikrofon/</stage> Lahko tudi zdaj.</p>
               <p>Hvala predsedujoči.</p>
               <p>Zdaj poudaril bi rad, da se pogovarjamo o torej hipotetični težavi, potencialni težavi. Večkrat ste uporabili teoretično gledano v Ljubljani je 300 tisoč prebivalcev. Res je, izpostavili ste, spoštovana poslanka Heferle ravno Domžale ste rekli, da ima torej trikrat manj ali še več manj prebivalcev oziroma volivcev in ravno v Domžalah opravijo največje povprečno število upravnih zadev. To, če se spomnite eden od mojih prvih obiskov na upravnih enotah je bil ravno v Domžalah, kajti veliko Ljubljančanov opravlja svoje storitve, takih, ki nimajo niti začasnega, niti stalnega bivališča v Domžalah opravljajo svoje storitve tam. Tako da to teoretično vprašanje kaj bi bilo, če bi se vsi Ljubljančani zgrnili na pravite eno, še enkrat sem preveril vmes, bolj aktivno se ne da. Jaz ne morem dokazati tega dejstva, torej, da omejitev ni na obeh enotah to upravljajo, torej to je zgolj teorija kako bi bilo. Tako da tukaj bi jaz poudaril, da ni možnost samo na teh dveh lokacijah Upravne enote Ljubljana, ampak kot sem odgovoril že tudi v okviru tistega poslanskega vprašanja, to je možno tudi še na krajevnih uradih, ki spadajo pod Ljubljano, torej krajevni urad Medvode je eden od teh, potem je pa možno bilo od 21. septembra torej izjave za podporo oddati tudi na lokacijah krajevnih uradov Dobrova, Dol pri Ljubljani, Ig, Notranje Gorice in pa Velike Lašče. Tudi torej na posamezne dneve, tudi v popoldanskem času, denimo v Medvodah je to ob sredah od 8. do 15. ure, v petek od 8. do 13. ure in pa ponedeljek od 8. do 15. ure</p>
               <p>Zdaj se absolutno strinjam, da če načelnik upravne enote ne organizira dela ustrezno, da je verjetno na ministru za javno upravo, da v to poseže. Ampak pogovarjamo se zgolj teoretično. Zaenkrat teh potreb za dejanje pobud, za zbiranje podpisov se te potrebe niso izkazale. Navodilo je pa splošno, ki ne samo, da presega čas. Kar sem jaz minister presega tudi čas, torej mandat prejšnjega ministra, pač navodilo je bilo prilagajajte potrebam in kot smo slišali spoštovanega poslanca SNS, se mu zelo zahvaljujem za to intervencijo. Res je pač, odpre se okence in je tam prioritetno in to navodilo je že sedaj, da se prioritetno obravnavajo te vloge.</p>
               <p>Dobil sem vprašanje kako vpliva ta reorganizacija na zbiranje podpor. Iskreno, ne moremo niti ocenjevati kako vpliva reorganizacija, ker ves čas svojega mandata sem soočen z nečim, kar ni bilo predstavljivo in ne vemo kaj je zdaj učinek epidemije in vseh teh omejitev, kaj pa same reorganizacije. Načrtovano je bilo, da bomo naredili analizo zadovoljstva strank, torej seveda statistika je podlaga za takšne stvari. Tudi to je odpadlo. Tako da jaz prosim za tukaj potrpljenje, torej kakšni so dejanski učinki reorganizacije bomo verjetno lahko videli šele takrat, ko bomo v enakih okoliščinah primerjali posledice. Torej kako je bilo prej in kako je sedaj. In ne moremo vedeti ali bi prejšnja organizacijska struktura kako drugače boljše ali slabše se odzivala. Načeloma seveda lahko rečemo več lokacij, manj težav, ker moramo distanco ohranjati, ampak ne pozabljati, takrat so morale pa stranke krožiti. Iz ene torej izpostave na drugo, ker niso mogle urediti vsega na enem mestu.</p>
               <p>Tako da če se pogovarjamo o tem kakšne bi bile posledice, če se vsi v Ljubljani, ki bi radi zbirali, torej dajali podporo, zberejo na upravni enoti, vam povem ta teorija ima skrajnost. Lahko pol tudi rečemo – ja, kaj pa če se vsi slovenski volivci zberejo v Selnici ob Dravi ob isti uri. Mislim, jasno je, da mi moramo izhajati iz nekih realnih podatkov. Realni podatki so, da če mi odpremo vse, torej krajevne uprave in vsa okenca, ki so na voljo na obeh lokacijah v Ljubljani, lahko realno ustrezno servisiramo te potrebe in omogočamo ustrezen dostop do demokratičnih mehanizmov. Rekli ste sami, da traja to nekaj minut, res je, saj sem rekel 4 minute po našem izračunu. Se strinjam, gre za razmeroma preprost, ampak časovno malo bolj zahteven postopek.</p>
               <p>Zdaj kar se tiče teh podatkov, torej MNZ je tisti, ki evidence ima. Mi smo zaprosili MNZ zgolj za generirane podatke, ničesar drugega, jaz nimam evidenc, torej ni bilo vpogleda v evidence. Gre za generirane podatke številske. Kot sem imel izkušnjo tudi pri tej aplikaciji, ko en mesec, ne, več – torej nekaj mesecev nismo dajali podatkov niti o dodeljenih TAN kodah, niti o vnesenih TAN kodah, dokler ni informacijski pooblaščenec sam torej javno me pozval zakaj tega ne dajemo, kaj skrivamo. Izhajali smo pa iz tega, da ne bomo slučajno delali težav in je zelo jasno povedal, da generirani podatki niso tisti, ki so zaščiteni. Še enkrat pa, Ministrstvo za notranje zadeve te evidence ima. Mi smo dobili zgolj generirane podatke in nič drugega.</p>
               <p>Strinjam se torej, da torej mora biti jasno, upravna enota mora biti servis za torej v Ljubljani za 300 tisoč ljudi, ampak kot rečeno v praksi, ne v teoriji, v praksi opravljajo te storitve že sedaj tudi drugje. In tudi sedanji odlok kakor ga jaz razumem, omogoča opravo nujnih zadev tudi drugod. Vsekakor pa če bo prišlo do tega, da se bodo zbirali podpisi za referendum ali za podporo zakonom in da bo takšna potreba, se bomo prilagajali tako kot sem prej povedal.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Gospa Heferle, replika.</p>
               <p>Prosim.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Ja, gospod minister, v svojem odgovoru ste bili malo ironičen, kar se tiče tega hipotetičnega scenarija in tako naprej. Jaz vam povem, ko bo nek zakon, ki bo zel zainteresiran za javnost, recimo Zakon o investicijah v Slovensko vojsko, ko bo nek zakon na mizi in se bo zbiralo podpise za referendum, bo takrat prepozno, ko ljudje ne bodo mogli priti na okence in overiti svojega podpisa. Zato sem toliko poudarjala to hipotetično možnost, na katero morate biti vi kot minister in Ministrstvo za javno upravo kot nosilec te storitve, pripravljeni vnaprej, ker ko bo zadeva na mizi, bo pase, bo prepozno in ljudje ne bodo mogli svoje pravice do referendumske pobude uresničiti. In zdaj izgovarjati se na to, da je to pa hipotetično in ne vem kaj, je malce nespoštljivo. Ne do mene, ampak do državljanov oziroma do ljudi, ki svoje upravne zadeve urejajo na Upravni enoti Ljubljana.</p>
               <p>Kar se tiče teh podatkov, ki sem jih že prej navedla in ste tudi malo hecno obrnili moje besede, da gre za generiran podatek. Saj jaz nisem govorila, da ste vi kakorkoli z vidika nekih osebnih podatkov te stvari oziroma te podatke javno povedal. Govorila sem ravno o teh generiranih podatkih, s katerimi ste operirali po mojem mnenju nezakonito, ker ste vsem javno oznanili kakšno je število podpisov za določene predloge zakonov, ki so še v teku. Vsi štirje še vedno potekajo in vi ste v svojem odgovoru pred časom govorili za enega izmed teh postopkov. V 14-ih dneh smo imeli 92 podpisov. Gospod minister, to se ne dela. S tem generiranim podatkom vi dejansko vplivate na potek zbiranja podpisov za oddajo glasu za referendum. In Ministrstvo za notranje zadeve, ki je nosilec teh podatkov, če vam že je te podatke izdaj, pa po mojem mnenju vam tudi ne bi smeli povedati kolikšno število je na določen dan oddanih podpisov, bi se mogli vi kot minister zavedati te odgovornosti. Menda poznate Zakon o referendumu in ljudski iniciativi, se bi mogli zavedati te odgovornosti, da s temi podatki ne smete operirati. In v nekih drugih demokracijah ministri za takšno nezakonito ravnanje tudi odstopajo. Zdaj jaz ne bom še bolj direktna, ampak meni se zdi to skrajno nesprejemljivo. Sem pa že povedala, namenoma nisem šla brati magnetograma, ker tudi je nespodobno od mene, da bi ponavljala besede, s katerimi ste vi kršili zakon.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Želite še odgovoriti?</p>
               <p>Prosim.</p>
            </sp>
            <sp who="KoritnikBoštjan">
               <speaker>BOŠTJAN KORITNIK:</speaker>
               <p>Ja, tukaj se moram odzvati na dve stvari. Eno sem pozabil, ena je bila zdajle izpostavljena. 16.B člen ZRLI, ki ste ga citirali določa »organi iz drugega odstavka tega člena, torej upravne enote vodijo posebno evidenco potrjenih obrazcev oddanih osebno in v elektronski obliki. Ta evidenca je uradna tajnost in pravico vpogleda ali izpisa vanjo ima samo sodišče«. Še enkrat, te evidence ni nihče izpisal. Nikakršnega vpogleda v to evidenco ni bilo. Gre za generiran podatek o številu. Ni pa evidenca, govori o evidenci potrjenih obrazcev, oddanih tako ali drugače. To je prva stvar.</p>
               <p>Druga stvar; vaš predlog glede dvoizmenskega dela. Verjetno se zavedate koliko časa ostane virus aktiven na površinah, zato pa razkužujemo ves čas. Torej nemogoče je torej, ker imamo zdaj dve ekipi na posameznih upravnih enotah. Ena oseba v vsaki pisarni, nemogoče je, da bi zagotovili enako varnost, če bi se te osebe, različne osebe dvoizmensko menjavale, tako da hvala za predlog. Smo seveda razmišljali o tem, ampak zaradi varnosti je bolje, da imamo dve ločeni ekipi. Eno vedno, ki lahko vskoči oziroma opravlja delo od doma in se izmenjujejo na malo daljše obdobje kot je nekaj minut ali pol ure med dvema izmenoma.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Replika prosim.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Ja, saj bom čisto kratka.</p>
               <p>Gospod minister, generiran podatek je tisti, ki je zanimiv, oziroma, ki je vsebinsko pomemben za potek zbiranja podpisov. Meni kot volivki nič ne pomeni, če je Micka Novak iz ne vem, Spodnjega Dupleka šla svoj podpis overiti za oddajo referenduma, ampak mi pomeni številka. Če vi razpolagate s številko ali je to 3 tisoč 409, ali pa je to ne vem, 23 podpisov, ali pa je to 49 tisoč podpisov 583. O tem jaz govorim. In pravilno ste prebrali člen. To je uraden tajen podatek. Ta člen ne govori o osebnih podatkih tistega, ki da podpis, ampak jaz mislim, da tukaj oba se strinjava, evidenca je sestavljena iz večih podatkov in en izmed podatkov, ki jo evidenca vodi, je tudi število oddanih podpisov. Zato ta podatek zapade pod ta člen, uradna tajnost. In tukaj ne odstopam od svojega stališča in ne vem, če sem lahko še bolj jasna. Pa bom tukaj zaključila.</p>
               <p>Zdaj pa samo še kar se tiče tega dvoizmenskega dela replika – ja, delo od doma na upravnih enotah, ko imajo uradniki več ali manj stik z osebo. Kako bo tak uradnik delal svoje delo od doma, če mora imeti stik s stranko. Razumem delo od doma na ministrstvih, kjer uradniki nimajo stika z osebami. Na upravnih enotah pa je to malce težje in v prvem valu epidemije, to tudi vem iz prve roke, so bili uradniki poslani na delo, na čakanje na domu. In niso imeli dela od doma odrejenega, ampak so imeli odrejeno čakanje na domu. Toliko je učinkovita vaša uprava ali kako.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Predlagatelj prosim.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Hvala za besedo predsedujoči.</p>
               <p>Ja, jaz bi se navezala na kolegico Tino Heferle. Minister, res morate se zamisliti nad tem kar smo zdaj slišali in kar je bilo povedano, kajti minister za notranje zadeve očitno poseduje, razpolaga in tudi daje podatke, ki jih ne bi smel in to bi vsaka normalna Vlada obravnavala malo resneje. Očitno je tukaj nedopustnost nekako postala praksa.</p>
               <p>Zdaj vi ste prej govorili, da se pogovarjamo hipotetično. Veste, to je res malo, bom rekla arogantno z vaše strani, kajti mi govorimo konkretno. Vi govorite hipotetično, da imamo dve upravni enoti v Ljubljani in jih de facto minister nimamo. Dajte, imam tukaj sliko kaj piše na vratih na Tobačni in vam jo lahko pokažem. Dobesedno piše »overitev podpisa lahko uredite samo na Linhartovi«. In mi povejte, glejte, vi greste za <gap n="..."/> centralizaciji. Mi kar želimo je razpršenost. Sploh zdaj. Vedno, ampak sploh zdaj. Razpršenost regionalno in tudi v Ljubljani. Kako mislite, da bo nekdo z Viča in iz Rudnika, bi šel seveda rajši na Vič, ali bo šel za Bežigrad a Linhartovo. Nekdo iz Podutika, Dravelj, ki je do zdaj vse uredil v Šiški, bo zdaj moral iti na Linhartovo. Nekdo iz Štepanjca, iz Most, ki je tam uredil vse na upravni enoti Moste, bo zdaj šel na Linhartovo. In tam na tej Linhartovi nimaš kje parkirat, ne moreš in tam stojijo in se drenjajo ljudje na teh vaših trinajst okenc, ob tem, da pa morajo imeti razdaljo dvajset kvadratnih metrov na osebo. Neizvedljivo je in nerealno. In potem pravite – ja, delo od doma, kot je že kolegica omenila. Ma, mi ravno obratno želimo, da zagotovite osebo, ki bo dostopna za overovitev podpisa in se mora ta srečati z njo. Ne gre drugače. Srečati se morata.</p>
               <p>Skratka, vse skupaj pa je vendarle nerelevantno, če pa pomislim, da je koalicija referendum kar prepovedala in ker je absolutna omejitev in demokracije in je to dejanje sramota te koalicije in me zanima kaj vi mislite o tem, da referendum o 780-ih milijonih v času epidemije, ko rabimo toliko nujno potrebne stvari in mislijo dati za orožje, da je referendum Vlada prepovedala. Prosim tudi za vaše mnenje glede tega.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Besedo ima gospod Verbič Dušan, za njim je gospod Boštjan Koražija.</p>
               <p>Prosim.</p>
            </sp>
            <sp who="VerbičDušan">
               <speaker>MAG DUŠAN VERBIČ (PS SMC):</speaker>
               <p>Hvala lepa za besedo predsednik. Lep pozdrav minister, kolegice in kolegi!</p>
               <p>Moram priznati, da mi je prav žal, ker predstavnika eno od podpisnikov te vloge, se pravi Poslanske skupine LMŠ nista prisotna, pa naj ne bo zvenelo, da bom potem nek komentar ali neko vsebinsko zadevo v svoji razpravi, ki si bom dovolil tudi malce iti širše, se njiju dotaknil.</p>
               <p>Glejte, sem trdno na stališču. To, kar sem že dostikrat tudi na različnih odborih dal naslednji stavek. Zdaj skozi poslance praviloma je dovoljena politična razprava o vseh zadevah, ne glede na to, ali se govori resnica ali se pozna zadeva ali gre pa popolnoma mimo. In o tem bom tudi v nadaljevanju. Ampak za uvod se bom držal tega bistva, ki je tudi točka dnevnega reda in ki je bila do sedaj praktično pri vsakem razpravljavcu polemična.</p>
               <p>Dejstvo je, da uradniki, sploh pa v tem primeru, ko je govora o Ljubljani, pa bomo malce več v nadaljevanju slišali iz moje strani, je izključno vezano na temeljni Zakon o upravnem postopku in uredbi o upravnem poslovanju. In mene prav zanima koliko od dosedanjih razpravljavcev pozna uredbo o upravnem poslovanju. A veste, če se pogovarjaš o neki tako občutljivi zadevi, kot je danes ta točka dnevnega reda, pa ne govorim o racionalizaciji, ki se jo bom tudi dotaknil. Ampak ravno v konkretni zadevi, da je onemogočena neka demokratičnost, potem predvidevam, da tisti, ki tako na velika usta to govori, da vsaj malce pozna neke normativne ureditve, ki veljajo v Republiki Sloveniji. Da ne bom tudi sam zašel v politično razpravo, se bom dotaknil 19. člena Zakona o splošnem upravnem postopku. Med drugim določa, da organi državne uprave, organizirani po teritorialnem načelu odločajo v upravnih zadevah na območju, za katero so organizirani. V primerih, ki jih določa uredba, to sem uvodoma omenil, Vlade o upravnem poslovanju pa organi državne uprave organizirani po teritorialnem načelu odločajo v upravnih zadevah na območju celotne države. To pomeni ukinitev krajevne pristojnosti za niz upravnih postopkov kot so in bom se dotaknil samo tega, ki je danes predmet obravnave in sicer potrjevanje podpor volivcev v zahtevi za razpis referendum in tako naprej, pa kandidatom poslancev in tako naprej.</p>
               <p>Če bi to zadevo malce bolj poznali, mislim, da je vprašanje ali bi se dotikali tovrstnih zadev, predvsem pa zaradi tega, kajti sklicevanje se na delo upravne enote Ljubljana s pozornostjo, ki se vas poslušal, moji predhodniki vidim, da zelo malo poznate. In zaradi tega pravim res je krasno biti poslanec in politik, ki se spoznam na vse, govorim lahko vse mogoče, resnica pa je prisotna ali ni. In da sem konkreten; dejstvo je, da Upravna enota Ljubljana, ko je bilo rečeno sestavlja ali pokriva devet občin plus mestno občino Ljubljana. In da vam vsaj predlagatelju še pomagam, pa tudi, ki ste pred mano razpravljali o številkah, govorili ste okoli 300 tisoč. Popolnoma napačno. A veste, da Upravna enota Ljubljana servisira poleg, če se pogovarjamo 280 tisoč oziroma 300 tisoč po vaše, je dnevne migracije v Ljubljano od 120 do 150 tisoč državljanov in državljank, ki se dnevno vozijo v Ljubljano. In verjeli ali ne, vsi ti so tako ali drugače potencialne ali v veliki verjetnosti tudi stranke Upravne enote Ljubljana. Ampak to ni še celotna številka. Treba je dodati še okoli 50 tisoč študentov iz cele Slovenije, ki se izobražujejo v Ljubljani. To se pravi številka je skoraj še enkrat več. Ko je tako velika skrb, kako lahko se sedaj z neko reorganizacijo je zgodilo, da je dobesedno onemogočena neka demokratičnost ali zbiranje podpisov. Navaden politični pamflet.</p>
               <p>Grem naprej. Nobeden od vas predvidevam, da kaj dosti ne poznajo in tudi predhodnica, ki se je zelo sklicevala na generične podatke in podobno, verjamem, da zelo dobro pozna strukturo ali delo Upravne enote Domžale. Ampak Ljubljana je tako specifična, da je bil večni problem vsakega ministra in verjamem, da tudi sedanjega ali ministra, ki je pred nami. S tistimi 290-imi zaposlenimi se je treba zavedati nekaj; več kot pol jih je polovico zaposlenih na sektorju za upravne notranje zadeve in ne bom razpravljal katera področja so sektorji za upravne notranje zadeve. Vemo pa, da so vezane na neke osebne dokumente in je izključna pristojnost ali delo iz Ministrstva za notranje zadeve. In tukaj se tudi ne morem strinjati s to razpravo predhodnice, tako veliko kršitev, če tem primeru v teh izdanih nekih podatkov, koliko je število že danih podpisov. A veste, sam sem že mnogokrat slišal tudi pred Državnim zborom, ko so cele kupe podpisov nosili za določene referendume, zbiranje podpisov in podobno, ki so se sami hvalili v tisoče ali 10 tisoče zbranih podpisov. Nobeden od poslancev ni komentiral, da je to zloraba generičnih podatkov in podobno. Dejstvo je, da so to neki statistični podatki, ki se evidentno vodi v tako imenovanih glavnih pisarnah za neke potrebe, predvsem organizacije dela.</p>
               <p>Tisto, kar me je nekako vzpodbudilo, da sem se dotaknil nekoliko širše razprave je, bil je podatek leta 2015, reorganizacija Upravne enote Ljubljana. Spet je napaka. Že v letu 2013 je bilo na mizi tedanjega ministra zelo jasno, da je potrebno nekaj postoriti zaradi bolj optimalnega servisiranja občanov, ali katerihkoli državljanov, ki se pojavijo pred okenci za potrebe neke nudenje servisa državi. Dejstvo je, da zelo malo, pa mislim, da tukaj sploh nobeden ne ve, da na sektorju za upravne in notranjih zadevah pri menjavi osebnih dokumentov je dnevno od 500 do tisoč 600 strank, pa se noben nič ne vpraša kako lahko servisirajo tistih recimo 120 zaposlenih ali kako načelnik organizira to delo. Dejstvo je, da po anketah celo stranke izkazujejo določeno mero zadovoljstva. Ampak zakaj pa je sploh prišlo do reorganizacije in tisto, ki marsikdo od nas ne želi slišati. Tudi v tem Državnem zboru, sploh pa o nekem matičnem odboru, ki ga ne bom imenoval, je vsa leta največji problem tako imenovana odzivnost, hitrost in strokovnost uradnikov. In to predvsem na področju okolja in prostora. Žal se spet dogaja in se vse vrste let dogaja, kajti od leta 1994, ko se je v tem Državnem zboru odločilo, da bo država servisirala svoje storitve tudi preko upravnih enot in je za ta namen ustanovila 58 upravnih enot, se dogaja sila krivično, da od teh 58-ih upravnih enot imaš eno, ki je ogromna, ki ima ogromno pripad zadev in je sila neprimerljivost glede pripada zadev za tri četrt upravnih enot širom po Sloveniji. Tudi sam sem zelo na stališču, da je servis države potrebno imeti čim bližje, tako imenovanim tistim strankam državljanom. Vendar se je potrebno tudi o teh zadevah vprašati kje je racionalnost, kje je ekonomičnost in kje so vsi tisti postopki, ki se lahko dotikamo v funkciji, recimo temu načelnika kot upravni menedžer, od katerega se pričakuje sila nemogočih zadev, predvsem pa tisti, ki se pojavi pred okencem želi takojšnjo rešitev. Nobeden se ne zaveda, da je uradnik vezan na določena pravila zakona, ki jih mora striktno upoštevati, ima pa zelo malo vpliva na kakršnokoli njihovo spremembo.</p>
               <p>Ker je spoštovani kolega poslanec nekako prišel, moram priznati, pa ni to nič napad, ne narobe. Veste, to življenje včasih se res postavi kdaj na glavo. Sam sem bil prisiljen ukiniti krajevni urad Dol pri Ljubljani. Pa veste zakaj – zaradi tega, ker se je pričakovalo in zahtevalo, da bomo tudi racionalizirali postopke v ožji državni upravi. In takrat na mojo odločitev je bila lahko rečem, relativno lahka, kajti v primerjavi dvanajstih krajevnih uradov, sigurno smo spremljali in se dejansko tudi danes dogaja, da se spremlja koliko je strank dnevno. In če imaš ti na enem krajevnem uradu v razdobju leta in pol pri podrobnem merjenju strank od 19 pa tam do 36, je popolnoma logično, glede na to, da so pa ti uradniki od katerih se pričakuje približno enaka obremenitev, praviloma dobivajo enako plačilo, da so tudi sorazmerno obremenjeni. In zahteva je bilo, da postopke tudi racionaliziramo. In ko ste prišli pa vi potem praktično v vlogo ministra, je prišlo pa do odločitve in jaz zelo pozdravljam, ko ste se odločili, da se približa tudi krajevni urad Dol pri Ljubljani ljudem, ampak srčno upam, da ni dnevno spet – ne dnevno, se opravičujem – mesečno zgolj tistih 15 ali 20 strank. Kajti to je pa v posmeh vsem tistim uradnikom v upravnih enotah, ki tistih 8 ur dobesedno resnično ogromno ali celo preveč delajo. In njihove obremenitve so prevelike. Tako da kar se tega tiče moram priznati, da je prav, da imamo različne poglede in stališča. Moram pa še tudi to reči, ko se dotikamo Upravne enote Ljubljana. Če imam pravi podatek, ste načelnika Upravne enote Ljubljana vi imenovali in v kolikor je ta problem, ne razumem, zakaj se že v prejšnjem mandatnem obdobju ni korenito to spremenilo servis občanov. Ne da se zdaj dotikamo na podlagi predlagatelja, zdaj je pa problem tako imenovanega zbiranja podpisov. Vsa leta so se zbirali podpisi, nikoli ni bil tovrstni problem. In ko sem še v tem kontekstu, še eno zadevo, pa verjamem, da se tukaj prisotni najverjetneje z mano ne boste strinjali.</p>
               <p>Moram pa še tudi to reči, ko se dotikamo Upravne enote Ljubljana. Če imam pravi podatek, ste načelnika Upravne enote Ljubljana vi imenovali in v kolikor je ta problem, ne razumem, zakaj se že v prejšnjem mandatnem obdobju ni korenito to spremenilo servis občanov. Ne da se zdaj dotikamo na podlagi predlagatelja, zdaj je pa problem tako imenovanega zbiranja podpisov. Vsa leta so se zbirali podpisi, nikoli ni bil tovrstni problem. In ko sem še v tem kontekstu, še eno zadevo, pa verjamem, da se tukaj prisotni najverjetneje z mano ne boste strinjali.</p>
               <p>Trdno sem na stališču, da negiram, da je en od ključnih kriterijev za tako imenovano servisiranje državljanov preko tako imenovanih upravnih enot dostopnost. Da je to zveličano. Sam menim, da je zelo zavajajoče. Eno od ključnih zadev in najpomembnejših je kakovost storitev, hitrost oziroma odzivnost uradnikov. Če lahko nekako z dvemi zadevami bolj argumentiram, da bom bolj razumljiv; Upravna enota Ljubljana pred reorganizacijo je imela sedež se pravi na izpostavi Center. Vemo, to je na Miklošičevi. A veste najbližje parkirno mesto je več 100 metrov. Poleg tega, da je bil sedež upravne enote in tudi izpostava Center, ki je predvsem težišče dela imela na okolju in prostoru, se pravi gradbenih zadev, lahko vam povem, da ni bil nikoli problem ravno zaradi tega, da je problem dostopnost. Predvsem je bila želja strank kako čim hitreje priti do nekih dovoljenj brez kakršnihkoli zadržkov.</p>
               <p>Drugi primer, ki negiram to tako imenovano zveličano dostopnost. V letu 2011 smo poskušali optimizirati delovne procese predvsem, da bi čim bolj približali strankam, da vloge vlagajo tudi na krajevnih uradih. In Ljubljana ima krajevni urad, mislim, da je en najbolj oddaljenih v Sloveniji, krajevni urad Velike Lašče. Iz Ljubljane je to oddaljeno reci, piši 35 kilometrov. Po dobrih pol leta tako imenovanega pozivanja in testiranja občanov, krajanov Velikih Lašč, da vložijo gradbeno dovoljenje na krajevnem uradu, ne pa da se vozijo v Ljubljano na izpostavo Vič ali Center, verjeli ali ne in mislim, da je to tudi vse dokumentirano še vedno v arhivih, niti ene vloge občanov, da bi vložili vlogo za gradbeno dovoljenje na krajevnem uradu tik pred svojimi vrati. Ta primer sem navedel predvsem v dokaz, da dostopnost daleč od tega, da je pomembna pri uveljavljanju nekih pravic.</p>
               <p>Moram se dotakniti v tej razpravi še kar se tiče uvodnih besed predlagateljice. Zdaj navedli ste ukinitev pet izpostav, praviloma je štiri, kajti izpostava Bežigrad je postala centrala, se pravi center upravne enote ali sedež upravne enote, se pravi ukinjenih je štiri. Nadalje sam, če lahko dovolim sem v tem času preveril ali drži, da podpise overitve, da je zgolj samo na eni lokaciji in to je na izpostavi ali sedaj, ki je center centrala upravne enote Bežigrad. To ne drži. Tudi na Tobačni imajo za to odprt poseben okenček namenjen izključno za dajanje tovrstnih podpisov. Preverba pred dobre pol ure. Tisto, kar sem v zvezi s tem hotel izpostaviti je tudi zavajajoče, na Linhartovi, kjer je sedež, imajo sedaj deset vstopnih točk, ki so namenjeni za zbiranje podpisov. V primerjavi pred reorganizacijo, jih je bilo manj. Govorimo o petih izpostavah plus sektor na tobačni, se pravi jih je bilo šest. Sedaj imamo deset za Bežigradom plus enega na Tobačni. Se pravi vstopnih točk je več. In govoriti, da je s tem onemogočena demokracija posameznikom, ne drži. Je pa res, da so lokacije nekoliko drugačne. Ampak ko se pogovarjamo že v Ljubljani – glejte, Bežigrad, Vič, Šiška, to je v razdalji nekaj kilometrov med seboj nekako narazen. Ampak v današnjih časih in gostem potniškem prometu, da ne govorim potem tudi dostopnosti z različne mobilnosti, ni to popolnoma nobeden problem in v tem kontekstu je meni pomembno ali je zagotovljeno vsaj enako, če ne večje število vstopnih točk, da občani, državljani lahko uveljavljajo neko svojo demokratično pravico, se pravi podpisov.</p>
               <p>Govora o tem, da so to neki zamudni ali kakorkoli postopki – ja, nekaj minut, ampak kolikor poznam upravne enote, dobesedno v tem primeru imajo pripravljene obrazce in ko jaz pridem na okenček, ko povem zakaj sem prišel, mi preprosto dajo obrazec, ki ga preprosto pač moram izpolniti, v kolikor se prej nisem odločil za neko elektronsko pot. Kar se tiče moram priznati še nekaj zadev, kajti pri tem podrobnem poslušanju razprave, veste človeka potem malce tako ali drugače spravi v razmislek.</p>
               <p>Glejte, v mandatu Mira Cerarja je bil predlog Zakona o spremembah in dopolnitvah Zakona o referendumu in ljudski iniciativi, ki ga je takrat pripravil minister za javno upravo. In glej ga zlomka, nekateri iz teh sedaj poslancev iz teh podpisanih poslanskih skupin preprosto so nasprotovali. In če bo kdo šel pogledati malce v arhive, ki so v Državnem zboru, kaj smo takrat predlagali – prav gotovo ena od ključnih zadev, ki bi najverjetneje odpadel sploh današnji sestanek na to temo. Dejstvo je, da želelo se je poenostaviti vse te poenostavitve, ki bi šle v interesu. Recimo temu tistih, ki bi želel zbirati podpise ali samih podpisnikov, preprosto so bili zavrnjene in kakorkoli že gledano, sklicevanje se na tem, da je potrebno sedaj v neki upravni enoti, vedno je čas za izboljšavo, tudi sam sem na tem. Ampak v konkretni točki, da je sklicevanje na reorganizacijo in da je sklicevanje na oddaljenost, a veste, to gre pa malce preko vse meje. Tako da ne razumem tega resnično. Se pa strinjam morda s tem, da je nekako razvajenost ne toliko občanov, morda bolj politikov, da boš v večjih mestnih središčih, predvidevam tukaj ni govora samo o Ljubljani, da boš na vsakem večje trgu ali kaj jaz vem, neki promenadi imel možnost tako imenovano dobiti servis države. Pač nekako to ne gre.</p>
               <p>Jaz moram priznati, da v zvezi s to reorganizacijo, ki so se že davnega leta o tem pogovarjali in prišli zelo skupaj, je bilo eno odo ključnih vodil predvsem kako omogočiti servis države, da je bolj učinkovit in to, kar sem tudi prej omenil, hitrost in strokovnost. Dostopnost sploh ni problem. Tudi sam še mogoče te dni se poslužujem tudi kake oddaljenosti iz Ljubljane, predvsem zaradi tega, ker je omogočen hitrejši servis, ampak ne zaradi uradnikov, ampak predvsem zaradi tako imenovanega števila recimo temu prosilcev, ki se pojavijo, ki morajo pač potrebe po tem servisu.</p>
               <p>Tako da za ta delček bom se prav gotovo ustavil. Verjamem, da sem sprožil marsikatero vprašanje, dilemo, repliko in z veseljem v nadaljevanju se bom tudi priključil.</p>
               <p>Hvala lepa.</p>
               <p>
                  <stage>/oglašanje iz klopi/</stage>
               </p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Replika. Prva je bila gospa Sukič.</p>
               <p>Prosim.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ja, repliciram.</p>
               <p>Spoštovani kolega, poglejte. Demokracija pač nima nič skupnega z nekim menedžerskim pristopom, z racionalizacijo. Racionalizacija pomeni »šparanje«, »šparanje« pomeni slabša dostopnost, slabša dostopnost je seveda dejstvo, če je razpršenost slabša, kot je bila prej, je to slabša dostopnost. Pika. In manj demokracije je potem na koncu posledica te vaše racionalizacije, ki jo tukaj zagovarjate. To pa je očitno smer, kamor nas pravzaprav vodite, spoštovana koalicija. Na žalost nas vodite v to smer. Tako da prej je bilo v Ljubljani šest lokacij, sedaj sta v Ljubljani dve, v praksi deluje ena. Dokazano na Tobačni ne deluje, smo šli preveriti na teren. Iz prve roke vam povemo ne deluje. Študent tam je bil zmeden, je šel nekaj spraševati, ni imel pojma. Tako pa deluje v praksi pa še tisti napis na vratih si tudi poglejte kaj tam točno piše.</p>
               <p>Skratka tukaj se pogovarjamo o neki racionalizaciji, po drugi strani pa ni problem 780 milijonov za orožje. To pa je veliki problem, če bi mi hoteli imeti referendum, je treba vse narediti, da bomo ljudi ja čim bolj onemogočili, da bi prišli in overovili svoj podpis na upravni enoti. In ne mi reči, da za 300 tisoč prebivalcev Ljubljane, oprostite, boste vi se zdaj tu sprenevedali, da je dovolj pravzaprav ena delujoča upravna enota ali pa dve in da imamo zdaj več okenc ali pa enako okenc. Ampak na teh okencih delajo vse živo, ne delajo samo tega. Ne delajo samo tega, ampak pač delajo vse živo in če bi prišlo do referenduma, me prav zanima na kak način imajo ljudje potemtakem dostop v primerjavi s prej. To je suspenz demokracije in nehajmo se sprenevedati. Dovolj je teh laži in dovolj je peska metanja v oči. To kar se dogaja tukaj, pod to Vlado, oprostite, je katastrofa. Pol leta ste na oblasti in ste tako rekoč razrušili že vse, zdajle rušite še temelje demokracije. Tukaj pa je točka na kateri ne bo šlo. To je rdeča črta čez katero se ne gre, dokler smo demokratična država.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Potem je bila gospa Heferle pa gospa Tomić.</p>
               <p>Prosim.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Ja, hvala lepa.</p>
               <p>Moja replika seveda leti na gospoda Verbiča. Verjetno me ni razumel o čem sem govorila v svoji razpravi, tako kot očitno ni razumel pravne podlage, na katero sem se v svoji razpravi sklicevala. Zdaj najprej gospod Verbič, verjetno sem 10 sekund vaše razprave zamudila. Imam to srečo, da imam pisarno zelo blizu te dvorane, tako da sem vas zelo pozorno poslušala iz pisarne preko televizijskega ekrana, tako da brez skrbi, sem vas vse slišala.</p>
               <p>Zdaj pa ko se sklicujete na uredbo o upravnem poslovanju – ja, seveda tudi jaz poznam ta akt, ampak ta akt ne rešuje vprašanja, potrjevanja podpisov v postopkih zbiranja podpisov za referendum. Tako da tukaj ste že zgrešili v pravni podlagi, na katero ste se sklicevali. Zdaj generičen podatek, ki ste ga tudi po mojem mnenju zelo napačno interpretiral v svoji razpravi, naj povem da ministrstvo je tisto, ki je varuh teh podatkov in sicer Ministrstvo za notranje zadeve in je popolnoma v drugačni situaciji, kot je v situaciji organizator zbiranja podpisov, za katerega vemo, da lahko seveda govori koliko je zbranih podpisov in tako naprej, v svoji kampanji, ampak organizator nima dostopa do teh evidenc, do te aplikacije, ki se vodi pred upravnimi enotami pod okriljem Ministrstva za notranje zadeve in verjamem, da vi to kot bivši načelnik Upravne enote Ljubljana veste. In zdaj primerjati ta dva akterja pri zbiranju podpisov je absurdno, če hočete in še nekaj, tudi o tem sem jaz govorila, pa me očitno niste razumeli. Ukinitev krajevne pristojnosti pri zbiranju tovrstnih podpisov za oddajo podpore referendumu ni rešitev. Zakaj ni rešitev; zato ker se strinjam, vse te organizacijske težave, ki že vrsto let zadevajo Upravno enoto Ljubljana, padejo na težo Upravne enote Domžale, Upravne enote Vrhnike, Grosuplja in tako naprej. To se strinjam, ta neka organizacijska nesposobnost in pa nekvalitetno organiziranje delovnega procesa, ki smo priča na ljubljanski upravni enoti že pred leti, me žalosti tudi v času vašega mandata, je pereč problem tudi za vse ostale upravne enote in zakaj sem jaz izpostavila predvsem Upravno enoto Domžale – zato, ker je bila vrsto let s strani Ministrstva za javno upravo spoznana kot najbolj učinkovita in najbolj kvalitetna upravna enota, ki zagotavlja servis svojim državljanom. In žal, Upravna enota Ljubljana je vrsto let prejemala negativno oceno s strani Ministrstva za javno upravo. To vemo, da so letne ocene in tukaj ni dileme. In zdaj sprevračati te podatke zato, da se morda na račun nas, ki pa nismo bili načelniki upravnih enot, nekako posmehujete, da pa ne vemo iz prakse, pa da ne poznamo zadev pa da ne poznamo pravne podlage in tako naprej, je zame, vsaj zame kot za pravnico in pa kot skromno poznavalko nekega upravnega postopka žaljivo.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Še gospa Violeta Tomić. Ne? Potem ima naslednji besedo gospod Boštjan Koražija, za njim je gospod Predrag Bakovič.</p>
               <p>Gospod Koražija, prosim.</p>
            </sp>
            <sp who="KoražijaBoštjan">
               <speaker>BOŠTJAN KORAŽIJA (PS Levica):</speaker>
               <p>Spoštovani predsednik, najlepša hvala za besedo.</p>
               <p>Pa se bom kar navezal na razpravo gospoda Verbiča, ker vem, da je bil včasih načelnik Upravne enote Ljubljana, če pač ni povedal v eter. In moram priznati, če bi zdaj danes bil minister pa bi vi bili še načelnik, bi ob izjavi, ko ste rekli, da smo tudi, da smo politiki preveč razvajeni, bi zahteval vaš odstop, ker tudi politiki smo navadni državljani v osnovi.</p>
               <p>Glejte, tudi jaz stojim v vrsti na upravni enoti, tudi jaz stojim v vrsti na banki, tudi jaz stojim v vrsti, ko čakamo na vlak, tako da takšne izjave so neumestne, ker tudi v osnovi smo poslanci prvo in edino v osnovi državljani Republike Slovenije. In taka izjava je deplasirana in bi zahteval takoj vaš odstop v takem primeru.</p>
               <p>Potem da vam povem, jaz prihajam iz Upravne enote Ptuj. Pa ker nisem tip glih, da bi samo teoriziral, rajši imam praktične zadeve. In glejte, šel sem v sredo popoldne, sicer tik pred to naznanitvijo epidemije na upravno enoto, da preverimo kaj se v bistvu dogaja. In da sem lahko overil svoj podpis na upravni enoti, sem čakal nekje 25 minut. Pa da ne bo pomote, Upravna enota Ptuj je zelo ažurna, zelo so pridni, delovni, dajo vse od sebe kar lahko, delajo nadure, v glavnem kapo dol pred Upravno enoto Ptuj. Ampak problem je bil v tem, da smo čakali pred vrati, nas je čakalo mislim da 40 ljudi v vrsti na fizični distanci, tako da je izgledalo, kot da imamo karneval na Ptuju spet dobesedno. In dejansko glejte, zadeva je bila taka, da pač normalno, tisti varnostnik, ki je stal na vratih je pač ima navodila in prav je da jih ima in tudi se jih zelo strogo drži, in tudi mi vsi smo se zelo strogo držali pravil fizične razdalje in nošenja mask in potem še tudi higienske zaščite rok oziroma pač »dezintifikacije« in glede na vse to, je pač postopek taki kot je, se pravi traja. In vi ko ste prej rekli, da se tudi, gospod Verbič mislim, ko ste prej rekli, da se v bistvu pač tudi ocenjuje kvaliteta javna uprava oziroma tistih, ki delajo v javni upravi glede na hitrost in odzivnost uradnikov, v resnici v tem primeru, v tem času epidemije dejansko tudi če želijo biti hitri, dejansko po vseh teh pravilnikih in uredbah dejansko tudi če so najbolj hitri, se bo zadeva zavlekla za določeno število minut. Zdaj v tem primeru tudi kolikor sem razumel, bo treba se za vsako zadevo posebej naročati, gospod minister. Se pravi tudi za te podpise, oziroma za overitve teh podpisov. Ne? Okej, v redu.</p>
               <p>Se pravi in tu potem pridemo do tega v bistvu srčike problema, o katerem se danes pogovarjamo in se dejansko skozi vrtimo v krogu. Ni problem v tem, da imam recimo 13 okenc, v tem primeru v Ljubljani. Problem je, da niso razpršena po Ljubljani. In jaz mislim, da to ni samo Ljubljana takšno mesto. Jaz mislim, da tudi bi bilo na Ptuju super, če bi imeli, pa bi bilo v Mariboru super, če bi imeli, pa bi bilo v Celju super, če bi imeli, pa bi bilo super, če bi imeli dejansko po celi Sloveniji tako, ker bi se dejansko v tem primeru dejansko neposredna demokracija lahko udejanjala v celoti tako, kot je treba. In glede na to, da pač sta oba, ki sta pač razpravljavec in minister iz stranke SMC za te kvote, bi pričakoval, ker ste skozi govorili, da boste branik demokracije v tej Vladi, bi pričakoval, da boste vi prvi, ki boste skočili gor in boste rekli »ne, določenega zakona ne bomo sprejemali, zato ker ne bo omogočena dejanska uresničitev pravice do referenduma«. Jaz mislim, da ja. Pa tudi imate tudi Ministrstvo za pravosodje. Tudi one je mogla, v bistvu bila, zdaj bi mogla biti v »luftu« v resnici glede tega. In tu je pač srčika v bistvu tega problema. Mislim mi ne zahtevamo na tej seji od ministra, da spet zadevo naredi, da bo spet ne vem, toliko in toliko točk po Ljubljani glede možnosti storitev pač upravnih enot, ampak samo, da bi v času, ko je pač, ko se zahteva oziroma pač ko se tudi določi možnost za razpis referenduma, da se pač te nastanitve oziroma pač tudi ta okenca oziroma pač kraji, lokacije omogočijo ljudem po Ljubljani. Zdaj v tem primeru, če govorimo o Ljubljani.</p>
               <p>Je pa tudi nekaj glede tega uredb teh upravnega postopka, ko je tudi prej gospod Verbič razlagal. Glejte, v osnovi je dejstvo tako, kot je. Kot rečeno, jaz lahko samo rečem za javno upravo oziroma sploh za upravne enote, da delajo res na polno tako kot vsi ostali. Dejansko ne poznam nobenega, za katerega bi lahko rekel, da lenari oziroma ne dela, ker vsi delajo na sto in še več procentov, ker pač morajo, ker drugače ne gre. To je pač tudi posledica teh vaših odpuščanj oziroma tudi bom rekel racionalizacije v vaši prejšnji Cerarjevi Vladi. To so pač vse posledice, ki se pač se zdaj dejansko izkazujejo v korona krizi, oziroma v tej epidemiji, da so bile napačne odločitve, ampak jaz mislim, da še stalno imate možnost, da kakorkoli zadeve popravite na boljše ali pa tudi zadeve naredite v neko prejšnje stanje ali pa v prejšnja stanja.</p>
               <p>No, in kar se tiče teh upravnih postopkov, enostavno je pač tako. Dejansko če mi imamo pač podatke s terena, če je pač nekdo bil nehote zavrnjen s strani študenta, ki tudi mogoče ni vedel čisto vseh postopkov, ampak je kljub temu poklical svojega nadrejenega, ki mu je potem razložil kako in kaj in kaj sme in kaj ne sme, je pač potem zadeva taka kot je. O nikomur nič slabega, ampak na terenu se stvari bom rekel stojijo drugače kot so v teoriji in tu je pač osnovni problem. Jaz mislim, da bi bilo tudi pametno, da bi minister pa tudi kakšen poslanec ne samo govoril o tem kako smo eni poslanci razvajeni. Mogoče tudi šel malo med ljudi pa malo se pozanimal kako niso ljudje razvajeni pa tudi poslanci nismo razvajeni, vsaj jaz ne.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Gospod Predrag Baković, za njim je mag. Bojana Muršič.</p>
               <p>Gospod Baković.</p>
            </sp>
            <sp who="BakovićPredrag">
               <speaker>PREDRAG BAKOVIĆ (PS SD):</speaker>
               <p>Hvala lepa za besedo spoštovani predsednik.</p>
               <p>Spoštovani minister, kolegice in kolegi!</p>
               <p>Jaz moram reči, da se globoko strinjam z razpravo, ki jo je imel kolega Rudi in sicer tudi o nedopustnosti zapiranja krajevnih uradov, ker menim naslednje. Krajevni uradi sami kot taki se morajo ustanoviti tam, kjer je kraj ali pa kjer je prostor z veliko populacijo, z velikim številom ljudi in pa tudi kjer je prostor zaradi velike, torej zaradi velike površine. Če se lahko fokusiram na Kočevje, ki je največja občina po teritoriju s 555 kvadratnimi kilometri, imamo dva krajevna urada. Včasih je bil še kateri, mislim, da je bil Predgrad pa ne vem, še kje drugje.</p>
               <p>Te stvari so se ukinile in že v nekih normalnih situacijah se dogaja, ko se zgodijo take racionalizacije, prihaja do težav in nezadovoljstva, v tej bom rekel covid situaciji pa je pravzaprav na mestu vprašanje kako ljudem omogočiti neposredno izvrševanje demokracije. In zlasti zato, ker so nekatere omejitve v teh časih že tako ali tako restriktivne, da že same po sebi posegajo v osnovi človekove pravice in če se zaradi bom rekel nekih administrativnih ovir omeji ali samo bom rekel spravi v dvom neka svobodna, neko svobodno izvajanje demokracije, je to lahko velika nevarnost tudi za demokratičnost države. In zato apeliram, spoštovani minister, da se omogoči optimalni pogoj na to temo. Tako, da se zagotovi optimalen čas za pridobivanje digitalnih potrdil Sigov-CA kot smo slišali, kot tudi bom rekel uporabiti zdrav razum načelnika upravnih enot, da bodo v primeru zgostitve na neki upravni enoti takoj odreagirali za stanje. Pa vendar smo na najbolj varni strani takrat, ko so pogoji optimalni in nismo odvisni od bolj ali manj bom rekel zdravih pameti neki vodij ali pa če hočete načelnikov upravne enote. In z neposredno demokracijo se pač ne gre igrati in je prav, da imajo ljudje tudi v času epidemije občutek, pa ne samo občutek, tudi dejansko zavedanje, da niso prikrajšani pri teh pravicah. In to je zelo pomembno.</p>
               <p>Tako da se mi zdijo predlagani sklepi smiselni in seveda jih bom tudi podprl.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Na vrsti je mag. Bojana Muršič, za njo je gospod Gregor Perič.</p>
               <p>Prosim.</p>
            </sp>
            <sp who="MuršičBojana">
               <speaker>MAG. BOJANA MURŠIČ (PS SD):</speaker>
               <p>Hvala lepa predsednik za besedo.</p>
               <p>Spoštovani minister, kolegice in kolegi!</p>
               <p>Moram reči, da današnja razprava po treh urah kaže na to, da je nujno potrebno, da o tem spregovorimo, da o tem govorimo in da najdemo rešitve, ki bodo dale korak naprej in da ne bomo se znašli, ko bomo prišli v to situacijo v dilemi kako postopati. Kajti to, kar je bilo danes slišano, da se pač dela racionalizacija upravnih enot – ja, na enem delu seveda gre se strinjati s tem, da pač se iščejo resursi in kjer bi pač bilo potrebno zmanjšati in racionalizirati poslovanje, se iz tega razloga tudi zapirajo krajevni uradi, ampak kljub temu, treba je gledati ne toliko iz tega stališča finančnega, ampak tudi s stališča strani državljank in državljanov, kajti še vedno je potrebno poudariti, da moramo upoštevati ustavno pravico, da ima v Sloveniji oblast ljudstvo. Zakaj na to navajam, kajti v demokratičnih državah seveda imamo posredno demokracijo, na podlagi katere smo mi tukaj danes izvoljeni in neposredno kateri pač se odločajo o pomembnih zadevah ljudje. Kajti danes je slediti temu, da o najpomembnejših družbenih vprašanjih, katerim smo priča, se kaže, da predstavniška demokracija, katero pač imamo v parlamentu ni več zadostna, zato je potrebno velikokrat in verjamem da tudi se bo to zgodilo, odločanje prepustiti ljudstvu.</p>
               <p>In minister na vas je, da se zagotovi, da se ta pravica tudi izvaja in res smo v neugodnih in bom rekla malce čudni situaciji, ko imamo covid, ko imamo v bistvu prepovedano prehajanje med občinami in le kako bomo zagotovili to neposredno demokracijo ljudem.</p>
               <p>Centralizacija enostavno jaz mislim, da to ni prava pot. Tudi iz koalicijske pogodbe, katero ste koalicija podpisali sledi temu, da boste sledili decentralizaciji, zato apeliram na vas, da o tem tudi razmišljate, kajti upravne storitve je treba približati ljudem. In če ne bomo temu sledili, potem je res za našo državo nekaj hudo narobe. Zakaj govorim o tem - res je, v dobi informatizacije smo. Veliko ljudi je opismenih, ampak vam bom povedala, da prihajam iz malce drugega konca, iz podeželja, kjer pa imamo še bom rekla družine ali pa gospodinjstva, kjer ni dostopa do računalnika oziroma do internetne povezave, kjer so starejši ljudje, bom rekla ki ne obvladajo računalništva, ki nimajo računalnika. Nekateri še celo žal telefonov nimajo, da bi se naročili na eno storitev. Edina pot, ki jim je bila, da so prišli neposredno na upravno enoto zadevo rešili, pa najsi bo to podpis ali pa kakšna druga upravna zadeva.</p>
               <p>Lokalne skupnosti so se zdaj poslužile tudi tega, da tem občanom in občankam pomagajo s Prostoferjem, jih pripeljejo na licu mesta in če jim bo na tem mestu ne bo zagotovljena ta pravica, potem gre v naši državi res nekaj hudo narobe. Govorim o populaciji starejših nad 65 let, pa bom rekla postajamo starajoča se družba in ljudje ne obvladajo teh zadev.</p>
               <p>Pa če se dotaknem mogoče tudi malce Ljubljane. Jaz o Ljubljani sicer upravni enoti ne želim govoriti, kajti kolegica Tina Heferle in tudi kolega Verbič sta kar precej govorila, pa tudi predlagateljica. Vsekakor pa menim, da kot državljana in da bi mi bilo zelo težko iz Viča prihajati v Center, kajti vemo, da je prvič potrebno priti sem. Lahko prideš sicer z javnim prevozom in pa če se spet obrnem na starejšega, to je izjemno težko. Potrebno je potem priti na Linhartovo, če pa prideš z osebnih prevozom imaš pa težavo prvič s parkiranjem, drugič pa potem tudi s čakanjem. Pa še bom šla naprej, še bolj globalno – danes se je potrebno na vse storitve na upravni enoti naročiti po telefonu. Zdaj smo pa tam. Nekateri telefonov nimajo oziroma dostopa do telefona. Žalostno je, kajti v Ljubljani bom rekla po mojem ni gospodinjstva, kjer ne bi bilo, ampak verjemite mi, na Pohorju pa na Kobanskem pa so gospodinjstva, kjer ni telefonov in starejši tega nimajo. Kako bodo potem, kako jim bo potem zagotovljena ustavna pravica in pridobivanje oziroma urejanje upravnih zadev. Tako da tukaj mislite tudi na te ljudi, ki si tega ne morejo zagotoviti.</p>
               <p>In kot je bilo danes, tudi minister je omenil, da iz tega poročila, ki je pač bilo narejeno, Selnica ob Dravi krajevni urad, ki je bil, ki je samo 3,5 kilometrov iz Upravne enote Ruše odmaknjen. Ja, tudi to drži, ampak vam danes povem, krajevni urad ne dela več. Ampak seveda saj razumem, ni bilo dovolj upravnih storitev, ampak ne vemo kaj se bo zgodilo v primeru, da pride do tega, da se bodo zbirali podpisi za razpis referenduma. Takrat ljudje bi seveda želeli oddati. Pa če se še slučajno zgodi, da ne smejo iz občine. Občina Selnica in občina Lovrenc sta dve različni občini. Prehajanje med tema mejama ni dovoljeno. Kazen, policisti stojijo na mostu, preverjajo kam greš zakaj greš.</p>
               <p>Pa gremo še naprej, na digitalno potrdilo. V času prvega vala covid, ne vem, mi boste minister pomagali. Ali boste dali navodilo, da gre to za nujno zadevo z uradnikom na upravnih enotah, kajti v prvem valu nisi mogel priti na upravno enoto in zahtevati za digitalno potrdilo. Nisi mogel. In digitalno potrdilo je zelo, zelo pomembno za tiste, ki seveda so toliko opismeni, ki si ga bodo znali naložiti na računalnik ali kamorkoli že. Ni tako enostavno. Sama sem kolikor toliko opismena, pa vem, da imam zelo, zelo pazim kako si ga bom naložila na računalnik.</p>
               <p>Tako da tukaj res minister, mogoče imam vprašanje ali boste dali krajevnim, mislim krajevnim – upravnim enotam navodilo, da morajo sprejeti vsako zahtevo oziroma v primeru, da bo pač nekateri občan želel pridobiti in da jih bo potem upravna enota oziroma uradnik moral sprejeti. Kajti spet potrebno se je naročiti, da prideš tja, ker digitalno potrdilo, da ga dobiš, moraš fizično priti na upravno enoto, pa samo daš tisti podpis pa nič kaj drugega, ker obrazec je že tako ali tako fizično prineseš na upravno enoto. Tako da tukaj resnično, res je problem, upravne enote, verjamem, da so težave, da jih želite racionalizirat, da želite v bistvu čim bolj z manjšimi stroški delovanja zagotoviti, ampak glejte, res se bomo mogli vprašati ali želimo, da ljudje prihajajo tudi fizično na upravne enote. Vedno moramo misliti pa predvsem na tisto najranljivejšo populacijo, ki tega te storitve ne morejo pridobiti tako, kot jo lahko bom rekla mi malce mlajši, ki imamo pač milijon in eno možnost, da pač do tega dostopamo.</p>
               <p>Zato minister, resnično danes je nujno potrebno, da rešimo situacijo, ker jaz srčno upam, da bomo sicer čimprej iz tega covida prišli ven, ampak lahko se nam zgodi, da bomo zbirali podpise ravno v času, ko bodo ne vem kakšni ukrepi. In tako, kot je bilo danes že rečeno, 300 hipotetično 300 tisoč Ljubljančanov se lahko odloči, da bo oddalo glas v Ljubljani, ampak sigurno se bo odločilo v prvem tednu, ko se bodo začeli podpisi. Pa ljudje bodo ja, uradniki bodo znoreli na upravni enoti, ker ne bodo fizično zmogli in tu je treba res najti danes rešitev, da potem, ko bo prišlo do tega ne bo težav. Saj zgodba je popolnoma enaka tudi pri drugih ukrepih, ki jih pač imamo. Rešitve bi morali najti prej, sedaj bi jih pa morali samo izvajati.</p>
               <p>Toliko zaenkrat. Jaz verjamem minister, da se vi zavedate, da je vaša dolžnost, da se zagotavlja pravica do neposrednega odločanja državljank in državljanov. Srčno pa upam, da boste temu tudi sledili in naredili vse, da bodo državljanke in državljani na koncu lahko to neposredno odločanje tudi izvajali.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Besedo ima gospod Gregor Perič, za njim je še enkrat gospod Verbič Dušan.</p>
               <p>Prosim.</p>
            </sp>
            <sp who="PeričGregor">
               <speaker>GREGOR PERIČ (PS SMC):</speaker>
               <p>Predsednik najlepša hvala. Lep pozdrav vsem, kolegice in kolegi, spoštovani minister!</p>
               <p>Torej, če prav razumem jaz hipotezo, ki so jo danes predlagatelji postavili je, da zaradi reorganizacije upravne enote oziroma sistema delovanja upravne enote, ker gre v Ljubljani za nekakšno specifiko zaradi velikosti in sicer ne omogoča tega, da bi zlasti zaradi covid situacije državljani mogli v primeru sklica oziroma želje po tem, da bi oddali svoj glas za referendum, tega ne bi mogli storiti.</p>
               <p>Zdaj kot sem razumel predlagatelja, ravno tako je ta reorganizacija brca mimo, nekaj kar ni okej, kar je prineslo zgolj negativne učinke, tudi kolega Medved, prejšnji minister za javno upravo mislim, da je postavil neko tako izhodišče. Pa me vse skupaj nekoliko čudi, ker ko sem gledal gradivo, saj bom našel – je recimo ob odprtju teh prostorov bil tam tudi ljubljanski župan in kolikor vem je ljubljanski župan zelo aktivno sodeloval pri tem procesu, ker je tudi sam videl številne pozitivne učinke. Jaz ne verjamem, da bi ljubljanski župan sprejel kakšen tak predlog, ki bi z vidika delovanja upravne enote pomenil slabši standard za občanke in občane Ljubljane. Po mojem bi se kar glasno uprl, ker smo v preteklosti že videli, da to zna narediti in je pri tem zelo uspešen. Jaz mislim, da je ljubljanski župan ta projekt pohvalil. Dajte pogledati malo tudi medijske zapise, je bil pri njem vključen. Ravno tako tudi sam načelnik, ki je bil tam prisoten in tudi danes smo slišali ministra, ki je pojasnil, da z vidika števila okenc se v tem smislu nič ne spremeni, prav tako ni neke bistvene razlike glede parkirnih mest, ker verjamem, da tudi danes tisti, ki ste poslanci iz Ljubljane, ko želite iti v center, tam pri Tromostovju na Upravno enoto ne morete parkirati na Prešernovem trgu. Tako da nekaj korakov je potrebno vseeno narediti.</p>
               <p>Zdaj iz lastnih izkušenj bom rekel nekdo iz Ljubljane se mora iz enega konca pripeljati, pripešačiti, prikolesariti, ali pripeljati s taksijem na drug. Tisti, ko pa živimo v drugačnih okoliščinah, se moramo enostavno vsesti v avto in pripeljati do tistega konca. Tako da ima vsaka lokacija, kjer živimo neke pluse, neke minuse in mislim, da je tukaj tudi brez veze razpredati. Najbolj mi je pa zabavno oziroma zanimivo, ko kolegice in kolegi rečete, da od SMC-ja pričakujemo to in to in to. Tudi jaz bi lahko pričakoval kaj od vas, sploh od Levice, pa sem hitro nehal s temi pričakovanji.</p>
               <p>Bi pa rad nekaj izpostavil, ko govorimo oziroma ko kritiziramo to dostopnost javne uprave oziroma upravnih storitev z vidika sklicevanja referenduma. Jaz bi vas spomnil na 11. februar 2016 in 5. april 2017, ko se je to matično delovno telo ukvarjalo s predlogom Zakona o spremembah in dopolnitvah Zakona o referendumu in o ljudski iniciativi in ne boste verjeli, številni ukrepi so bili predvideni tu notri, ki bi poenostavili to, da ljudje lažje oddajo svoj glas, kadar želijo o nekem vprašanju, da se izvede referendum. In če mene podatki, oziroma če imam prave podatke, ste bili tudi v Levici takrat proti temu. Tako da danes nabijat po dolgem in počez, da gre za neko smrt demokracije in podobno, jaz mislim, da je malo deplasirano. In ljudje, ki nas spremljajo, potem dobijo nekoliko drugačen vtis, vtis od tistega, kar v resnici je. Tako da jaz bi predlagal, da to razpravo, ki mislim, da kam pretirano daleč ne vodi, počasi zaključimo.</p>
               <p>Rad bi poudaril še to, da mislim, da ni minister tam zato, da bo operativno vodil vsako posamično upravno enoto, ampak imamo zato načelnike upravnih enot, ki so kompetentni in dovolj odgovorni, da znajo optimalno organizirati delo na svojem področju, kadar se pojavijo posamezne anomalije zaradi omejitev, objektivnih omejitev, ki jih imajo znajo tudi poiskati pot in način, da se jih odpravi. In kot rečeno, tudi sam lahko pritrdim temu, da sta zame kadar poslujem pa ne samo z upravno enoto, s Finančno upravo, z geodetskim Gursom in še marsikom drugim, predvsem hitrost in strokovnost. In opažam in to se mi zdi izredno pozitivno, da nas je ta covid situacija naučila pa tudi vzpodbudila ali pa prisilila k temu, da uporabljamo ta digitalna sredstva v veliko večji meri. Sem zadovoljen, da se da danes marsikaj urediti po elektronski poti, da je ta stopnja verifikacije vsakega posameznika bila poenostavljena in vse stvari veliko lažje tečejo, tako da je verjamem tistih obiskov, potrebnih obiskov na upravni enoti ali pa kje drugje temu primerno manj iz varnostnih in pa verjetno še iz kakšnih drugih razlogov olajšamo delo javnim uslužbencem. Tako da meni se zdi predvsem ključna hitrost in strokovnost in ocenjujem, da je mreža takšna kakršna je zdaj upravnih enot in tistih služb oziroma pisarn, ki so po terenu zadostna, da omogoča to, da približno enako imamo vsi dostop do teh storitev.</p>
               <p>Je pa dejstvo in tudi to vprašanje je na mestu, ki ga je kolega Verbič izpostavil; če en javni uslužbenec v centru Ljubljane mora obdelati tristo vlog na dan, nek drug pa petnajst na mesec, je tudi vprašanje smiselnosti izrabe javnih sredstev oziroma potem je treba se vprašati kako tistemu drugemu javnemu uslužbencu naložiti še kakšno drugo delo, da potem v službi upraviči ta namen zaradi katerega je tam.</p>
               <p>Tako da meni se zdi, da bi bilo dobro, da ko razpravljamo in ko postavljamo take hipoteze, ki so za moje pojme precej za lase privlečene, da imamo tudi malo več odgovornosti, navsezadnje tudi do številnih zaposlenih v javnem sektorju, ki se trudijo v teh razmerah še toliko bolj, ki delajo tudi od doma, ki so v stresu in pod pritiskom. Te razprave kakršna je ta danes, pa mislim, da prav kaj dosti k temu, da se lažje soočamo z izzivi ne pripomorejo. Bom rekel še to, da Slovenija ni samo Ljubljana, ima še številne druge lokacije in bi si želel, da ko razpravljamo o tem, predvsem pa o tako pomembnem vprašanju kot je referendum, smo po tem smislu dovolj odgovorni in ne kar tako na pamet postavljamo neke točke oziroma zahteve, kot ste jih postavili, ker mislim, da je vseh pet sklepov danes v razpravi, za vseh pet sklepov je možno ugotoviti, da v bistvu niti niso potrebni, ker se tako ali drugače že izvajajo oziroma so bili izvedeni določeni ukrepi, da niti niso potrebni. Zato jih tudi sam ne bom podprl. Kaj več pa morda še v nadaljevanju razprave.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Prva je bila gospa Sukič, potem gospa Tomić.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ja, spoštovani kolega Perič, od SMC prav gotovo pričakujemo, da se boste postavili na stran demokracije in da boste proti prepovedi referenduma, kajti to je osnova, ki je zapisana v ustavi. Tu sploh nimamo kaj debatirati. Drugič, ne razumem vašega naslanjanja, vaše argumentacije, ki se naslanja na prisotnost ljubljanskega župana tam in tam. Oprostite, ljubljanski župan je popolnoma irelevanten za to, o čemer se mi danes tukaj pogovarjamo. Dejstvo je, da je Ljubljana, ne samo, da ima 300 tisoč prebivalcev, je tudi precej geografsko razprostrta in da pač pri takšnih zatrpanih cestah, vemo kakšni zastoji prometni se v Ljubljani dogajajo, kako se nikakor in nikakor ne more pretočnost v Ljubljani urediti na način, da bi se ljudje lahko premikali od iz točke A v točko B hitro, da je pač mobilnost zelo pač vprašljiva v Ljubljani, da se torej iz šestih upravnih enot skrčimo na dve oziroma na eno v praksi delujočo.</p>
               <p>Oprostite, to je omejevanje dostopnosti in to je tudi omejevanje demokracije v primeru, ko gre recimo za referendum. To je enostavno omejevanje ljudi, da lahko izražajo svojo voljo in da pri tem ne porabijo ne vem, celega dneva ali pa si vzamejo celo dopust v službi, da se bodo lahko izrekli, ker točno veste, da si ljudje pač ne bodo vzeli za to dopusta in vam je do tega očitno, da se krči dostopnost in da se s tem seveda je manj demokracije. In to je na žalost ta smer v katero nas peljete, na žalost. In če boste vztrajali pri takih res že abotnih argumentih, kot ste jih pravkar izrekal, je to samo še potrditev, da pač veselo kolaborirate v tem in da vam je popolnoma vseeno za demokracijo. Tako daleč smo že prišli, da vam je celo za demokracijo postalo vseeno. To je pa res se za vprašati kaj se z vami dogaja.</p>
               <p>To je vse kar imam za povedati.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Gospa Violeta Tomić, replika.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Ja, hvala.</p>
               <p>Mislim kolega Perič je zdaj navedel ogromno nekih čudnih argumentov in je zelo zavajal. Jaz bi pričakovala, predsedujoči, da bi ga opozorili, ko začne o ljubljanskem županu govorit, če mene opozorite, ko govorim o referendumu, da to ni tema. Referendum je tema in onemogočanje referenduma o 780 milijonih za vojsko v času zdravstvene krize je tema. Župan Zoran Janković ga pa Perič zelo rad omenja, ne vem zakaj in kaj imata, kot da je zdaj ali mi ali on. Mi z njim nimamo nič, nas tudi ne zanima v tem kontekstu, kajti pogovarjamo o delu ministra. Občina pa vemo, da tukaj nima nobenih svojih bi rekla, ne moremo vplivati na župane iz parlamenta. Tako da to je popolna neumnost.</p>
               <p>Seveda pričakujemo od SMC-ja, ki je prišel v ta parlament z obljubami o demokraciji, pravu, morali in se izrodilo vemo v kaj, da pričakujemo, da ste na strani demokracije, za božjo voljo. Da ne podpirate zakonov, ki omejujejo referendum. In seveda očitali ste, vi bi pričakovali od Levice bog ve kaj. Mi smo bili proti temu in smo glasovali proti temu, da koalicija sama odloča o tem o čem se državljani ne smejo odločati na referendumu. Če želite take spremembe, morate spremeniti ustavo. Za to pa potrebujete dvotretjinsko večino, ne samo večino v koaliciji.</p>
               <p>Skratka pod krinko nekih hitrih sprejemanj protikoronskih odločitev ste zavajali in izglasovali nekaj, kar nima veze s korono. Od deregulacije cen knjige, do ne vem, dvig mejnih vrednosti pri javnih naročilih, do izključitve okoljskih organizacij iz postopkov posegov v prostor in tako naprej. Na kar vas je opozarjala tudi Zakonodajno-pravna služba in nehajte, prosim vas zavajati in govoriti in mešati hruške in tepke in jabolka in vse skupaj. Vaši argumenti so bili ne samo, da so bili nekredibilni, bili so žaljivi do nas in to ni prav lepo.</p>
               <p>Skratka mi vas opozarjamo pravočasno minister, da bo treba zagotoviti dostopnost in to je edino, kar želimo doseči tukaj. Je popolnoma neracionalno, da vseh trinajst okenc v Ljubljani pač je na Linhartovi. In ne govorit nam, da smo razvajeni, če želimo, da dobimo kot pravi kolega Verbič, povsod servis od države. Državljani vsi plačujejo davke, vsi, ne glede na to kje živijo in so po ustavi enakovredni in enakopravni in vsi morajo imeti enak dostop do upravne enote. In to jim pač Ministrstvo za javno upravo mora zagotoviti, kajti ne bodo se same občine samoorganizirale. In tukaj menedžerski pristop nima kaj iskati <gap n="..."/>
               </p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Gospa Tomić, čas za repliko je potekel.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>To so osnove. In kot je že prej kolegica Muršič omenila, naročanje po telefonu; zavedajte se, nimajo vsi teh možnosti in ravno tako se zdaj naročajo za zdravstvene storitve <gap n="..."/>
               </p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Gospa Tomić, čas za repliko je potekel.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Jaz sem predlagatelj in sem v imenu predlagatelja <gap n="..."/>
               </p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Ja, ampak se morate potem javit. Zdajle so replike.</p>
               <p>Gospa Heferle ima besedo.</p>
               <p>Prosim.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>No, lej, pa mi je vzel besedo.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Ja, hvala lepa.</p>
               <p>Jaz imam repliko seveda na gospoda Periča. Zdaj jaz v svoji razpravi nisem nikoli rekla, da mora minister za javno upravo se vtikati prav v vsako upravno enoto, v vodenje upravne enote in organizacijske procese. Sem pa rekla, da ko minister opazi kakšne nepravilnosti, zaplete pri vodenju, pri organizaciji dela in tako naprej, ima pa v Zakonu o državni upravi na podlagi 53. člena pristojnost in odgovornost, da to uredi. Se pravi, da daje upravni enoti usmeritve in navodila za izboljšanje organizacije, učinkovitosti in kakovosti dela, da usklajuje reševanje kadrovskih, finančnih, prostorskih, materialnih in drugih podobnih vprašanj v zvezi z delom upravnih enot in tako naprej in o tem mi je pritrdil tudi gospod minister, tako da res ne razumem stališča kolega, ki je tako v vnemi veliki branil svojega strankarskega kolega.</p>
               <p>Zdaj tudi kar se tiče teh opazk, da naj se ta razprava že enkrat konča, da je neplodna in tako naprej. Kolega Perič, predsednik je sklical odbor danes popoldne, predsednik je sklical dva odbora danes popoldne in na njega se obrnite, če nimate časa tle sedeti pa poslušati naših razprav. In še ta komentar, da ti sklepi, ki so jih predlagali niso potrebni, da so na pamet sestavljeni in tako naprej, vam lahko zagotovim, da niso na pamet postavljeni. So postavljeni na nekih preučitvi dejanske situacije in pa pravne podlage za njih in pa če bi bili tako zelo nepotrebni, potem se danes o tem ne bi pogovarjali, o čemer se pogovarjamo. Potem ne bi imeli nobenega problema, potem ne bi izpostavljali situacij, ki jih izpostavljamo in tako naprej. Če bi bilo to urejeno, pa ni urejeno, zato je današnja seja. Me pa ne čudi, da ignorirate vse naše predloge v zvezi z ustavno pravico do referendumske pobude. Gospod Perič, me ne čudi, ker očitno samo slepo sledite tej Vladi, očitno samo slepo sledite vladajoči stranki SDS, za katero vemo kakšen je modus operandi. Očitno je ta modus operandi postal tudi modus operandi stranke SMC in me ne čudi vaše stališče. Me pa čudi iz tega vidika, ker smo lahko vsi slišali v začetku nastajanja te koalicije, da boste v SMC-ju pa edini branik demokracije v tej Vladi. No, vaše napovedi so se stoprocentno sfižile.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Še gospod Medved se je javil za repliko.</p>
               <p>Prosim.</p>
            </sp>
            <sp who="MedvedRudi">
               <speaker>RUDI MEDVED (PS LMŠ):</speaker>
               <p>Hvala lepa.</p>
               <p>Seveda kolega poslanec, ko vam razprava ni všeč, vam je pa odveč. Razlika med nami je v tem, da vi vse skupaj gledate skozi denar. Tudi ko govorimo o dostopnosti te države državljanom oziroma kako naj bo ta država servis državljanov, vi to gledate skozi denar, mi pač to gledamo malo drugače. Gledamo tudi in predvsem skozi in za ljudi. In jaz nisem govoril o nobenih brcah v temo, ne vem kje ste to slišali. Ni pa vaš minister, vaš minister nič argumentiranega odgovoril, ko sem razlagal, da smo vendarle imeli ob tej napol polomljeni reorganizaciji in selitvi za Bežigrad tudi rešitve kako to dostopnost in dostopnost bom pa vselej postavljal na prvo mesto, ker če ni dostopnosti seveda potem tudi hitrosti ne more biti. Če ni dostopnosti, kje je potem lahko hitrost. Zagovarja to dostopnost in rešitev je bila in je še na dlani, da se na več lokacijah v Ljubljani, lokacije smo že omenjali, pač ohranijo te pisarne, ki bodo to dostopnost ljudem zagotavljale. Kolikor vem, je minister tej ideji nasprotoval, ni pa pojasnil pravzaprav zakaj bi nasprotoval. Ali morda za tistih nekaj evrov prihranka ali iz kakšnega drugega razloga.</p>
               <p>Tudi ni res, da potem v teh pisarnah ali po krajevnih uradih ljudje delajo bistveno manj, to pa gospod Verbič dobro ve. Ljudje, ki delajo na krajevnih uradih niso samo na krajevnih uradih, ampak so sicer v normalnem delovnem procesu na upravni enoti, ker krajevni uradi pač ne delajo s polnim delovnim časom, tako kot matične upravne enote. Torej niso nič manj obremenjene. Jaz trdim, da so seveda vsi delavci in delavke na upravnih enotah zelo zelo obremenjeni. Vsi so zelo obremenjeni. Stvar organizacije dela je res, da so morda ponekod po nepotrebnem bolj, drugje pa manj. Ampak mi smo danes tukaj govorili pač o Ljubljani in navedli nekaj problemov, ki jih dostopnost do storitev države v Ljubljani ljudje, da pač občutijo probleme in v zvezi s tem ponudili tudi oziroma spomnili tudi na nekatere rešitve in to je v bistvu bil, kar zadeva mojo razpravo. Ves smisel, torej moram reči, da je gospod Perič pravzaprav vaš odziv na mojo razpravo brca v temo.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>K besedi se je javil še gospod Dušan Verbič.</p>
               <p>Prosim.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS SMC):</speaker>
               <p>Hvala lepa za besedo predsednik še enkrat.</p>
               <p>Moram priznati, da mene pa zelo veseli današnja razprava in mi ni škoda časa, da se o tej zadevi pogovarjamo zaradi tega, da neke zadeve pa vseeno si dorečemo in tudi premaknemo. Upam.</p>
               <p>Zdaj prvo kar je gospod Koražija; določene zadeve ne bom komentiral, ker se mi zdi popolnoma neumestno vaš uvodni del. Lahko vam povem samo nekaj; če sem prav v razumel, vi ste dobili sporočilo nekega študenta ali sta bila dva študenta na Upravni enoti Ptuj, a veste jaz sem nekako prejšnji teden sam želel videti kako Upravna enota Ljubljana danes pod temi, recimo izjemnimi okoliščinami deluje. Kljub možnosti in kljub temu, da nekdanji sodelavci so mi nekako rekli, da lahko uredim tako imenovano zamenjavo osebnega dokumenta, da bi nekako malce si prihranil čas, nisem želel. Želel sem iti v vrsto in sem čakal, da sem normalno kot vsak občan prišel in videl neposredno kar pomeni servis države. In moja razprava, kakorkoli ste prisotni razumeli, je bila razprava vezana izključno v razmerah delovanja servisa države v nekih okoliščinah, ki ni pod covidom. Jaz popolnoma razumem predlagatelja, da je sedaj okoliščina, ki lahko vpliva na neko zadevo. Ampak jaz se tega nisem dotikal v moji razpravi, kljub temu, da sem bil tako ali drugače narobe razumljen ali očitan v neko ekonomsko logiko in podobno.</p>
               <p>Veste, tudi s strani Poslanske skupine Levice, predvsem gospod Koražija, dajte vi pogledati pa povprašajte svoje kolege zakaj je naš predlog, ko ste tolikokrat očital in očitate moji ali meni Poslanski skupini SMC neko držo in podobno. Leta 2015 zakaj se ni podprlo iz strani takratnega predloga ravno v zvezi s tem. Pa se majčkeno malce pozanimajte, glede na to kje je bilo dobro hoteno in namera, da se morebiti, če se karkoli, da se kaj olajša. Po eni strani bistveno uradnikom, po drugi strani pa da se ob nekih takih zapletenih okoliščinah resnično omogoči relativno normalni dostop in odzivnost servisa države.</p>
               <p>Zdaj toliko kar se tega tiče. Moram se dotakniti kolegice Heferle. Ja, pohvalila ste se, da Domžale je en od najboljših bil. Absolutno se strinjam, ampak niste pa omenili, da je to bil zgolj en pokazatelj ali en kazalec ali eno merilo, ki se meri neka učinkovitost, sposobnost, odzivnost in podobno. Ampak ključno pri teh zadevah je, zaradi tega sem malce več se dotaknil UE Ljubljana, ki je bil večno trn v peti tako imenovanega sistema obvladovanja množice servisa strank, ki tudi v Domžalah ali ostali recimo Maribor je tudi, čeprav pol manjši obseg in tudi število zaposlenih deležen, ampak dve tretjini upravnih enot kot nekdanji minister gospod Medved mislim, da zelo dobro se je seznanil, je tako majhen pripad, da to sploh niso problemi. Tudi recimo temu servisiranje strank je bistveno olajšano, bistveno drugačno. Sam sem na stališču in sem se tudi sedaj prepričal prejšnji teden o teh tako imenovanih ali najsibo podpisov ali zamenjave osebnih dokumentov. Dobesedno je Tobačna malo manj kot industrija. Pri tako veliki količini upravljanja nekih storitev države. In prav gotovo je eno od ključnih zadev ali nalog načelnika, kot sem omenil uvodoma na podlagi nekih zakonskih in podzakonskih določb ali uredb. In zaradi tega se ne morem strinjati s tem, da je nek kot ste rekli sprememba nekih procesov in podobno, namenjeno izključno za to, da se okrni demokracija. Absolutno se s tem ne strinjam.</p>
               <p>In bom zelo jasno in glasno povedal. Zakaj je potem načelnik upravne enote ministru, ki je prisoten posredoval predlog o reorganizaciji, kajti minister ni sam od sebe se odločil za to. On je spoštoval voljo uradnika na položaju, ki je najverjetneje mu predočil, dokumentiral in tudi prepričeval, da je nujno spremeniti določene procese. Ne glede na to kakšne so okoliščine. In zaradi tega menim, da je nekorektno, da se na ministra tako ali drugače spravljate ravno razlog racionalizacije. Načelnik je bil tisti. In minister, če je pravi minister, praviloma sledi volji načelnika, ker oba se zavedata, da se morajo neke stvari spremeniti, da je boljši servis države.</p>
               <p>Tako da težko sprejemam tovrstni komentar, da je minister tisti, ki bi lahko tako ali drugače. Strinjam se tudi s prejšnjim ministrom, gospodom Medvedom, da je imel pomisleke ja ali ne. Ampak žal se je zgodilo to, da je prišlo da tako imenovane zamenjave Vlade. In še eno zadevo bi rad omenil, ko je s strani Poslanske skupine Levice tako na mene kot kolega vsaj danes tudi komentar kako sledimo vsem mogočim zadevam trenutni vladajoči koaliciji. A veste, jaz bi pa zelo rad sledil gospodu Šarcu. In ko je bila prejšnja Vlada nisem imel nobenih problemov, tudi naša Poslanska skupina. Ampak mi nismo krivi, če je prišlo do odločitve, da je odstopil. Sam kako razpravljam pa kako zavzemam določena stališča pa težko sprejemam kakršnekoli komentarje, da mi očitate zakaj tako razmišljam ali zakaj sem na tem stališču. Ravno z vaše strani tudi ob drugih priložnostih se dostikrat citira tisti člen ustave o vlogi poslanca.</p>
               <p> A je potem edino prav tisto, kar vi zavzemate stališče. V imenu vseh, tako kakor uvodoma, ko je gospod Koražija lepo povedal »ja, sem se pogovarjal s študentom«. Jaz sem svoj <gap n="..."/> ali pa tri študente, tako sem pač vas razumel. Bomo pa iz magnetograma videli kako je bilo, tako da tukaj ni noben problem. Zaradi tega sem se tudi odzval in rekel, da sem na določene zadeve želel se tudi sam lastnoročno prepričati kot zgolj občan kakšna situacija je.</p>
               <p>Zdaj kar se tiče tovrstnih zadev, moram priznati, da v tej racionalizaciji menim, da je popolnoma nepravično, kot sem že uvodoma omenil, da je ključni razlog, da je sedaj okrnjena demokracija na strani ministra. Sploh ne želite komentirati, da je to praktično reorganizacija na predlog načelnika. Ne zavedate se težavnosti in problema obilico dela na strani uradništva v Upravni enoti Ljubljana. Malo posluha in tle minister ne more čudeže delati, tako kakor v preteklosti ne. In tudi menim, ko sem prej pa sem dobrovoljno omenil primer Dola pri Ljubljani. Sledil sem pač neki politiki, kar je popolnoma normalno. In verjamem da, ko je bil gospod Medved minister je tudi sledil neki politiki. Ampak, ko se vedno spogledujemo z nami vzornimi in podobnimi. Pojdite pogledati v Avstrijo, germanske države, pojdite romanske države pogledati kakšen je servis države. A je vsaka četrtna skupnost ima recimo temu krajevni urad ali upravno enoto.</p>
               <p>Tako da jaz verjamem, da je sedaj tale neugodna priložnost ali prilika izrednih razmer, ki se je sedaj močno spolitizirala, predvsem v teh razpravah, da je reorganizacija upravne enote kriva, da je okrnjena recimo temu demokracija. Še enkrat, o tem odločno nasprotujem, kajti v Ljubljani kolikor poznam, je dostopnost javnega potniškega prometa zelo odzivna, v parih minutah si ti na lokaciji Bežigrad, če nisi s svojim avtom.</p>
               <p>Kar se tiče pa tega, da mora organ državne uprave imeti, v tem primeru bi Upravna enota Ljubljana, da ne bi bilo toliko besed sto parkirnih mest. Mislim, da je to sila neresno. Poglejmo samo kako organi državne uprave delujejo tudi v Ljubljani, govorim predvsem za Ljubljano in konkretno vzamem primer Arso, ki je zgolj čez cesto, Vojkovo. Sedež nima enega parkirnega mesta. In tisti, ki so kakorkoli se kdaj srečevali z OPN-jem ali OPPN-jem vemo, skoraj dnevno so morali hoditi na Arso zato. Nobenih besed ni bilo o zahtevnosti po parkirnih mestih. Predvsem tako njih, kot uporabnikov je vedno bil problem odzivnost in strokovnost. Strinjam pa se, da je pa super, če se lahko pripelješ do vrat dobesedno urada, to pa je omogočeno na krajevnih uradih. S tem se pa strinjam.</p>
               <p>Tako da zavedam se, da so sedaj neke izjemne izredne okoliščine in menim, da so načelniki tisti, ki so ne samo v tej krizi, so bile tudi prej, tudi pred desetletjem in so za svojo pristojnostjo sprejemale odločitve, da so lahko nekako bili servisi države še bolj optimalni kot pač so ob normalnih okoliščinah.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Gospa Sukič je želela repliko.</p>
               <p>
                  <stage>/ oglašanje iz klopi/</stage> Pa gospod Koražija. Ja, vi ste prvi roko dvignili.</p>
               <p>Prosim.</p>
            </sp>
            <sp who="KoražijaBoštjan">
               <speaker>BOŠTJAN KORAŽIJA (PS Levica):</speaker>
               <p>Repliciram gospodu Verbiču, ki je zdaj tako odreagiral kot tista užaljena mila jera, čisto po domače povedano, zato ker sem ga opozoril na to, da je bil včasih načelnik upravne enote, pa mislim, da mu ni bilo prav, da sem se obregnil ob tisto deplasirano izjavo glede državljanov pa politike. Da pač zadevo mislim hitro repliciram v smislu tega, ker je pač govoril o tem, da sem jaz govoril s študentom. Ne. Jaz sem rekel, da sem bil sam na svoji upravni enoti na Ptuju. To je zgodba za sebe. Naši člani Levice so pa bili na Tobačni oziroma so tam želeli overiti podpise pa so jih pošiljali na Linhartovo in to jih je pošiljal študent, ki je delal tam preko napotnice in nič proti temu študentu, ker je študent potem na zahtevo našega člana poklical svojega nadrejenega in potem nekako so se dogovorili, da so lahko potem kljub temu izvedli tam to overitev podpisa. V tem je bil problem. Pa še enkrat, da zadeve razčistimo do potankosti.</p>
               <p>Glejte, še enkrat, mi nismo danes tukaj govorili o tem, da želimo, da se reorganizira javna uprava, ampak da v smislu referenduma oziroma pač v luči referenduma date možnost ljudem, ki želijo sodelovati pri referendumu in tudi udejanjati svojo voljo referendumsko, da se pač v času razpisa referenduma, da se pač dodelijo oziroma nekako najdejo nove lokacije za overitev podpisov oziroma za oddajanje teh overjenih podpisov. To je bila edina zadeva, ki so smo jo želeli izpostaviti. Nismo govorili o reorganizaciji, ne želimo reorganizirati javne uprave, je pa res, da je pač žal vaša bivša Cerarjeva Vlada naredila kar veliko škode glede javne uprave in s tem se boste pač morali tudi enkrat sprijazniti.</p>
               <p>To je pa tudi to. Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Gospa Sukič, prosim.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Spoštovani kolega Verbič, zdaj jaz ne vem kdo je tu pristojen, da čuva in bdi nad tem, da se ne krni demokracija – nek načelnik ali je to minister. Mislim, da je to minister. Tako da nehajte se izgovarjati, da je načelnik si to zamislil in zdaj ubogi minister ne more nič. Minister je tisti, ki lahko vse to naredi, če želi. In tukaj se pogovarjamo o dostopnosti državljank in državljanov v primeru referenduma, do dostopnosti do upravnih enot. In ne mi reči, da je ena upravna enota ali pa dve upravni enoti za celo področje Ljubljane enaka dostopnost, kot jih je bilo prej šest. Tega mi ne bo noben prodal, ker gre za geografsko razpršenost ali pa nerazpršenost. In tukaj pač prihaja do nazadovanja, do krnjenja tega, da imajo ljudje dostop, otežuje se jim dostop, po domače povedano. In s tem se zmanjšuje nivo demokratičnosti in če vam je to v ponos, če vam je to imperativ, mi je zelo žal. To je slabo. In to in mi tukaj v Državnem zboru smo zato tukaj, da se o tem pogovorimo in da take stvari preprečimo. Ne pa da tukaj vztrajate in se izgovarjate na neke racionalizacije. Demokracije, oprostite, z racionalizacijo pač nima nič skupnega. In če ni škoda 680 milijonov evrov dati za orožje, potem verjetno ni škoda nekaj milijonov za to, da se ohranijo upravne enote po različnih lokacijah kot je bilo to v preteklosti in da se omogoči ljudem, da lahko dostopajo do teh okenc, kadar to potrebujejo ali kadar pride do teh situacij. To pač mi ne boste rekli, da teh nekaj milijonov, ki jih boste »prišparali« pa zdaj taka stvar, da je treba ljudem vzeti še to.</p>
               <p>Kaj je potem demokracija v tej državi? A to, da gremo vsake štiri leta na volitve? A to je to, kar boste pustili državljankam in državljanom ali tudi tega ne počasi več. Dajte se hecat. Tukaj govorimo o zelo resnih zadevah in to je pravica do referenduma in pravica dostopa ljudi. Imamo starejše, manj mobilne ljudi, ki se ne morejo čez celo Ljubljano »fjakat« zato, da bodo prišli do tistega okenca. Mi je zelo žal. In starejši ljudje, ki se ne morejo pač iti e-demokracije, ker pač niso nekako v tem noter, niti računalnikov verjetno nimajo doma. Tako da ne zavajati in se izgovarjati na neke res že smešne stvari.</p>
               <p>Kar se tiče Levice, zmeraj smo bili in smo konsistentno na istem stališču, kar se tiče dostopnosti in do izvajanja neposredne demokracije in tega nam pač ne morete očitati, da smo ga tukaj mi kdaj skrenili malo sem ali pa malo tja. Zagotovo ne. Jaz sicer leta 2015 nisem bila tukaj, ampak sem prepričana, da Levica je zmeraj konsistentno stala na teh stališčih, kot stoji danes, je stala v preteklosti in bo stala v prihodnosti.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Še gospod Perič se je javil.</p>
               <p>Prosim.</p>
            </sp>
            <sp who="PeričGregor">
               <speaker>GREGOR PERIČ (PS SMC):</speaker>
               <p>Ja, hvala lepa.</p>
               <p>Čisto kratek odziv. Zame, gospa Sukič je krčenje demokracije, če vam iz te točke tukaj sporočim tam kako morate vi glasovati. Jaz mislim, da sva oba dovolj odrasla in sprejemava posledice za vsa svoja dejanja in znova stisniti tisti gumb in veva kaj sva naredila, tako da vi ne potrebujete mojih navodil in tudi jaz ne potrebujem vaših navodil.</p>
               <p>Hvala lepa. Pa upam, da bo tudi v bodoče tako. Kar se pričakovanj zlasti v zvezi z gospo Tomić tiče, jaz tudi pričakujem od vas, da ne uničujete inventarja Državnega zbora. Kolegica Heferle, jaz se sploh nisem referiral na vas in zaradi mene smo lahko do jutri zjutraj tukaj, nobene težave. Me pa nekoliko čudi vsa ta, vsa javna vabila in povabila v KUL koalicijo SMC-ju. Če smo res tako grozni in nemogoči, če počnemo same take neprimerne stvari, zakaj si pa nas potem sploh želite v naši družbi. In še gospod Medved, jaz nisem z eno besedo omenjal ne denarja, ne racionalizacije, ne nobene centralizacije, tako da ste me z vašimi odzivi nekoliko presenetili, ampak po svoje jih tudi glede na politični kontekst in razgretost tudi zelo dobro razumem.</p>
               <p>Hvala lepa.</p>
               <p>
                  <stage>/ oglašanje iz klopi/</stage> replika.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Gospa Sukič ima postopkovno.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ja, spoštovani predsedujoči, prosim, da opozorite kolega Periča, da tukaj ni tema KUL koalicija in da naj se drži teme. Ne pa da meša vse živo tu noter in se krotoviči in izvija in ne vem kaj vse. Verjamem, da mu je nelagodno, ampak to ni naš problem. Danes se tukaj pogovarjamo o pravici dostopa ljudi, kadar pride do referenduma in tako dalje do upravnih enot, ne pa o KUL koaliciji. Prosim, da ga opozorite.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>On je pač odgovoril na nekatere razprave. Gospa Heferle je želela repliko.</p>
               <p>Prosim.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Ja, spoštovani predsednik, če ste s tem mislili na mojo razpravo, moram replicirati tukaj gospodu Periču, ker jaz v svoji razpravi oziroma v repliki na njegovo razpravo nisem govorila o nobeni KUL koaliciji, niti še manj, da bi ga kamorkoli vabila. Niti za to nisem pristojna, niti nimam neke želje ga kamorkoli vabit, kaj šele v KUL koalicijo.</p>
               <p>Jaz sem v svoji repliki govorila zgolj in samo o tem kako se je na nek način kolega norčeval iz sklepov, ki smo jih pripravili predlagatelji, kako je razpravljal v smeri, da so nepotrebni, da so ne vem, bizarni in da je ta razprava sploh pač celotna nepotrebna in to je bila moja vsebina replike takratne in je moja vsebina zdajšnje replike. Kolega Perič, ne vem kje ste v moji repliki slišali kakršnokoli besedo KUL ali pa koalicija, ki ste jo zdajle omenil.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Gospa Tomić, prosim.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Hvala.</p>
               <p>V imenu predlagatelja, da mi ne bo spet zmanjkalo časa. Skratka, najprej naj omenim gospoda Periča, ki prav vse skupaj zmeša in res, vaše razprave so sramotne. Da sem jaz uničevala inventar Državnega zbora – vidi se, da ste popolnoma ponotranjili linijo SDS-a in njihovih »fake news-ov«. Ne vem s čim, če z roko po mizi tolčem ali če protestiram s svinčnikom. A sem svinčnik uničila? Moj je.</p>
               <p>Skratka, sram vas bodi, kolega Perič. Mi se tukaj pogovarjamo o treh zadevah in prosim, da opozorite ljudi, ki zaidejo k županom pa k ne vem kom vse, pa h KUL-om, da se pogovarjamo o – prvič; omejevanju dostopa do instrumentov neposredne demokracije v Ljubljani. Drugič se pogovarjamo o zagotavljanju, da se v največji možni meri in sorazmerno z ostalimi ukrepi zagotavlja normalen dostop vseh ustavno zajamčenih demokratičnih pravic. In tretjič, o čemer se lahko pogovarjamo je prepoved referenduma o Zakonu investicijah v Slovensko vojsko, ki jih ta Vlada predlaga. In zdaj tu smo zato, da se pogovarjamo kako v času epidemije uspemo zagotoviti državljanom osnovo demokratičnosti in jim omogočiti ustavno zajamčene demokratične pravice. O tem se danes pogovarjamo, ne o KUL, »ful«, pa Jankoviću pa ne vem, bobnanju po mizi tega Državnega zbora. Dajte no, zresnite se. Mi smo pod krinko covid ukrepov sprejeli toliko – vi ste jih sprejeli, ne mi – nedemokratičnih ukrepov, da je demokracija v Sloveniji resno ogrožena. In ne da se prehajati iz občine v občino, dobro veste, kajti počaka te policaj in ti napiše precejšnjo kazen. In ravno zaradi tega smo pač ne spravljamo se na ministra, čeprav ga branite, ker je iz vaše kvote. Minister razume kaj mu govorimo in ni potrebe, da ga branite, kajti mislim, da je odrasel in razumen človek in ve kaj je njegova dolžnost in kompetenca.</p>
               <p>In zdaj tu smo zato, da se pogovarjamo kako v času epidemije uspemo zagotoviti državljanom osnovo demokratičnosti in jim omogočiti ustavno zajamčene demokratične pravice. O tem se danes pogovarjamo, ne o KUL, »ful«, pa Jankoviću pa ne vem, bobnanju po mizi tega Državnega zbora. Dajte no, zresnite se. Mi smo pod krinko covid ukrepov sprejeli toliko – vi ste jih sprejeli, ne mi – nedemokratičnih ukrepov, da je demokracija v Sloveniji resno ogrožena. In ne da se prehajati iz občine v občino, dobro veste, kajti počaka te policaj in ti napiše precejšnjo kazen. In ravno zaradi tega smo pač ne spravljamo se na ministra, čeprav ga branite, ker je iz vaše kvote. Minister razume kaj mu govorimo in ni potrebe, da ga branite, kajti mislim, da je odrasel in razumen človek in ve kaj je njegova dolžnost in kompetenca.</p>
               <p>Skratka ne moremo pristati, da se v času epidemije, zdravstvene epidemije nižajo demokratični standardi in da se ljudem na kakršenkoli način omejuje dostop do referenduma ali pa celo še huje, da se jim pravico do referenduma kar odvzame. Menda ja pa živimo v demokraciji, kjer je referendum z ustavo zajamčena pravica. Ne kot pravi kolegica Sukič, enkrat na štiri leta, da gremo na volitve, obljubljamo kaj ne bomo delali, pa potem točno to delamo in ni možnosti odpoklica in ni možnost referenduma in ni možnost ničesar. In se državljane pusti na cedilu.</p>
               <p>Tudi bi vas opozorila, da bo tudi naslednje volitve, ko jih bomo imeli, da bodo protiustavne, če ta isti minister ne bo pripravil nove volilne zakonodaje. Tukaj smo imeli predsednika Boruta Pahorja, ki nam je povedal, da do novega leta bi morali obravnavati in sprejeti nov predlog. Minister razume in je pokimal. Se pravi, moramo zagotavljati demokracijo, ne glede na covid. Covid je pač zdravstvena epidemija in covid se rešuje z zdravstvenimi ukrepi, s tem, da se da več sredstev v zdravstvo, da se da več kadra v zdravstvo, da se pomaga medicinskim sestram, ki jih je premalo, zdravnikom, ki jih je premalo in predvsem javnemu zdravstvu, da se sooča z epidemijo. Nima pa veze z manjšanjem in kratenjem demokratičnih pravic.</p>
               <p>Skratka in Ministrstvo za javno upravo je odgovorno za zagotavljanje tega, da imajo prebivalci možnost sodelovati v demokratičnih postopkih, ker jim zagotavlja Zakon o referendumu in ljudski iniciativi. In samo o tem se danes pogovarjamo in prosim, da se držite teme. Zdaj pa uhajamo ne vem kam vse in nas učite stvari, o kateri pa res nas ne rabite učiti.</p>
               <p>Kolega Verbič je nas opozoril, da ni samo 300 tisoč prebivalcev v Ljubljani, vendar je še 200 tisoč delovnih migrantov in 50 tisoč študentov.</p>
               <p>
                  <stage>/oglašanje iz klopi/</stage> 30, 50 kakorkoli. Kar še bolj podkrepljuje to tezo, da jih je še več v Ljubljani, da je potrebno še več upravnih enot oziroma enot, oziroma okenc, pa ne vseh na istem mestu, lepo vas prosim. Skratka, Ljubljana ima premalo možnosti za overovitev podpisov. To je dejstvo, to smo ugotovili. Poleg 300 tisoč prebivalcev imamo še ogromno ljudi, ki bi medtem, ko pridejo ali so študentje ali so delovni migranti, bi želeli svojo ustavno pravico, svojo demokratično pravico uresničevati tam, kjer se trenutno nahajajo. Ja, malo manj verjetno je, da bomo mi šli v Slovenj Gradec overoviti naš podpis, ampak nekdo, ki pride s Koroške, Primorske v službo v Ljubljano, je pa možno, da bo šel. In ta isti bo čakal na Linhartovi, na teh 13 okenc.</p>
               <p>Glejte, o tem govorimo. Samo o tem govorimo. In minister se zaveda, da je to problem in predvsem v času covida, ko imamo še druge mere, je treba spoštovati razdaljo, razkuževati roke in tako naprej, je to toliko bolj pomembno, da zagotovi dovolj uslužbencev na upravnih enotah, da lahko, ko bo referendum, ti ljudje ne brez omejevanja dobijo možnost, da svojo ustavno pravico in svojo demokratično pravico realizirajo. To je naša dolžnost kot zakonodajalcev kot Državnega zbora in ministrstva, s katerim imamo dialog. Nimamo dialoga z ne vem, načelnikom upravne enote. Nimamo. Nimamo dialoga z županom, če vam je všeč ali pa ni všeč. Nimamo. Imamo dialog poslanci med sabo in minister in dajmo prosim se omejiti na to kaj so naše kompetence in kaj je tudi naša moralna dolžnost. In jaz verjamem, da ni nobenega dvoma, da je naša moralna dolžnost do vseh državljanov in državljank Republike Slovenije, da jim zagotovimo kljub težkim časom vendarle demokracijo in pravico do odločanja. Tukaj pa mislim, da se vsi strinjamo in na nas je samo, da se odločimo oziroma pomagamo skupaj odločiti kako omogočit, da se zdravstvena epidemija ne bi odražala tudi na pravicah, osnovnih pravicah, demokratičnih pravicah državljanov, kajti če to izgubimo, veste, so te stvari potem ne pridejo več nazaj na žalost. Ne bomo rekli zdaj začasno ukinjamo demokracijo oziroma kdo je tisti, ki bo to rekel. Ne moremo, zakaj pa bi. Zdravstvena epidemija ni razlog za omejitev pravic državljank in državljanov. Pika.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Jaz bi vas samo toliko opozoril, ker da je bil pri Pahorju sprejet soglasen dogovor, da se bo volilna zakonodaja vlagala s podpisi poslancev in da to ne bo vladni predlog. Se pravi, da je minister samo v pomoč, ni pa to njegova odgovornost. Odgovornost je na strani Državnega zbora.</p>
               <p>Želi še kdo razpravljati? Ugotavljam – aja, še gospod Dušan Šiško.</p>
               <p>Prosim.</p>
            </sp>
            <sp who="ŠiškoDušan">
               <speaker>DUŠAN ŠIŠKO (PS SNS):</speaker>
               <p>Ja, minister nisem vas slišal za odgovor ko so tamle kolegi vprašali za Škofjo Loko, da se je danes ukinila ali včeraj ali je to samo začasno ali zavedno in če imate še mogoče v mislih katero upravno enoto zapreti. Bom pa takole rekel; saj mogoče ne vem, v Ljubljani je res primanjkljaj, mislim pa da je veliko v Ljubljani in v celi Sloveniji tudi notarjev, pa lahko gredo tam. Recimo bi vi lahko se dogovorili, da dajo notarji tudi overijo podpis za referendum, ampak to brezplačno, ker to pa mi moramo vedeti, da ti referendumi niso vsak dan. Enkrat, dvakrat na leto, takrat, ko se katera stranka spomni, da bi bilo, pa bi pač takrat za tisti čas bilo smotrno, da bi tudi notarji lahko veljali tisti njihovi overjeni podpisi.</p>
               <p>Je pa res minister, da sem vas tudi na hearingu poslušal in verjamem, da vam je bolj domača občina, krajevna skupnost, krajevni uradi, upravne enote kot pa gospodu Koprivnikarju, ker je bil tamle nekje v bloku doma in je bil zaprt med štirimi stenami in je hotel kar po redu ukinjati tako krajevne skupnosti, krajevne urade, upravne enote bi krčil, tako da bi prosil pa za tiste odgovore na vprašanja, ko sem vam dal.</p>
               <p>Hvala lepa.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Želite odgovoriti? Prosim.</p>
            </sp>
            <sp who="KoritnikBoštjan">
               <speaker>BOŠTJAN KORITNIK:</speaker>
               <p>Hvala.</p>
               <p>Bom poskušal odgovoriti na nekaj vprašanj in tudi pobud, ki sem jih prejel. Najprej na tole najbolj sveže. Ne, ni v načrtu nikakršno zapiranje oziroma zmanjševanje števila. Bi pa nekako na splošno rekel na to debato, torej en očitek, ki se pojavlja je število okenc, torej vstopnih točk, drugi je pa oddaljenost, torej potreba potovanja po Ljubljani do ustrezne upravne enote. Mislim, jaz moram reči, jaz sem se pol življenja vozil vsak dan z vlakom iz Litije pa nazaj in meni je, ko sem se preselil v Ljubljano, meni je to še zdaj užitek, ker je pač to vse tako blizu. Tako da jaz priznam, da sem lahko tukaj morda subjektiven in da nimam zmožnosti povsem razumeti te težave, ampak kot se pa strinjam, jaz kot minister sem odgovoren za to, da bo dostop do demokracije ustrezen in omogočen torej če morda načelnik na to ne da dovolj pozornosti. Bi pa rad poudaril, da se pojavlja napačen podatek, število okenc je maksimalno, torej 18 na obeh lokacijah. Jaz sem še enkrat preveril, se izvaja, če je slučajno in jaz verjamem, da je ta napis tam visel. To se ne bo več zgodilo. Pač to vam lahko zagotavljam. Jaz sem že vmes sporočil in urgiral. Enako ta situacija z zmedenim študentom, ki je preusmerjal drugam. Po današnjem dnevu, mislim če ne drugega je bila ta razprava koristna zato, se to ne bo moglo več zgoditi. Jaz vam lahko dam svojo telefonsko številko, če do tega pride. Pokličite mene, bom šel osebno urediti, ampak verjamem, da se ne bo zgodilo.</p>
               <p>Bil je zelo dober, torej zelo mi je bil všeč predlog gospe Muršič glede bi rekel prioritete za dostop do kvalificiranega osebnega, torej digitalnega potrdila. Jaz sem to že naročil in bo najpozneje jutri zjutraj poslano. Sicer so me opozorili, da ker sem želel najprej, da bi bila prioriteta torej tako za podpise, kot za torej podporo, kot za digitalna potrdila, so mi rekli, da to zaradi bi rekel enake obravnave strank ne smem, ampak to z digitalnimi potrdili je pa v luči covida in tega, da potem omogoča vse druge storitve, to pa je upravičljivo in to bomo sedaj tudi naredili.</p>
               <p>Tisto, kar bi še rad poudaril je – omenjeno je bilo torej možnost, da volivec, ki torej izpolnjuje pogoje, da bo podporo oddal v bolnišnicah, domovi za ostarele, tudi na domu, na konzularnem predstavništvu ni šlo navodilo, torej to so še enkrat prejel, ni šlo navodilo ven, da se to ne izvaja. Že prej je bilo izjemoma, zdaj je pa samo ta izjema zaostrena, ampak zgolj zato, ker na lokaciji upravne enote lahko zagotovijo varnost, ustrezne razmere, na domu je to bolj vprašljivo in kot rečeno, mora se obrazložiti vloga. Ni pa a priori izključeno. To so mi še enkrat zatrdili in tudi dal sem izjavo mislim, da prejšnji ponedeljek za televizijo, kjer sem enako povedal, da je potrebno takšno vlogo zelo natančno obrazložiti.</p>
               <p>Tisto, kar sem tudi še želel povedati je – mi smo izhajali pri teh izračunih. Kot rečeno, ves čas se pogovarjamo mislim hipotetično. Je praktično, ampak ni bil razpisan zaenkrat, torej ni razpisan zaenkrat, teh potreb ni, se strinjam, jaz moram imeti na zalogi rešitev, ne da jo potem iščem, dejstvo. Smo pa seveda izhajali iz podatkov, ki smo jih do zdaj imeli pri teh naših izračunih in najvišje število zbranih podpisov oziroma podpor je bilo za Drugi tir, 48 tisoč, takoj naslednja je 11 tisoč. In to je za celotno Slovenijo vse, tudi prek oddane preko elektronskih poti oziroma kvalificiranih digitalnih potrdil, za katere ste videli, da jih je sedaj dvakrat več kot prej na voljo. Še enkrat, jaz nisem oseba, ki bi kakorkoli kadarkoli zagovarjal stališče, da je treba oseben dostop ukiniti. Nikakor ne in tudi sedaj imamo pravilo – kdor ni naročen, še vedno pride do svoje storitve. Tako da ne odslavljamo a priori, ampak moramo pa v teh razmerah tehtati bi rekel zdravje, ogroženost in preprečevati zbiranje pred vrati. Kot ste sami omenili, v popolnosti se tega ne da preprečiti, malo je tudi odvisno od bi rekel tega kako varnostnik oziroma uradna oseba tam resno jemlje svoja navodila, ampak navodila upravnim enotam so bila zelo jasna. Torej, pazite na zdravje, na življenje, pa jasno v čim večji meri servisirajte državljanke in državljane.</p>
               <p>Tako da kot rečeno, mi bomo nekaj se je že naredilo, vsekakor pa bomo spremljali situacijo in prilagodili. Jaz tukaj povem a priori ne izključujem niti tega, da bi v takšnem primeru vzpostavili dodatne lokacije, nikakor ne. Moram pa poudariti, da ko se je ta reorganizacija torej izvajala, prva ideja je bila 2015 oziroma še celo prej so me opozorili, 2013 in jaz verjamem, da kolega Medved je prišel nekako v sredini teh načrtov, ampak verjemite mi, jaz sem prišel pa leto pa pol pozneje, sem bil pa še bolj že soočen s »fait accompli«, torej zadeva je bila takšna kot je bila in razlogi zakaj se je to naredilo je bilo zato, ker je bilo torej vsaka posamezna izpostava je imela svojo glavno pisarno, svoje ljudi, ki so arhivirali, ki so zbirali to arhivsko gradivo za uničenje in podobno. Dejansko se je – takšna je ocena službe za upravne enote – 50 odstotkov ljudi, ki so prej delovali v neki administraciji in podobno, se je preusmerilo tudi na tista področja, ki so bila kadrovsko podhranjena prej. Tako da načelo jaz verjamem, da je dostopnost bi zaradi bi rekel geografije slabša, hkrati pa mnogi, ki imajo več različnih opravkov lahko to sedaj opravijo na enem mestu, kar pa po drugi strani pa poveča dostopnost oziroma zmanjša število potrebnih poti in tudi to lahko potrdim, da je bil kolega Medved proti ukinjanju teh posameznih bi rekel lokacij, tudi po reorganizaciji. Strokovno mnenje, torej strokovnih sodelavcev na ministrstvu in tudi načelnika je bil, da za to popolno reorganizacijo brez ohranitve teh posameznih enot šele lahko dosežemo tisto, kar je bilo glavni cilj, kar je bil glavni cilj, torej čim večjo učinkovitost in pa tudi torej upoštevanje načela vse na enem mestu za državljanke in državljane.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Želi še kdo razpravljati? <stage>(Ne.)</stage> Ugotavljam, da ne.</p>
               <p>Se pravi, da z razpravo zaključujem in prehajamo na odločanje glede te točke dnevnega reda. Imamo pet predlaganih sklepov in sicer glasovali bomo o vsakem posebej po vrstnem redu, tako kot so vloženi. Drugih predlogov sklepov, razen sklepov predlagatelja ni. Glasujemo torej najprej o – še to moram opozoriti. Glasovalne naprave še vedno ne delajo. To bi računalniška služba opozorila. V pavzi, ki jo bomo naredili do naslednje seje, bodo poskušali to odpraviti. Če bo uspelo – to rabijo enih 15, 20 minut po njihovi oceni. Če bo to uspelo, bomo potem pri naslednji pač seji glasovali z napravami. Zdajle moramo pa glasovati z dvigom rok, ne gre drugače.</p>
               <p>Najprej torej na glasovanje sklep številka 1, iz gradiva predlagatelja. Želi kdo obrazložiti svoj glas? <stage>(Da.)</stage>
               </p>
               <p>Prosim, gospa Violeta Tomić.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Najlepša hvala.</p>
               <p>Seveda bomo v Levici in tudi v opoziciji glasovali za. Veseli me, da je minister pravzaprav na nek način podprl tele predloge sklepov, ko je rekel, da se zaveda, da je potrebno v času morebitnega referenduma dostopne točke povečati in tudi, da bo zagotovil dodatne lokacije in ravno tako tudi se zaveda, da je lažja dostopnost do digitalnih potrdil nekaj, kar je v času covida zdaj nujno, kajti vsi fizično ne morejo biti tam. Tako da vseh pet sklepov bomo podprli. Verjamemo, da so z najboljšimi nameni in da bodo s tem pomagali, da se bo v primeru referenduma prišlo do pač lažjega dostopa, kakor tudi da ne bomo onemogočili demokracije v teh težkih časih zdravstvene krize.</p>
               <p>Tako da jaz se zahvaljujem vsem vam za razpravo in za pozornost in kot rečeno, v Levici bomo vseh pet predlaganih sklepov podprli.</p>
               <p>Hvala.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Želi še kdo obrazložiti glas?<stage>(Da.)</stage>
               </p>
               <p>Prosim, gospod Verbič.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS SMC):</speaker>
               <p>Hvala lepa.</p>
               <p>Kar se tiče prve točke; že v moji razpravi sem nakazal, da notranji ustroj ali organizacija največje upravne enote omogoča načelniku, da se prilagodi takim ali drugačnim razmeram. In zaradi tega menim, da je ta predlog prve točke nepotreben, kajti tudi okoliščine, ki so, verjamem, da bo vsem občanom omogočeno, ki bodo želeli izdati, dati svoj podpis ali zbiranje podpisov, ne glede na to, da je bilo danes veliko govora, da je okrnjena demokracija zaradi lokacija, ki je pa razdalja dobrega kilometra ali dva, ob dejstvu, da je v Ljubljani zelo dobra mobilnost. Ne glede na to, kakšna vrsta mobilnosti, zaradi tega menim, da ne morem podpreti te prve točke.</p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Hvala.</p>
               <p>Kdor je za prvega od predlaganih sklepov iz gradiva, naj prosim to potrdi z dvigom rok. Glasujemo.</p>
               <p>Kdo je za? <stage type="vote-ayes">(7 članov.)</stage> Kdo je proti? <stage type="vote-no">(9 članov.)</stage>
               </p>
               <p>Ugotavljam, da ta sklep ni sprejet.</p>
               <p> Prehajamo na glasovanje o sklepu številka 2 iz gradiva predlagatelja. Želi kdo obrazložiti glas? <stage>(Da.)</stage>
               </p>
               <p>Gospa Violeta Tomić, prosim.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>
                  <stage>/ izključen mikrofon/</stage>
                  <stage>/ nerazumljivo/</stage> v imenu predlagatelja ne smem glasovati. <stage>/ nerazumljivo/</stage>
               </p>
            </sp>
            <sp who="GrimsBranko">
               <speaker>PREDSEDNIK MAG. BRANKO GRIMS:</speaker>
               <p>Aha, potem je 6 za in 9 proti.</p>
               <p>Hvala za opozorilo.</p>
               <p>Sklep številka 2. Želi kdo obrazložiti svoj glas? <stage>(Ne.)</stage> Če ne, gremo na glasovanje. Kdor je za predlagani sklep številka 2 iz gradiva predlagatelja, naj prosim to potrdi z dvigom rok. Glasujemo.</p>
               <p>Kdo je za? <stage type="vote-ayes">(7 članov.)</stage> Kdo je proti? <stage type="vote-no">(9 članov.)</stage>
               </p>
               <p>Tudi ta sklep ni izglasovan.</p>
               <p>Prehajamo na glasovanje o sklepu številka 3 iz gradiva predlagatelja. Želi kdo obrazložiti glas? <stage>(Ne.)</stage> Potem glasujemo. Kdor je za predlagani sklep številka 3 iz gradiva predlagatelja, naj prosim to potrdi z dvigom rok. Glasujemo.</p>
               <p>Kdo je za? <stage type="vote-ayes">(6 članov.)</stage> Kdo je proti? <stage type="vote-no">(9 članov.)</stage>
               </p>
               <p>Tudi ta sklep ni sprejet.</p>
               <p>Prehajamo na glasovanje o sklepu številka 4 iz gradiva predlagatelja. Želi kdo obrazložiti svoj glas? <stage>(Ne.)</stage> Ugotavljam, da ne. Glasujemo. Kdor je za predlagani sklep številka 4 iz gradiva predlagatelja, naj prosim to potrdi z dvigom rok. Glasujemo.</p>
               <p>Kdo je za? <stage type="vote-ayes">(6 članov.)</stage> Kdo je proti? <stage type="vote-no">(9 članov.)</stage>
               </p>
               <p>Tudi ta sklep ni sprejet.</p>
               <p>Prehajamo še na glasovanje o zadnjem sklepu številka 5 iz gradiva predlagatelja. Želi kdo obrazložiti svoj glas? <stage>(Ne.)</stage> Ugotavljam, da ne. Glasujemo. Kdor je za predlagani sklep številka 5 iz gradiva predlagatelja, naj prosim to potrdi z dvigom rok.</p>
               <p>Kdo je za? <stage type="vote-ayes">(6 članov.)</stage> Kdo je proti? <stage type="vote-no">(9 članov.)</stage>
               </p>
               <p>Tudi ta sklep ni sprejet.</p>
               <p>S tem smo zaključili glasovanje o sklepih.</p>
               <p>Ugotavljam, da smo se pač seznanili z zadevo in tudi z obljubo ministra, da bo poskrbel za nemoteno obratovanje in izvrševanje vseh funkcij upravne enote.</p>
               <p>S tem zaključujem to točko dnevnega reda in 29. nujno sejo Odbora za notranje zadeve, javno upravo in lokalno samoupravo. Naslednja seja se bo začela se pravi 10 čez 5, 17.10.</p>
               <p>Nasvidenje, srečno. Še to, danes predlagam kratek aplavz za sekretarko gospo Danico Polak Gruden, ker ima rojstni dan, pa je celo popoldne preživela z nami.</p>
               <stage type="time">Seja je bila končana 26. oktobra 2020 ob 16.54.</stage>
            </sp>
         </div>
      </body>
   </text>
</TEI>
