<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZZEU-087-Redna-2020-10-02">
   <teiHeader>
      <fileDesc>
         <titleStmt>
            <title>Odbor za zadeve Evropske unije</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-087-Redna-2020-10-02.OZZEU" n="087">
               <name>Redna</name>
               <date when="2020-10-02"/>
            </setting>
         </settingDesc>
         <particDesc>
            <listOrg>
               <org xml:id="OZZEU-087-Redna-2020-10-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-087-Redna-2020-10-02.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZADEVE EVROPSKE UNIJE</stage>
            <stage type="session">87. seja</stage>
            <stage type="date">(2. oktober 2020)</stage>
            <stage type="chairman">Sejo je vodil mag. Marko Pogačnik, predsednik odbora.</stage>
            <stage type="time">Seja se je začela ob 9.01 uri.</stage>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Spoštovani kolegice in kolegi!</p>
               <p>Začenjam 87. sejo Odbora za zadeve Evropske unije. Obveščam vas, da so zadržani in se seje ne morejo udeležiti naslednji člani odbora: gospod Ivan Hršak, gospod Zmago Jelinčič Plemeniti in gospod dr. Franc Trček. Obveščam vas, da so na sejo vabljeni poslanci Evropskega parlamenta iz Republike Slovenije, Urad predsednika Republike Slovenije, kabinet predsednika Vlade ter predstavniki Vlade in Državnega sveta. Vse navzoče prav lepo pozdravljam!</p>
               <p>Prehajamo na določitev dnevnega reda seje odbora. S sklicem seje ste prejeli dnevni red. Ker v poslovniškem roku nisem prejel predlogov z njegovo spremembo, je določen takšen dnevni red seje kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA – ZASEDANJE SVETA EVROPSKE UNIJE ZA EKONOMSKE IN FINANČNE ZADEVE, LUKSEMBOURG, 6. OKTOBER.</title>
               </p>
               <p>Gradivo smo prejeli od Vlade, 1. 10. 2020, na podlagi 8. člena Zakona o sodelovanju med Državnim zborom in Vlado v zadevah Evropske unije. Naprošam državnega sekretarja na Ministrstvu za finance, mag. Petra Ješovnika, da nam predstavi izhodišče za udeležbo delegacije na zasedanju Sveta.</p>
            </sp>
            <sp who="JešovnikPeter">
               <speaker>MAG. PETER JEŠOVNIK:</speaker>
               <p>Hvala za besedo.</p>
               <p>Spoštovane poslanke, spoštovani poslanci!</p>
               <p>Dovolite mi, da vam predstavim izhodišča za neformalno videokonferenco ministrov za ekonomske in finančne zadeve tako imenovane ECOFIN, ki bo potekala v torek, 6. oktobra 2020, dan pred tem pa bo potekala tudi videokonferenca Euroskupine. Obeh videokonferenc se bo udeležila delegacija Republike Slovenije, ki jo bo vodil minister za finance, mag. Andrej Šircelj. Na dnevnem redu zasedanja sveta ECOFIN so naslednje teme.</p>
               <p>Prvič. Mehanizem za okrevanje in odpornost. Mehanizem za okrevanje in odpornost bo določen z uredbo, ki je še vedno stvar pogajanja na EU ravni. Evropska komisija je izdala natančna na vodila državam članicam glede priprave nacionalnih načrtov in vodilna načela na katerih naj bi temeljili načrti držav članic za okrevanje in odpornost ter njihove nacionalne reforme in naložbe. Denar države naj bi zasledovali cilje okoljske trajnosti, produktivnosti, pravičnosti in makroekonomske stabilnosti. Načrti morajo državam članicam omogočiti, da povečajo svoj potencial za gospodarsko rast, ustvarjanje delovnih mest ter ekonomsko in <stage>/ nerazumljivo/</stage> odpornost ter izvedejo zeleni in digitalni prehod. Ključno je tudi, da države v načrtih dosledno odgovarjajo na specifična priporočila iz leta 2019 in 2020. Končni dogovor glede uredbe še ni sklenjen, ker za enkrat še ostajajo odprta vprašanja glede spreminjanja izvajanja nacionalnih načrtov, večstranskega nadzora med državami, deleža sredstev, ki mora biti namenjen zelenim oziroma digitalnim vsebinam, pogojevanja izplačil ter vodenju procesa. Predsedstvo pričakuje, da bi lahko ministri na tem zasedanju določili kompromisno besedilo in dosegli dogovor. Slovenija se bo zavzemala za čimprejšnjo operacionalizacijo mehanizma za okrevanje in odpornost, mehanizem bo imel namreč ključno vlogo pri spodbuditvi gospodarskega okrevanja, zato je potrebno splošni pristop sveta uredbe čim prej sprejeti, da se lahko začnejo pogajanja z evropskim parlamentom in se do začetka leta 2021 doseže končni dogovor. Podpiramo prilagoditev letošnjega evropskega semestra, da med različnimi dokumenti in njihove obravnave na nivoju EU ne bo prišlo do podvajanja.</p>
               <p>Druga točka. Sveženj ukrepov za digitalne finančne storitve. Ministri bodo izmenjali mnenja na podlagi predstavitev svežnja ukrepov o digitalnih finančnih : storitvah s strani Evropske komisije vključno s predlogom o digitalni operativni odpornosti za finančni sektor v predlogih o kripto sredstvih ter strategijo za digitalne finance in strategijo vplačil v Evropski uniji. Strategija za digitalne finance ima štiri prednostne naloge. Prvič, zmanjšati razdrobljenost na enotnem digitalnem trgu finančnih storitev. Drugič. Uskladiti pravila EU z digitalno dobo in s tem spodbujati finančne inovacije, hkrati pa oblažiti tveganja. Tretjič. Ustvariti Evropski finančni podatkovni prostor za spodbujanje podatkovnih inovacij in četrtič, ohraniti enake konkurenčne pogoje med obstoječimi finančnimi institucijami in novimi udeleženci na trgu. Namen zakonodajnih predlogov digitalne odpornosti v finančnem sektorju je zagotoviti, da bodo vsi udeleženci na finančnem trgu vzpostavili zaščitne ukrepe za obvladovanje kibernetskih napadov in drugih tveganj na področju informacijsko-komunikacijske tehnologije. Prav tako uvaja nadzorni okvir Evropske unije za ponudnike IKT nad finančnimi subjekti, ki so ponudniki storitev v oblaku. Strategija plačil v Evropski uniji načrtuje vse evropska plačilna sredstva. Takojšnja čezmejna plačila bodo potrošnikom omogočala večjo izbiro in cenejše storitve, načrt si prizadeva olajšati plačevanje v evrih med Evropsko unijo in drugimi ureditvami ter zmanjšati odvisnost Evropske unije od svetovnih akterjev kot so mednarodne kartične sheme zunaj EU in tehnološkimi velikani. Panevropski plačilni sistem bi spet pripomogel k okrepitvi mednarodne vloge evra. Slovenija si bo v tej točki prizadevala, da bo podpirala razvoj digitalnih financ, ker se zaveda, da njihov razvoj spreminja Evropski finančni sistem, kar prinaša prednosti EU in slovenskemu gospodarstvu. Vidi veliko prednost v uporabi in razvoju novih digitalnih tehnologij in z njimi povezanih kripto sredstev ter njihovo vključevanje v finančne trge, pri čemer se glede morebitne vpeljave kripto sredstev pridružuje mnenju Evropske komisije, da te poleg prednosti pri poenostavitvi plačilnega prometa prinaša tudi tveganje za finančno stabilnost, pranje denarja kot tudi tveganje glede zaščite potrošnikov, zagotavljanje varstva osebnih podatkov in kibernetske varnosti. Slovenija podpira paket za digitalne finance ker se zaveda, da ni dovolj le spodbujati razvoj novih tehnologij in sredstev temveč prevzeti tudi skrb za omilitev tveganja iz naslova novih digitalnih tehnologij in na ta način zagotoviti digitalno operativno odpornost in stabilnost finančnega sistema. Slovenija tudi podpira predlagano strategijo vplačil v Evropski uniji.</p>
               <p>Tretja točka. Evropski semester 2020. Evropski semester kot orodje za spremljanje ekonomske in fiskalne politike in neravnovesij v državah članicah se je tudi v letu 2020 spremenil. Pandemija koronavirusa je vlade prisilila k ukrepanju, dokumenti evropskega semestra so bili spomladi usmerjeni v poročanje o ukrepih, ki so jih Vlade sprejemale za omilitev posledic epidemije. Evropska komisija je za hitrejše okrevanje in odpornost predlagala paket ukrepov in sredstev za države članice, predvsem za mehanizem za<gap n="..."/> Lahko dobim, predsednik, vodo. Rabim vodo. Se opravičujem. Se opravičujem.</p>
               <p>Tretja točka. Evropski semester 2020. Evropski semester kot orodje za spremljanje ekonomske in fiskalne politike in neravnovesij v državah članicah se je tudi v letu 2020 spremenil. Pandemija koronavirusa je vlade prisilila k ukrepanju, dokumenti evropskega semestra so bili spomladi usmerjeni v poročanje o ukrepih, ki so jih Vlade sprejemale za omilitev posledic epidemije. Evropska komisija je za hitrejše okrevanje in odpornost predlagala paket ukrepov in sredstev za države članice, predvsem mehanizem za okrevanje in odpornost. Države morajo pripraviti nacionalne načrte strukturnih ukrepov in naložb, ki bodo podlage za črpanje omejenega mehanizma. Osrednji cilj zastavljene za nacionalne načrte za okrevanje in odpornost, so tesno povezani z evropskim semestrom. Reforme in naložbe morajo biti skladne s priporočili za posamezne draže, prav tako pa morajo slediti cilju zelene in digitalne preobrazbe gospodarstva. Evropski semester bo prilagojen na način za spopadanje s krizo in bo <stage>/ nerazumljivo/</stage> osredotočeno na izvajanje instrumentov za okrevanje in odpornost. Komisija je predlagala spremembe za racionalizacijo procesa iz evropskega semestra leta 2021 in zmanjšanje števila dokumentov, da bi se izognili : podvajanju. Hkrati leta 2021 ne bo poročilo o državah ali specifičnih priporočil za posamezne države. Fokus naslednjega semestra bo predvsem na spremljanju izvajanja reform in naložb navedeni v nacionalnih načrtih za okrevanje ter potrjevanju prvih izplačil državam. Slovenija se v tej točki strinja, da je potrebno evropski semester smiselno vključiti v spremljanje izvajanje zelene in digitalne preobrazbe, pri tem mora Evropski semester ostati ključno orodje spremljanje izvajanje širokega nabora ekonomskih politik, ki so pomembni za konkurenčnost gospodarstva.</p>
               <p>Četrta točka. Poročilo Sveta o imenovanju člana izvršilnega odbora Evropske centralne banke. Ministri bodo sprejeli priporočilo evropskemu svetu glede imenovanja članov izvršilnega odbora ECB, sledila bodo priporočila Evro skupine z dne 5. 10. 2020, novi člani izvršilnega odbora ECB bo nasledil gospoda Isa Mrša, ki mu mandat poteče 14. 12. 2020. pred nastopom funkcije novega člana izvršilnega odbora bo potrebno opraviti še posvetovanje z Evropskim parlamentom in Evropsko centralno banko. V tej točki bo Slovenija v razpravah v zvezi s postopki imenovanja novega člana izvršilnega odbora ECB izrekla podporo slovenskemu kandidatu dr. Boštjanu Jazbecu.</p>
               <p>Peta točka. Priprave na zasedanje ministrov za finance in guvernerjev centralnih bank skupine D20 ter virtualno zasedanje mednarodnega denarnega sklada od 12. do 17. oktobra 2020. Ministri bodo opravili pripravo na oktobrska virtualna zasedanja in sicer bodo sprejeli izhodišča EU za zasedanje ministra za finance in guvernerje centralnih bank skupine G20 te izjave Evropske unije, ki jih bo na zasedanju mednarodnega denarnega in finančnega odbora posredoval predsedujoči nemški finančni minister. K tej točki se Slovenija strinja za analizo razmer v svetovnem gospodarstvu in podpira nadaljevanje izvajanja že dogovorjenih reform na globalni ravni ter usmeritev za vodenje ekonomskih in drugih politik za doseganje trajnostne gospodarske rasti, zato lahko predlagana izhodišča podpre.</p>
               <p>Šesta toča. Akcijski načrt za unije kapitalskih trgov. V nadaljevanju bo Evropska komisija ministrom predstavila sporočilo o akcijskem načrtu za nadaljnji napredek na področju unije kapitalskih trgov, ministri bodo povabljeni, da izrazijo svoja prva stališča o tem akcijskem načrtu. Evropska komisija bo sledila štirim temeljnim smerem in prvič, okrevanju po ekonomski krizi zaradi COVID-19, drugič, zelenemu prehodu in digitalni transformaciji, tretjič, bolj vključujočemu gospodarstvu in četrtič, globalne konkurenčnosti Evropske unije in odprti strateški avtonomiji, komisija predlaga šestnajst ukrepov za doseganje treh ključnih ciljev. V tej točki Slovenija pozdravlja napore v prizadevanju za oblikovanje učinkovite unije kapitalskih trgov ter trdnega finančnega ter trga Evropske unije kot celote z namenom vzpostavitve poglobljene unije kapitalskih trgov podpira priprava akcijskega načrta, ki bo očrtal dinamiko in predlagal zakonodajne pobude za močnejše kapitalske trge, ki omogočajo nove vire financiranja realnega gospodarstva. Slovenja si vseskozi prizadeva, da sprejme take ukrepe, ki bi koristili tudi kapitalskim trgom manjšim gospodarstev in ne le večjim finančnim centrom. Posebno pozornost dajemo varstvu potrošnikov in investitorjev ter finančni pismenosti. Slovenija si prizadeva, da se predlog rešitev z davčno vsebino obravnava na relevantnih skupinah Sveta, ki so pristojne za obravnavo davčnih vprašanj in kjer sodelujejo davčni strokovnjaki. Dan pred tem bo Euroskupina, videokonferenca Evroskupine bo potekala v ponedeljek, 5. oktobra, v redni sestavi kjer so na dnevnem redu naslednje točke. 1. Strateška razprava o prednostnih nalogah reforme in naložbe v Evroobmočju, izvajanje instrumenta za okrevanje in odpornost ter usmeritev za fiskalne politike. 2. Sedmo poročilo okrepljenega nadzora Grčije. 3. Priprave na mednarodna srečanja na temo gibanja deviznih tečajev. 4. Izbirni postopek novega člana izvršilnega odbora centralne banke Evropske unije.</p>
               <p>Hvala za pozornost.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala mag. Petru Ješovniku za predstavitev izhodišč delegacije. Vidim, da neke želje po razpravi ni, zato dajem na glasovanje predlog sklepa:</p>
               <p>Vidim, da neke želje po razpravi ni, zato dajem na glasovanje predlog sklepa:</p>
               <p>»Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju sveta Evropske unije za ekonomske in finančne zadeve, ki bo 6. oktobra in jih podprl.« Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet. : <title>2. TOČKO DNEVNEGA REDA – ZASEDANJE SVETA Evropske UNIJE ZA PRAVOSODJE IN NOTRANJE ZADEVE, LUKSEMBOURT 9. 10. 2020.</title>
               </p>
               <p>Gradivo k tej točki smo prejeli od Vlade, 30. septembra 2020, na podlagi 8. člena Zakona o sodelovanju med Državnim zborom in Vlado v zadevah Evropske unije. Naprošam državnega sekretarja na ministrstvu, gospoda Matica Zupana, da nam predstavi izhodišča za udeležbo delegacij na zasedanju Sveta.</p>
            </sp>
            <sp who="ZupanMatic">
               <speaker>MATIC ZUPAN:</speaker>
               <p>Hvala za besedo.</p>
               <p>Spoštovani predsednik, poslanci! 9. oktobra bo potekalo zasedanje ministrov za pravosodje Sveta EU. Prvotno je bilo načrtovano, da bodo ministri fizično zasedali v Luksemburga, to izhaja tudi iz izhodišč, ki ste jih prejeli. Naknadno smo bili na to obveščeni, da bo tudi pravosodni del, tako kot notranji del, tako notranje zadeve potekal preko videokonference. Naknadno smo bili obveščeni tudi o prilagojeni Agendi, pri čemer uradne agende še ni. Naj samo na kratko predstavim točke, ki jih bodo ministri predvidoma obravnavali in sicer. Prvič. Predsedstvo bo ministrom predstavilo zaključke Sveta o dostopu do pravnega varstva, izkoriščanja možnosti, ki jih ponuja digitalizacija. Digitalizacija pravosodja in uporaba novih tehnologij vključno z umetno inteligenco je določena tudi v programu aktualnega tria predsedstva Nemčije, Portugalske in Slovenije. Republika Slovenija pozdravlja osnutek zaključkov, saj bodo pomembna usmeritev za pot naprej na področju digitalizacije pravosodnih sistemov. Uporaba novih tehnologij in orodij bo omogočila lažji in učinkovitejši dostop do pravnega varstva, hkrati pa je treba zagotoviti, da bo končna odločitev vedno sprejeta s strani človeka.</p>
               <p>Drugič. Komisija bo predstavila strategijo za učinkovitejši boj proti spolnim zlorabam otrok, nato bo potekala še izmenjava mnenj. Namen te strategije je, da se na ravni EU zagotovi učinkovit odziv v boju proti spolni zlorabi otrok za oblike, ki se dogajajo na spletu in tiste izven. Strategija določa pobude s ključnimi ukrepi za izvajanje in razvoj ustreznega pravnega okvira, krepitev odzivov organov odkrivanja in pregona in preiskovanje kaznivih dejanj, spodbuditev več deležniškega ukrepanja v zvezi s preprečevanjem in preiskovanjem teh kaznivih dejanj in pa pomočjo žrtvam. Strategija se bo izvajala v obdobju med letoma 2020 in 2025. Republika Slovenija pozdravlja strategijo in podpira tudi <stage>/ nerazumljivo/</stage> sprejem dolgoročnejšega pravnega okvira EU za učinkovitejši boj proti zlorabam otrok na spletu, seveda ob hkratnem spoštovanju temeljnih človekovih pravic vključno s pravico do zasebnosti in varstva osebnih podatkov.</p>
               <p>Tretjič. Komisija bo predstavila tudi trenutno stanje glede vzpostavitve Evropskega javnega tožilstva, tako imenovani EPO. V torek je kolegij EPO potrdil pravila za pogoj zaposlovanja evropskih delegiranih tožilcev in tako bomo zdaj države članice lahko pričele postopke za imenovanje evropskih delegiranih tožilcev, Slovenija bo imela dva. Predviden čas za začetka delovanja EPO še vedno ostaja konec novembra 2020, čeprav so zaradi imenovanja evropskih delegiranih tožilec, ti postopki bodo tekli vso jesen, zaradi prilagoditev nacionalnih zakonodaj in tudi pogajanj glede proračuna Evropskega javnega tožilstva utegne začetek premakniti na <stage>/ nerazumljivo/</stage> začetek leta 2021. vzporedno potekajo tudi vzpostavitev elektronskega sistema za tako imenovani »case manegament«, urejajo se prostori in pa pogajanja s proračunom sem pa že omenil.</p>
               <p>Četrtič. V gradivu imate omenjene zaključke sveta o listini EU o temeljnih pravicah, ki so osredotočene na vidik umetne inteligence in digitalnih sprememb. Za enkrat razpolagamo z informacijo, da so ti zaključki umaknjeni, tako da, bom to preskočil. Nadalje bodo ministri izmenjali mnenja tudi z direktorjem Agencije EU za temeljne pravice na temu antisemitizma in sovražnega govora, boj proti antisemitizmu je namreč eno od prioritet nemškega predsedovanja in se pričakuje, da bo do konca leta 2020 na svetu za pravosodje in notranje zadeve sprejeta tudi deklaracija o boju zoper antisemitizem. Republika Slovenija to razpravo pozdravlja.</p>
               <p>Naprej. Komisija bo pri točki digitalizacija, pravosodje, e-dokazi, države članice obvestila o stanju in morebitnih nadaljnjih korakih za dosego novega dogovora na področju čezmejnega dostopa do elektronskih dokazov med EU in ZDA. Republika Slovenija se tukaj zavzema za visoko stopnjo sodelovanja držav članic pri pogajanjih, četudi ima pristojnost za pogajanja EU, se pravi, Evropska komisija. EU ima velik interes za sklenitev dogovora, saj se večina teh elektronskih dokazov nahaja pri ponudnikih, ki imajo sedež v ZDA. Komisija bo poročala tudi o napredku pogajanj za sprejem drugega dodatnega protokola k tako imenovani Budimpenštanki konvenciji, ki bo posodobil pridobivanje elektronskih dokazov v kazenskih zadevah v smislu neposrednega sodelovanja internetnih ponudnikov s preiskovalnimi organi in organi pregona. Nemško predsedstvo želi pogajanja uspešno zaključiti še pred koncem njihovega predsedovanja.</p>
               <p>Pod točko razno pa bo komisija podala informacije o nedavni sodbi sodišča EU o tako imenovani zadevi Šrems, dve iz julija letos. Litva pa informacijo o vprašanju transferjev obsojenih oseb iz tretjih držav v državo njihovega izvora. Republiko Slovenijo bo na videokonferenčnem zasedanju : zastopala ministrica Lilijana Kozlovič.</p>
               <p>Toliko uvodoma iz moje strani. Hvala.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala državnemu sekretarju za predstavitev.</p>
               <p>Besedo dajem poslancu gospodu Niku Prebilu.</p>
            </sp>
            <sp who="PrebilNik">
               <speaker>NIK PREBIL (PS LMŠ):</speaker>
               <p>Hvala lepa predsednik.</p>
               <p>Spoštovani predstavniki Vlade, kolegice, kolegi!</p>
               <p>Ja, jaz se bom ustavil oziroma sem se želel ustaviti predvsem pri dveh točkah. Če sem jaz vas razumel pravilno, je torej točka o zaključkih listini EU <stage>/ nerazumljivo/</stage> umetne inteligence umaknjena. Jaz bi prosil, če mi samo poveste zakaj je ta točka bila umaknjena. Zdaj, jaz imam vedno težavo, ko obravnavamo te predloge stališč, ki jih zastopa Vlada v teh institucijah, zaradi tega, ker zelo velikokrat nimamo dokončnega dnevnega reda niti dokler se ministrsko zadevanje zgodijo in v bistvu dajemo mandat ministrom za stvari, kjer v bistvu ne vemo ali bodo točno o tem za kar mi dobimo predloge gradiva in stališča, resnično tudi obravnavale in jim mandat potrdimo, tako da<gap n="..."/> Vem, da tukaj nimate prav veliko vpliva, ampak to je bilo že res velikokrat izpostavljeno na tem odboru, da pač bi si poslanci želeli prejemati gradiva, ki so vsaj v tej meri toliko fiksna, da lahko odločamo o tem kaj bo minister na teh zasedanjih, kakšno stališče bo minister na teh zasedanjih tudi v imenu Slovenije zastopal.</p>
               <p>Zdaj, kar se tiče točke Strategije za učinkovitejši boj proti spolnim zlorabam. Tukaj bi jaz podal nekaj komentarjev. Namreč ta teden sem sedel tudi na videokonferenci kot vodja parlamentarne delegacije za skupni nadzor Europola in sicer ja, v evropski uniji je vedno večja intenca, da se zagotovi res učinkovit boj proti spolnim in drugačnim zlorabam otrok preko internetnih omrežij oziroma spleta, pa kot tudi tistim oblikam seveda izven njega. Kot rečeno, gre po mojem mnenju za eno, ne glede na to, da so si kazniva dejanja med seboj po zakonodaji podobna in jih opredeljujemo po nekih kategorijah, po mojem mnenju za eno bolj ostudnih dejanj, ki lahko se človeku dogodijo, da se zlorablja otroke, ki jih v neki družbi, demokratični, jemljemo kot predvsem nedolžna in tista, ki bi morala v tistih mlajših letih živeti neko dostojno polno življenje, da se lahko v družbi potem izpopolnijo. Zato vsekakor se mi zdi, da je ta točka izrednega pomena in si tudi želim, da Evropska unija čim prej pride do dogovora na teh področjih, da se sprejme dolgoročnejši tudi pravni okvir, ki bo omogočal, da se storilce takšnih kaznivih dejanj sankcionira kolikor je le mogoče, vseeno pa moram tukaj povedati stvar, ki je bila tudi izpostavljena. Jaz sem želel potem nadaljevati pri naslednji točki, ki jo zdaj ni, je to, da se vseeno morajo spoštovati tiste človekove pravice, ki omogočajo pravico do zasebnosti in spoštovanja varstva osebnih podatkov in mislim, da bo tukaj tudi potrebno nekaj narediti, da se te baze, ki so vedno večje in vedno bolj občutljive podatke vsebujejo tudi na ustrezni ravni zaščitijo ne samo v Evropski uniji, ampak tudi po državah članicah.</p>
               <p>Kot je bilo tudi izpostavljeno na konferenci med nacionalnimi parlamenti in drugimi vodji delegacij, ki sem z njimi sodeloval, tudi z Nemčijo in Portugalsko, ki z nami sodelujeta v triu, predsedovanja Svetu EU, v bistvu se želi okrepiti tudi dejavnost Europola, ki pač takšne zadeve zbira, podatke zbira in zadeve sankcionira. Seveda pa takšna okrepitev pomeni tudi ustrezne pravne podlage in pa okrepitev v smislu, da se poveča sodelovanje s privatnim sektorjem, torej s proizvajalci naprav, tistimi ki razvijajo elektronska omrežja, zaradi tega, da bi lažje prišli do storilcev kaznivih dejanj in ustrezno tudi recimo zapirali spletne strani, ki ponujajo otroško pornografijo in to tudi ustrezno kaznovali.</p>
               <p>Tako da, kot rečeno, podpiram takšno okrepitev, tudi okrepitev Europola in : institucij, ki takšne zadeve preiskujejo in sankcionirajo, zato se mi zdi, da je razprava o takšni točki na evropski ravni vsekakor pomembna in bom to tudi podprl.</p>
               <p>Hvala lepa.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala poslancu Niku Prebilu za to razpravo.</p>
               <p>Se želi državni sekretar odzvati? <stage>(Da.)</stage> Hvala državni sekretar, beseda je vaša.</p>
            </sp>
            <sp who="ZupanMatic">
               <speaker>MATIC ZUPAN:</speaker>
               <p>Hvala za vprašanje.</p>
               <p>Glede te točke, v bistvu po resnico povedano, ne vemo zakaj je bila umaknjena. Sklepamo, da zato, ker so zaključki še v fazi pogajanj na delovni skupini in končno besedilo še ni oblikovano, vse kar imamo je pač eno pismo. Razumem vašo skrb, te spreminjajoče se vsebine, itn., glede tega konkretnega zasedanja mislim, da vas ne rabi skrbeti, da pošiljate ministrico v Luksemburg, bom rekel, čeprav bo avdio-video konferenca, s kakšnim, bi rekel, praznim mandatom. Večinoma kot ste videli, bo šlo za razprave, za predstavitve stanja pogajanj, itn., tako da s tega vidika to mislim, da ne bo taka težava.</p>
               <p>Kar se pa ostalega vašega razvijanja tiče, se pa absolutno strinjam in se strinjam, saj ravno v kontekstu te sodbe Šrems. Lahko povem, da je bila Slovenija že od začetka, ko se je dogovarjal ta tako imenovani »privacy child« leta 2016, ena od štirih držav članic, ki so se vzdržale pri tem glasovanju, nobena ni glasovala seveda proti, predvsem zaradi tega, ker pač damo zelo veliko na standardu varstva osebnih podatkov, mislim da smo bili mi Avstrija, Hrvaška pa Bolgarija ali pa Romunija, tako da, hvala za to razpravo, vsekakor pa vzeto na znanje to glede gradiv.</p>
            </sp>
            <sp who="PogačnikMarko">
               <speaker>PREDSEDNIK MAG. MARKO POGAČNIK:</speaker>
               <p>Hvala državnemu sekretarju, gospodu Maticu Zupanu, za dodatna pojasnila. Vidim, da želje po razpravi ni, zato dajem na glasovanje predlog sklepa, ki se glasi:</p>
               <p>Vidim, da želje po razpravi ni, zato dajem na glasovanje predlog sklepa, ki se glasi:</p>
               <p>»Odbora za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za pravosodje in notranje zadeve, ki bo 9. 10. 2020 in jih podprl.« Glasujemo.</p>
               <p>Kdo je za? <stage type="vote-ayes">(9 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je bil sklep sprejet.</p>
               <p>S tem končujem tudi 2. točko in 87. sejo Odbora za zadeve Evropske unije.</p>
               <p>Želim vam lep in miren vikend!</p>
               <stage type="time">Seja se je končala 2. oktobra 2020 ob 9.28.</stage>
            </sp>
         </div>
      </body>
   </text>
</TEI>
