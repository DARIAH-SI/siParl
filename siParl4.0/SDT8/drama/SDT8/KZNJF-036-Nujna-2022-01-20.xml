<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KZNJF-036-Nujna-2022-01-20">
   <teiHeader>
      <fileDesc>
         <titleStmt>
            <title>Komisija za nadzor javnih financ</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZNJF-036-Nujna-2022-01-20.KZNJF" n="036">
               <name>Nujna</name>
               <date when="2022-01-20"/>
            </setting>
         </settingDesc>
         <particDesc>
            <listOrg>
               <org xml:id="KZNJF-036-Nujna-2022-01-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZNJF-036-Nujna-2022-01-20.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, KOMISIJA ZA NADZOR JAVNIH FINANC</stage>
            <stage type="session">36. nujna seja</stage>
            <stage type="date">(20. januar 2022)</stage>
            <stage type="chairman">Sejo je vodil Igor Peček, predsednik komisije.</stage>
            <stage type="time">Seja se je začela ob 8.34.</stage>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Lepo pozdravljeni, članice in člani Komisije za nadzor javnih financ, vsi prisotni, vabljeni, dobro jutro.</p>
               <p>Pričenjam 36. nujno sejo Komisije za nadzor javnih financ.</p>
               <p>Obveščam vas, da sem do začetka seje prejel dve opravičili, in sicer se seje ne moreta udeležiti člana: gospod Robert Polnar in gospod Zmago Jelinčič Plemeniti. Na sej kot nadomestni član sodeluje poslanec gospod Jože Lenart, ki nadomešča poslanko gospo Andrejo Zabret iz Poslanske skupine Lista Marjana Šarca.</p>
               <p>S sklicem seje ste prejeli dnevni red seje Komisije, ker v poslovniškem roku ni bilo danih predlogov za spremembo dnevnega reda. Ugotavljam, da je določen takšen dnevni red seje, kot ste ga prejeli s sklicem. Prehajam na <title>1.</title> in edino <title>TOČKO DNEVNEGA REDA – DOMNEVNO OŠKODOVANJE DRUŽBE SLOVENSKI DRŽAVNI GOZDOVI D.O.O.(SiDG)</title>
               </p>
               <p>Poslanska skupina SAB je 10. 1. 2022 na Komisijo za nadzor javnih financ naslovila zahtevo za sklic nujne seje z navedeno točko dnevnega reda.</p>
               <p>Kot gradivo k tej točki dnevnega reda ste prejeli: Zahtevo Poslanske skupine SAB s predlogom sklepa in gradivo Pregled poslovanja Družbe Slovenski državni gozdovi, ki pa je označeno z varstvom podatkov, št.: 450-02/21-13/14. To gradivo ste članice in člani Komisije prejeli v varovani predal sistema UDIS z dne 11. 8. 2021.</p>
               <p>Prosim vas, da med razpravo upoštevate predpise s področja varstva podatkov, ter me v naprej opozorite, če boste želeli razpravljati o varovanih podatkih, saj bi bilo v takšnem primeru sejo potrebno zapreti za javnost.</p>
               <p>Na sejo so bili vabljeni: mag. Andrej Rajh v imenu predlagateljev zahteve, dr. Jože Podgoršek, minister za kmetijstvo, gozdarstvo in prehrano, dr. Aleksandra Pivec, nekdanja ministrica za kmetijstvo, gozdarstvo in prehrano, ki pa se je opravičila, mag. Robert Tomazin, glavni direktor Družbe Slovenski državni gozdovi d.o.o., gospod Zlatko Ficko, nekdanji glavni direktor Družbe Slovenski državni gozdovi d.o.o., mag. Andrej Rihter, nekdanji član nadzornega sveta Družbe, ki pa se je tudi opravičil, in gospa Dragica Vrkič Kozlan, namestnica predsednice nadzornega sveta Družbe Slovenski državni gozdovi d.o.o.</p>
               <p>Dodatno so bili na sejo vabljeni predstavniki Revizorske hiše Ernst&amp;Young. Z nami sta gospa Janja Skamlič in gospod Vitja Križar.</p>
               <p>Predlagam, da razpravo opravimo tako, da najprej predstavnik predlagateljev zahteve za sklic nujne seje dodatno obrazloži zahtevek za sklic, v nadaljevanju pa bodo besedo dobili vabljeni, nato pa sledi razprava članic in članov Komisije.</p>
               <p>Besedo dajem predstavniku predlagatelja, mag. Andrej Rajh, izvolite.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa. Spoštovane članice in člani, vabljeni gostje. Danes je pred nami seja Komisije za nadzor javnih financ, na kateri se bomo seznanili z ugotovitvami forenzičnega poročila o pregledu poslovanja Družbe slovenski državni gozdovi d.o.o., ki ga je pripravila Revizijska hiše Ernst&amp;Young po naročilu nadzornega sveta Družbe slovenski državni gozdovi d.o.o., ki ga imenuje Vlada.</p>
               <p>Ugotovitve poročila se bodo nanašala na domnevno oškodovanje Družbe slovenski državni gozdovi d.o.o.</p>
               <p>Kot vsi dejansko vemo, torej gospodarjenje in upravljanje s slovenskimi gozdovi, tako državnimi, kot zasebnimi, je bilo v zadnjih letih izpostavljeno različnim vplivom in pretresom, ki so obsegali od naravnih ujm do premnožitve lubadarjev in vetroloma z vsemi posledicami, pa nenazadnje tudi do spremenjenega načina gospodarjenja z državnimi gozdovi. Kot vsi vemo, je država za gospodarjenje, upravljanje in razpolaganje z državnimi gozdovi sprejela zakon, s katerim je ustanovila državno podjetje Slovenski državni gozdovi d.o.o., ki je zamenjalo do tedaj veljavni koncesionarski način gospodarjenja. Do tedaj smo imeli gozdna gospodarstva koncesionarje, ki so državi plačevala koncesnijo. Vsi se zavedamo, da so gozdovi naše naravno bogastvo, bogastvo, ki so ga ustvarili in ohranili naši predniki. In zato je moralna dolžnost vsakega aktualne generacije, da to premoženje ohrani in ga celo v boljšem stanju prepusti naslednjim rodovom. In podjetje je bilo ustanovljeno zato, ker upravlja za kar 12 % vseslovenskih gozdov. In od ustanovitve beleži rekorden promet in rekordne dobičke. Teh se je nabralo za preko 40 milijonov eurov. In tudi zato smo v stranki SAB želeli, da se dobički iz naših gozdov stekajo v demografski sklad, kje bi se akumulirali in tako pomagali zapolniti pokojninsko vrzel, ki se bo že kmalu zgodila v bližnji prihodnosti. Prav zaradi tega, zaradi denarja, ki ga to podjetje ustvarja, je že tako pri ustanavljanju, vodenju in poslovanju, se to podjetje nikakor ni moglo izogniti vplivu politike. Uspešno delo, dobri rezultati poslovanja in visoki dobički so povečevali apetite in poskuse vplivanja in obvladovanja družbe. In najbolj je to bilo čutiti pri kadrovanju, tako vodstvenih in vodilnih kadrov, kot neredko tudi pri zaposlitvenih potrebah prijateljev politikov ter imenovanju nadzornikov družbe.</p>
               <p>Zakon o ustanovitvi Družbe za gospodarjene z gozdovi v lasti Republike Slovenije je bil sprejet v času, ko je vlado vodil Miro Cerar oziroma stranka SMC. In kot je bilo mogoče zaslediti že takrat v medijih, so v koaliciji med partnerji že takrat nastala velika trenja glede vodenja in nadzora Družbe slovenski državni gozdovi d.o.o. Tudi, tako se pri tem državnem podjetju vladajoča politika ni mogla izogniti stegovanju lovk po podjetju, ki je imelo na računu že takrat veliko denarja. Ob spremembi oblasti v Sloveniji, ko je Vlado Republike Slovenije prevzel Janez Janša, je zamenjavi nadzornikov v Družbi slovenski državni gozdovi d.o.o. sledila tudi zamenjava vodstva. To se je zgodilo 5. 5. 2020 na 13. redni seji nadzornega sveta. V obdobju pred tem je bilo vodstvo izpostavljeno velikim pritiskom, tako s strani tedanje ministrice za kmetijstvo dr. Aleksandre Pivec in posredno tudi gospodarskega ministra Zdravka Počivalška. Oba sta glavnemu direktorju osebno povedala, da ga bosta zamenjala. In pri tem sta bila očitno uspešna. Pri tem pa je tedanja ministrica za kmetijstvo dr. Aleksandra Pivec imela zelo pomembno vlogo. In zanimivo je predvsem to, da je tako ona, kot takratni direktor, da sta oba dva prihajala iz stranke DeSUS. Ministrica je svojemu strankarskemu kolegu, ki je vodil to podjetje, očitala številne nepravilnosti, tatvine, oškodovanja. V javnosti je celo pozivala k preiskavi, pozivala Policijo in vse inštitucije, ampak glej ga zlomka, nobena od teh institucij ni ukrepala. Noben se ni odzval. In sprašujemo se, zakaj se ni nihče odzval? Predvsem zato, ker so vse njene navedbe, vsa njena obtoževanja in namigovanja temeljila na nepreverjenih informacijah, na časopisnih člankih in obrekovanjih. Medtem pa je Komisija za preprečevanje korupcije ugotovila, da je prav ona delovala koruptivno in kršila zakonodajo iz tega področja.</p>
               <p>Vlada, ki je nastopala v vlogi skupščine, je domnevno, zaradi omenjenih navedb, ni podelila razrešnice ne vodstvu podjetja, ne nadzornemu svetu. In takšno stanje je še danes. Predsednik Vlade pa naj bi od nadzornega sveta zahteval, da opravi forenzično preiskavo v omenjeni družbi, in sicer za obdobje od ustanovitve, pa do 30. 9. 2020.</p>
               <p>Forenzična raziskava je torej bila opravljena. Poročilo imamo pred nami, z njeno vsebino smo se seznanili vsi člani Komisije za nadzor javnih financ. Oznako ima, kot je že bilo povedano, tajno, zato ga bomo obravnavali v nadaljevanju v zaprtem delu te seje.</p>
               <p>Ampak, očitno, glede na to, da nobenih posledic resnejših ni bilo, tatvin, oškodovanj, več deset milijonskih oškodovanj, kot je bilo očitano v medijih, in kot je bilo rečeno, ni bilo ugotovljenih. Glede na to, da je slovenske državne gozdove, da so izbrali za Revizijsko hišo Ernst&amp;Young, ki je revizijo izvedla, in jo je izvedla na podlagi naročila, nas seveda zanima, ker je naročilo vsebovalo pregled finančnega stanja poslovanja Družbe, pregled ustreznosti finančnega poročanja in nadzora nad upravljanji stroški ter vezavo denarnih sredstev, pregled vseh pogodb,vezanih na sečno in spravilo lesa, gozdno-gojitvena dela in prevoze gozdnih sortimentov, pregleda postopkov javnega naročanja in pregled sklenjenih poslov, celovit pregled investicij, zlasti vlaganj v gradbene objekte, v tuja osnovna sredstva, poslovno stavbo, nakup naprav in strojev ter gospodarske in gozdne mehanizacije tovornih vozil ter vlaganj v odvisno družbo Snežnik.</p>
               <p>V postopku ocene je bila torej ocenjena učinkovitost delovanja notranjih kontrol in skladnosti poslovanja v Družbi, posamezne posle pa se je preverjalo tudi z vidika ustreznosti postopkov in procesa sprejemanja odločitev, in sicer s pravno formalnega vidika, vidika ekonomske opravičenosti, vidika transparentnosti, potrebne skrbnosti, gospodarnosti ter obvladovanja tveganj. Revizijska hiša je tudi preverila vpliv posameznih poslov na poslovanje in poslovne rezultate Družbe. Poseben poudarek je bil namenjen spoštovanju relevantne zakonodaje.</p>
               <p>Kot že rečeno, je dokument, ki smo ga člani Komisije za nadzor proračuna dobili, obsežen in zanimiv. Iz dokumenta izhaja vrsta priporočil, ki nakazujejo, da je določene procese v podjetju treba izboljšati in jih narediti učinkovitejše.</p>
               <p>Nas, kot predlagatelja, pa seveda zanima, zato imamo to sejo, kako je Družba slovenski državni gozdovi d.o.o. pristopila k realizaciji priporočil, ki so bila podana. In pravzaprav, kakšne so ugotovitve forenzične preiskave, saj se Državni zbor ne sme zanašati na medijska poročila. Zanima nas, ali je forenzična preiskava ugotovila sume oškodovanja družbe in s tem oškodovanja državnega premoženja. Če je slučajno to ugotovila, nas zanima, kako se je v Družbi ukrepalo, ali so bile podane kazenske ovadbe, ali naznanitve suma storitve kaznivega dejanja, in če so bile, proti komu konkretno.</p>
               <p>V stranki SAB zato predlagamo na koncu še spremembo sklepa, namesto ugotovitvenega v seznanitvenega, torej, da se je Komisija za nadzor javnih financ seznanila s forenzično preiskavo za obdobje od 1. 7. 2016 do 30. 9. 2020, ki je bila leta 2021 opravljena v Družbi slovenski državni gozdovi d.o.o. Predlagamo tudi, da se najprej opravi javni del razprave, potem, ko bomo govorili o forenzičnem poročilu, da se pa razprava zapre za javnost. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam mag. Rajh.</p>
               <p>Kar se tiče sklepa, hvala. Članice in pa člani Komisije ste spremembo sklepa dobilit tako na e-klop, kot tudi preko glavne pisarne, tako, da ste s sklepom seznanjeni. V kolikor pa kdo želi v pisni obliki sklep, pa ga lahko tudi na seji posredujemo.</p>
               <p>Besedo dajem predstavnikom Ministrstva za kmetijstvo, gospodarstvo in prehrano. Dr. Jože Podgoršek, izvolite, imate besedo.</p>
            </sp>
            <sp who="PodgoršekJože">
               <speaker>DR. JOŽE PODGORŠEK:</speaker>
               <p>Hvala lepa. Spoštovane poslanke, spoštovani poslanci, spoštovani direktor, nekdanji direktor in predstavniki nadzornega sveta Družbe, torej vabljeni na to današnjo sejo. Naj najprej dodam, da sem vesel, da je ta seja sklicana, kajti tudi sam želim predvsem delovati v jasnem okviru delovanja, kar se tiče te Družbe, in pa predvsem v predvidljivem okviru tega delovanja. Naj dodam, da je bila en od mojih prvih nalog, ko sem pred 15 meseci postal minister, ravno naročilo forenzične preiskave oziroma pobuda nadzornemu svetu, naj poslovodstvu naroči forenzično preiskavo za delovanje te Družbe. Kajti vsi smo si želeli razčistiti situacijo, ki se je dogajala, v medijih, in sem zato, kot sem že dejal, vesel, da danes o tem lahko govorimo. Govorili smo tudi že na Odboru za kmetijstvo, gozdarstvo in prehrano v tem Državnem zboru. Ravno tako o tem poročilu te Družbe.</p>
               <p>Pa vendarle mi dovolite samo nekaj datumskih dejstev. Nadzorni svet je 5. 11. 2020 Družbi naročilo, naj izvede postopke javnega naročila za izvedbo forenzične preiskave za obdobje od 1. 7. 2016, torej od ustanovitve družbe, do 30. 9. 2020, kar je bilo že povedano. Pri tem je nadzorni svet naročil Družbi, da naj ta forenzični pregled obsega: pregled poslovanja Družbe, pregled finančnega poslovanja Družbe, pregled vseh pogodb, vezanih na sečno in spravilo lesa, gozdno-gojitvena dela in prevoze gozdno-lesnih sortimentov, pregled postopkov javnega naročanja, pregled sklenjenih pogodb v skladu z zakonom, ki ureja javno naročanje, pregled organizacije in izvajanja odločb o sečni in spravilu gozdno-lesnih sortimentov ter izvajanje gozdno-gojitvenih del ter celovit pregled izvajanja investicij v Družbi. 11. 11. 2020 je bilo javno naročilo objavljeno. 1. 12. 2020 je bila podpisana pogodba z izbranim izvajalcem, družbo Ernst&amp;Young. 20. 1. 2021 tudi poslovodstvo obvesti nadzorni svet o izbrani družbi in 2. 3. 2021 Družba izdela prvo poročilo z naslovom Pregled poslovanja Družbe SiDG d.o.o.</p>
               <p>Nadzorni svet se je s poročilom seznanil sredi aprila, 15. 4., in predlagalo, naložilo revizijski družbi tudi izdelavo dodatka k Poročilu o poslovanju Družbe, kar je Družba tudi naredila. In 15. 5. na zahtevo nadzornega sveta je podjetje Ernst&amp;Young izdelalo dodatek k Poročilu o poslovanju Družbe.</p>
               <p>S samim, samo sekundo.</p>
               <p>Poročilo smo obravnavali tudi na Vladi v vlogi skupščine, in sicer se je 16. 9. Vlada v vlogi skupščine Družbe SiDG d.o.o. seznanila z navedenim dokumentom. Poslovodstvu Družbe je naložila, da v roku enega meseca pripravi in posreduje terminsko opredeljen načrt odprave v poročilu ugotovljenih tveganj, ter zdaj tudi dvakrat letno poroča, o realizaciji načrta odprave teh tveganj. Poslovodstvo Družbe SiDG d.o.o. je ponovno Vladi v vlogi skupščine Družbe SiDG d.o.o. posredovalo načrt izpolnjevanja priporočil in dokument Spremljanje izvajanja načrta realizacije priporočil. In Vlada se je v vlogi skupščine z obema dokumentoma seznanila 18. 11. 2021.</p>
               <p>Te datumi, zakaj izpostavljam te datume. Zato ker, kot ste uvodoma predlagatelji že omenili, samo izvajanje forenzične preiskave je potekalo relativno hitro. In od, tudi moje pobude v vlogi ministra, in verjetno je bilo to ena mojih prvih nalog v vlogi ministra, ko sem sredi oktobra prevzel to ministrstvo, naročilo ravno te forenzične preiskave. Torej, kadarkoli pred mojim prihodom na to ministrstvo, bi lahko v relativno kratkem času naročili nadzornemu svetu izvedbo tega forenzičnega poročila in pridobili podatke o delovanju Družbe in se na podlagi tega potem odločali tudi o morebitni menjavi vodstva. Forenzični pregled je potekal izjemno hitro učinkovito in je bi dobra podlaga za kakršnokoli nadaljnje odločanje.</p>
               <p>Naj dodam, da je bilo Družbi na podlagi forenzičnega pregleda podano 42 priporočil. Podrobnosti kasneje. Verjetno bodo predstavniki družbe Ernst&amp;Young podali podrobnosti. Za vseh 42 priporočil je Družba pripravila načrt realizacije teh priporočil in ob sprejemanju na Vladi smo pri poročilu sprejemanja izvajanja načrta realizacije pri poročilu ugotovili, da je Družba že v celoti izpolnila 13 priporočil, 5 priporočil večinoma ali delno je že izpolnjenih, in o vseh nadaljnjih priporočilih, pa kot že rečeno, bo Družba poročala dvakrat letno.</p>
               <p>Samo par stavkov o bistvenih ugotovitvah, ki še niso podrobnosti. Gre za ugotovitve, ki jih lahko strnemo v štiri sklope. Glede korporativnega upravljanja, glede investicij Družbe SiDG d.o.o., glede izvajanja odločb Zavoda za gozdove Slovenije in pogodb z izvajalci in glede na javna naročila.</p>
               <p>Sam, kot pristojni minister, ki o nekem delu tudi, ja, pristojen minister tudi za področje gozdarstva, ki po zakonu naše ministrstvo spremlja delovanje Družbe, danes lahko ugotavljam, da so priporočila, ki smo jih dobili, izjemno pomembna, vendarle pa ne nakazujejo na, po mojem poznavanju materije, na resno oškodovanje Družbe, ki bi lahko usodno vplivalo na nadaljnje delovanje te Družbe.</p>
               <p>Naj pa dodam, da v Družbi ravno zaradi razjasnitve situacije še vedno poteka pregled Računskega sodišča, in sicer za učinkovitost Družbe od 1. 1. 2019 do 30. 6. 2020. Postopek še poteka in nimamo še niti predhodnega mnenja oziroma osnutka poročila, tako da o tem je še prezgodaj o zaključkih Računskega sodišča je še prezgodaj kakor koli ugibati. In ravno tako lahko poudarim, da za nekatere sume morebitnih kraj ali kaj podobnih kaznivih dejanj, potekajo tu še vedno nekatere kriminalistične preiskave, še tudi niso končane.</p>
               <p>Naj pa dodam še, ob zaključku stavek, da sem ob imenovanju potem poslovodstva s polnim mandatom, tudi od direktorja in od vodstva Družbe, pričakoval, da bodo v najkrajšem možnem času vzpostavili sistem notranjih kontrol in procesov za obvladovanje tveganj, zlasti v duhu gospodarjenja, sečnje, prodaje gozdno-lesnih sortimentov, torej pri tem najbolj bistvenem in tudi, verjetno najbolj rizičnem delu poslovanja te družbe. In danes lahko zagotovim, da Družba je vzpostavila te sisteme notranjih kontrol in procesov, tudi na podlagi izhodišč, ki jih je pripravila družba Ernst&amp;Young pri tem forenzičnem pregledu.</p>
               <p>Zato bomo tudi v nadaljevanju podrobno spremljali delovanje te Družbe, ravno zaradi tega, da ne bi prihajalo do podobnih klevetanj, kot se je to dogajalo v preteklosti, kajti vsako namigovanje na nečednosti delovanja Družbe brez jasnih dejstev, je za družbo škodljivo. Ker meče slabo luč na delovanje te Družbe, zgolj zaradi nekaterih ugibanj. In zato kot minister tudi vedno prisegam, in tudi tisti, ki me verjetno poznate pri mojem delu, prisegam na dejstva, na podatke in na podlagi tega potem želim tudi ukrepati, v kolikor je potrebno. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa gospod minister.</p>
               <p>Želi besedo glavni direktor Družbe SiDG d.o.o., mag. Robert Tomazin? <stage>(Ne.)</stage>
               </p>
               <p>Želi besedo namestnica, predsednica nadzornega sveta? <stage>(Tudi ne.)</stage>
               </p>
               <p>Želi besedo še kdo od vabljenih? Gospod Zlatko Ficko, nekdanji direktor Družbe SiDG d.o.o., izvolite.</p>
            </sp>
            <sp who="FickoZlatko">
               <speaker>ZLATKO FICKO:</speaker>
               <p>Hvala za besedo.</p>
               <p>Naj se v uvodu zahvalim za vabilo, ki ste mi ga poslali za udeležbo na tej seji.</p>
               <p>V začetku bi želel eno stvar opozoriti, in sicer, da kot sodelujoči na tej razpravi težko sodelujem glede na to, da nisem imel vpogleda v to forenzično poročilo. Gre pa za postopek, gre za poslovno skrivnost in seveda vsebine ne poznam.</p>
               <p>Druga stvar, tudi nisem bil povabljen na kakršenkoli razgovor v času poteka same forenzične preiskave, da bi lahko tudi svoja videnja, ali pa pojasnila na določena vprašanja dal. Očitno pač ni bilo potrebe.</p>
               <p>Poročilo, ki je danes obravnavano, je časovno oddaljeno, saj je bilo zaključeno tam 1. 3. lanskega leta. In zato je pobuda Stranke SAB edina prava pot, da se tudi te stvari, za<gap n="..."/>, za nazaj tudi razčistijo.</p>
               <p>Jaz sem ponosen na opravljeno delo in dosežene rezultate Družbe v obdobju od leta 2016 do 2020, ko sem Družbo vodil kot glavni direktor in kot pooblaščenec vlade. Rezultati, ki so jih dosegli, so enkratni in neponovljivi, in so rezultati timskega dela vseh zaposlenih. To ni bil zgolj Zlatko Ficko, ampak to je bila ekipa, ki je te rezultate tudi dosegla. Gre za čas, ko smo se ustanovili in smo na nek način kot nebogljen novorojenec morali se spopadati s posledicami naravnih nesreč žledoloma, vetroloma in lubadarja. Gre za nesreče, ki so v tistem obdobju prizadele naše gozdove. Mi smo v tem obdobju, in še pozneje, uspeli sanirati vse te posledice naravnih ujm. Toda bolj, kot naravne nesreče, lahko gozd prizadene človek. Človek lahko s svojim ravnanjem prizadene in ohromi tako gozdove, kot Družbo, ki opravlja z gozdovi. Razlog je v pohlepu po funkcijah, denarju in vplivu. In to se je zgodilo v Družbi Slovenski državni gozdovi d.o.o.</p>
               <p>Še enkrat naj povem v tem uvodu, da posledic in zdaj izsledkov forenzike ne poznam, vem le tisto, kar so poklicani pojasnjevali prek državnih in lokalnih medijev. Sicer pa tisto, kar je znano, kar povem, so izsledki forenzike zame pričakovani. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam.</p>
               <p>Želi besedo kdo od članic, članov Komisije?</p>
               <p>Ne. Ja, potem pa pejmo po vrstnem redu: najprej gospa Violeta Tomić, gospod Jože Lenart, mag. Alenka Bratušek. Še kdo? Ne.</p>
               <p>Gospa Tomić, izvolite.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Najlepša hvala.</p>
               <p>Jaz sem se kot članica Odbora za kmetijstvo ukvarjala s slovenskimi državnimi gozdovi in Zakonom o slovenskih narodnih gozdovih od leta 2016, ko smo v bistvu potrdili sklep, da se ustanovi državna firma SiDG d.o.o. Takrat smo že opozarjali na možne probleme in zlorabe znotraj tega, predvsem na prehod iz koncesionarskega sistema v državni in tako naprej. Nekateri naši predlogi niso bili sprejeti, in mislim, da bi bilo lažje, tudi gospodu Ficku, ki ima občutek, da smo ga mogoče po krivici obtožili česa, kakor tudi reviziji, če bi takrat bili sprejeti nekateri predlogi Levice, ki so pričakovali malo večji nadzor že v štartu, in večjo udeležitev tudi delavcev pri upravljanju.</p>
               <p>Predvsem česa ne razumem je, zakaj mi poslanci, naj bi razpravljali o forenzičnem poročilu. Mislim, čemu? Pa bom razložila, zakaj sem mi zdi vse skupaj zelo čudno. Stranka SAB je vložila to, ta sklic seje iz meni popolnoma neznanih razlogov, kajti še nikoli se ni zgodilo, da bi mi poslanci morali komentirati neko revizijsko poročilo, ki je, pač strokovno delo. In kar je ugotovila, tudi ni stvar javnosti. Se pravi, da tudi o tem ne moremo tukaj razpravljati. Tako, da ocenjujem, da je ta seja tega odbora res en velik absurd.</p>
               <p>Kolikor smo slišali, da je revizija ugotovila kar nekaj nepravilnosti, tudi mi smo vedno na odboru opozarjali na te nepravilnosti. Dala je kar 42 priporočil za izboljšave, in to veste, sploh ni malo. Sklicatelj je rekel, da je gospa Pivčeva, kot predsednica DeSUS naložila tole preiskavo, in ne drži. Pač ne drži, zato ker smo mi na Odboru za kmetijstvo takrat zahtevali in sklenili, da mora biti revizija in revizijsko poročilo, ker je bilo ogromno stvari zelo čudnih, netransparentnih, v medijih so se širile različne govorice. In od kod naj poslanec ve, kaj je, kaj ni, če se te stvari ne razčistijo. Vodstva podjetja pa je ugotovilo, da ni razlogov za kazenski pregon. OK.</p>
               <p>Komu naj zdaj koristi ta sklep, da smo pa zdaj, prvi sklep je bil, da je revizija, ki je poslovna skrivnost, ni ugotovila oškodovanja Družbe. Komu to koristi? Dobro, spremenili smo ga v seznanitveni, to me zelo veseli.</p>
               <p>Tudi zahteva za sklic je popolnoma čudna. Naslov seje je Domnevno oškodovanje družbe Slovenski državni gozdovi d.o.o. In potem vsebina tega sklica povzame, kako smo vzpostavljali SiDG, pa da so bili apetiti različnih političnih strank prisotni od samega začetka in tako naprej, kako sta ministrica Pivec in Počivalšek domnevno napadala bivše vodstvo SiDG in tako naprej.</p>
               <p>Dejstvo je, da je gozd kmetova banka. Vedno so naši stari starši tako govorili. Gozd, državni gozd pa je državna banka. In tako se je treba obnašati do njega. Pač, ni last trenutne uprave, ampak se z državnim premoženje mora ravnati odgovorno. In seveda je stranka DeSUS bila v vseh vladah, kjer je nekje svoje kadre postavljala na pozicije, kjer so lahko upravljali z državnim premoženjem. Kako so upravljali, pa je precej druga stvar.</p>
               <p>Treba je spomniti na to, kar smo naslavljali tekom Odbora za kmetijstvo ves ta čas. In, tudi bistveni del, na katerega se ta revizija nanaša, je bil direktor gospod Zlatko Ficko, ki je zelo neposrečeno izjavo ob svojem imenovanju dal, da zdaj je pa on prišel v nebesa. In seveda, če dobiš več kot deset milijonov namenskih sredstev in pričakuješ, da ti nihče ne bo gledal pod prste, so res verjetno kar nebesa.</p>
               <p>In, kako je že rekel danes? Rekel je: »Rezultati so enkratni in neponovljivi.« S tem se definitivno ne bom strinjala. So pa neponovljivi, verjamem, ja, seveda vsako drugo vodstvo bo verjetno naredila drugače. Upam, da boljše.</p>
               <p>Na SiDG se to ni najboljše končalo in se ni ravno proslavil z vodenjem SiDG, to je moje mnenje. In dovolite mi, ker od 2016 spremljam to zgodbo, in ni zgodba o uspehu.</p>
               <p>Naj spomnim, recimo na to, kako je gospod Ficko na mesto vodje prodaje postavil človeka, ki se je v tistem času hkrati še vedno predstavljal kot predsednik interesnega združenja zasebnih podjetij, ki so po eni strani konkurenca SiDG, po drugi strani pa jih je SiDG najemal za zunanje izvajalce. O tem smo govorili na Odboru za kmetijstvo. Pred tem je bil ta isti gospod vodstveni kader pri enem od bivših koncesionarjev GG Postojna, ki se je proslavil s hčerinsko sužnjelastniško družbo Marof Trade. Verjamem, da ste vsi brali, kaj se je dogajalo v Marof Tradu, in to res ni zgodba o uspehu, in si ne bi želeli česa takega, da se sploh kdaj ponovi in zgodi, ker je sramota za to, kako se dela z delavci, in sramota za poslovanje. Na to sem jaz opozorila pri obravnavi prvega letnega poročila o delu SiDG d.o.o., že v prejšnjem mandatu je to bilo, se pravi, zdaj že skoraj 4 leta nazaj. In ta oseba, ta vodja prodaje je takrat sedela ob gospodu Ficku v dvorani. In dejstvom, ki sem jih tam navajala, nihče takrat ni oporekel. Ne ta gospod, ne gospod direktor Ficko. Ampak mesec dni pozneje pa smo dobili dopis, da je ta oseba že par mesecev pred tem, ko je nastopila službo v SiDG, odstopila s funkcije predsednika upravnega odbora Združenja gozdarstva pri Gospodarski zbornici Slovenije. Ampak takrat, ko smo imeli sejo, tega niso vedeli, vpleteni.</p>
               <p>Potem so bile pa tukaj še zgodbe z gradnjo poslovne stavbe. Tudi o tem smo se pogovarjali na Odboru za kmetijstvo. Zgodbe o tem, kako so prijatelji dobivali posle za delo v državnih gozdovih, zgodbe o zaposlovanju nekih maserk in podobno. Tega pač ne moremo preverjati, ampak to so vse, podatki, ki smo jih brali v časopisih. In vemo, da se Družba niti približno ni razvijala tako, kot bi se morala. Takrat vem, da je bila ocena nove poslovne stavbe, ki naj bi jo gospod Ficko gradil, za cca. 5 milijonov evrov. In takrat sem dala prispodobo, da je to tako, kot da bi država ustanovila ribiško firmo, in bi ta ribiška firma z vložkom države najprej postavila vilo ob morju, pozabila bi pa nabaviti koče, mreže, hladilnica. Popolnoma ista zgodba. In takrat je bila vladna ocena iz Predloga zakona o gospodarjenju z gozdovi v lasti Republike Slovenije, bom prebrala in citirala: »Ocenjujemo, da bi Družba, glede na trenutne potrebe in stanje slovenskih državnih gozdov potrebovala 2 žična žerjava, 4 kompozicije za strojno sečnjo, 15 traktorjev in 20 kamionov za transport lesa. Celoten strošek potrebne mehanizacije znaša okvirno 10.000.500. Teh 10,5 milijona je bil tudi del stvarnega vložka države v to družbo. Ampak konec leta 2018, dve leti po ustanovitvi firme, pa je SiDG d.o.o., se lahko pohvali z 1 kompletom za strojno sečnjo, 1 žičnico za spravilo, 3 zgibne traktorje, 5 prilagojenih kmetijskih traktorjev in 13 kamionov. In ko smo brali v letnem poročilu leta 2020, je imel pa konec leta 2020, 1 komplet za strojno sečnjo, 6 zgibnikov, 12 traktorjev, 14 kamionov z dvigalom in 4 vlačilce. Zelo veliko lepih poslovnih avtomobilov in načrt za gradnjo poslovne vile. Poglejte, in te opreme ni bilo. Denar pa se je zapravljal. Denar, ki ga je Vlada dala, ampak točno za določen namen vzpostavitve firme. In takrat je Vlada SiDG d.o.o. naložila, da do leta 2021 doseže med 15 in 20 % lastne proizvodnje, kar je v bistvu sramotno malo, in samo kaže na to, da so državni gozdovi tudi v novem sistemu še vedno bili v rokah koncesionarjev. 20 % lastne sečnje za firmo, ki upravlja z državnimi gozdovi.</p>
               <p>Ampak glejte ga zlomka, v poročilo smo lahko brali, da je konec leta 2020 SiDG d.o.o. mukoma dosegel 11 %, in še za to smo morali težiti čisto na vsakem letnem poročilu, ki so ga prinesli na Odbor za kmetijstvo.</p>
               <p>Skratka, delo, od začetka ustanovitve SiDG d.o.o. leta 2016, pa vse do leta 2021, je popolna katastrofa. In ne vem, čemu zdaj sedimo tukaj, da bomo kaj, prali gospoda Ficka, ki je zdaj iz DeSUS, baje, par avtobusov pripeljal v SAB. Želite, da zdaj pa gospod Ficko je čist in bo kandidiral lahko za kakšno ministrsko funkcijo. Mislim, res, oprostite, ampak tukaj ne glede na to, v kateri koaliciji kdo sedi, opoziciji, moramo biti pošteni. In kar me skrbi najbolj je, da se s tem kaže modus operandi stranke, ki je ta sklic predlagala. Se pravi, oh, če je pa naš, ga pa ne smemo in ga moramo braniti. Do svojih morate najprej zahtevati poštenost, načelnost in pošteno delo.</p>
               <p>In to je to, kar sem imela za povedati. Jaz pač ne morem podpirati sklepov. Lahko se seznanimo, lahko tukaj sedimo. V bistvu je sklic popolnoma brezpredmeten, nima nobenih posledic za javne finance, nima posledic za SiDG d.o.o. Skratka, drugi razlog je ta, da je poročilo tajno, da razen, pač poslancev, itak ni mogel videti nihče. In mi poslanci nismo izvedenci za prebiranje forenzičnih poročil. In to res ni, nismo tudi sodniki. Ta odbor ni sodni svet, ki bi sodil na podlagi nekih dokazov o tem, ali je bila SiDG d.o.o. oškodovana ali ne, in KNJF ni sodišče. In, tretji pa razlog, ker ne morem podpreti tega, je pa ta, da ta sklep lahko služi samo kot nek alibi za bivše poslovodstvo in za bivšega člana DeSUS in sedanjega člana Stranke Alenke Bratušek in meni se zdi res, da tukaj sedimo popolnoma brez smisla.</p>
               <p>Dejstva pa govorijo, da je Slovenski državni gozdovi d.o.o. niso poslovali tako, kot bi morali, in to je dejstvo. In verjemite, ne glede na to, kdo bo direktor Slovenskih državnih gozdov d.o.o. Tukaj sedi zdaj aktualni. Mu bomo ravno tako gledali pod prste, dokler bo možno in dokler bom sploh imela čast sedeti v poslanskih klopeh, kajti treba je biti dejansko načelen in pošten, predvsem z upravljanjem državnega premoženja. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa tudi vam.</p>
               <p>Besedo ste želeli mag. Rajh, prej pa dovolite meni samo dva stavka.</p>
               <p>Moram opomniti kolegico poslanko, gospod Rajh ni rekel, da je forenzično poročilo naročila gospa Pivec. Tudi minister je potrdil, da je bila pobuda Ministrstva v oktobru, ko je sam zasedel to mesto, da nadzorni svet pozove Družbo oziroma objavi javno naročilo.</p>
               <p>Kar se pa tiče vašega komentarja glede seje in pa vsebine, pa lahko komentiram glede pristojnosti Komisije. Vsekakor vsebina spada v pristojnost Komisije za nadzor javnih financ, saj se nanaša na racionalnost poslovanja javnega podjetja, katerega ustanovitelj je Republika Slovenija. Toliko.</p>
               <p>Mag. Rajh, izvolite.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Hvala lepa.</p>
               <p>Jaz mislim, da je potreben en manjši odziv na to, kar je kolegica Tomić izjavila. Komisija za nadzor javnih financ mora nadzirati poslovanje državnih podjetij in tudi se odzvati, če obstajajo tveganja za kakršne koli nepravilnosti. In tudi sam minister je povedal, da je bilo izrečenih ogromno klevetanj. In tudi vaša razprava temelji na klevetanjih v medijih bivše ministrice za kmetijstvo. Sam minister je povedal, da forenzična preiskava ni ugotovila očitanih nepravilnosti. Še enkrat poudarjam, forenzična preiskava ni ugotovila očitanih nepravilnosti in je minister sam povedal, da je potrebno, da bi morala takratna ministrica, namesto da bi klevetala po časopisih in medijih, najprej naročiti forenzično raziskavo, na podlagi te, ukrepati. Forenzična raziskava je po besedah ministra, torej državnega sekretarja pač podala štiri sklope priporočil za izboljšanje poslovanja, in to je vse. To je vse. In mislim, da je odgovornost Državnega zbora, še posebej pa poslancev, da ne razpravljajo na podlagi klevetanj, obrekovanj, nepreverjenih medijskih člankov, mislim, da je to pravilen način. Diskreditacije, obrekovanja na podlagi nepreverjenih dejstev pa niso prava pot, in jih seveda mi tudi zavračamo.</p>
               <p>Jaz se lahko strinjam in se strinjam, gozdovi so banka vsakega kmeta, in tudi države, zato je treba s tem ravnati preudarno, premišljeno in racionalno. Vsekakor pa nobene razprave ne smemo voditi na podlagi obrekovanj, ki so očitno posledica notranjih sporov v bivši neki skupnosti. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Želite repliko gospa Tomić? Izvolite.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Sem pričakovala ostro reakcijo. Jaz sem samo citirala, da je gospod Rajh rekel: »ministrica Pivec je očitala strankarskemu kolegu«, to ste rekli. To sem slišala in lahko pogledate magnetogram. Jaz ne vem, zakaj mu ne bi očitala in zakaj bi ščitila nekoga, ki je njegova.</p>
               <p>Moja razprava ni na podlagi obrekovanj, kolega Rajh. Jaz sem od leta 2016 članica Odbora za kmetijstvo in smo delali zakon. In smo dejansko opozarjali ves čas na možne napake, ki se bodo zgodile. In te napake so se dogajale. Imeli smo poročilo iz leta 2020, ki sem ga citirala, pa iz leta 2019, Poslovno poročilo, ki ni dosegalo teh ciljev. To, da pa raziskovalni novinarji delajo svoje delo, to ni obrekovanje. In oprostite, javnost se seznanja s tem, kar novinar ugotovi. In ne mi podtikati, mislim, da je moja razprava plod česarkoli notranjega, kajti govorim isto, od prvega dneva, ko smo začeli govoriti o Družbi SiDG d.o.o. Od prvega dneva leta 2016. Da, pač, kjer je dim, je tudi ogenj, in da marsikaj smrdi. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala.</p>
               <p>Nadaljujemo. Besedo dobi gospod Jože Lenart, za njim pa gospa mag. Bratušek.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Hvala predsednik.</p>
               <p>Spoštovane kolegice in kolegi, spoštovani minister, predstavniki SiDG d.o.o., gostje.</p>
               <p>Glejte, današnja seja je seveda razdeljena na dva dela, na ta odprti del in pa potem zaprti del. V obeh delih se bom oglasil. Tudi v tem drugem delu, s konkretnimi vprašanji tudi do Revizijske hiše, kajti kup nejasnosti je.</p>
               <p>V tem odprtem delu bi želel reči, dajmo malo širše pogledati zadevo. Zakaj je bil SiDG d.o.o. ustanovljen? SiDG d.o.o. je bil ustanovljen kot tisti tehnični servis, da mi svoje bogastvo, slovensko, naših gozdov, ki smo na vrhu Evrope, bolje izkoristimo. To je bil tisti osnovni cilj, pa bi lahko še okrog tega razpredal. Spada v tisti akcijski načrt, ki ga je Vlada sprejela 2014, da povrne lesno-predelovalno industrijo, gozdno verigo od gozda do končnih proizvodov, lesnih, in to je bil tisti osnovni cilj. In ta akcijski načrt je bil sprejet 2014. Sedem let je imel svoje cilje, kaj bo napravil, koliko novih delovnih mest se bo vrnilo v tem obdobju. Gre za cca. 10 tisoč delovnih mest, še enkrat toliko pa je bilo izgubljenih po razpadu jugoslovanskega trga, če se vrnemo na to, pa oprostite, da se malo vračamo, tak da bomo lažje razumeli, in bi rad tudi današnjo razpravo malo drugam obrnil. Jaz sem zelo spremljal ravno ta akcijski načrt. Skupaj s SiDG d.o.o. smo bili tudi kritični, in tudi leni je 3. maja je bila sklicana seja na to temo. Kaj iz tega smo pričakovali, da praktično ni bilo narejeno dosti. SiDG d.o.o. je bil ustanovljen, gospodarji z, v tem delu gozdov, državnih, to je dejstvo. In tudi, kar smo danes slišali gospoda Ficka, rezultati, takole na papirju, niso slabi. So, <stage>/ nerazumljivo/</stage> dobički, tu bi rekel, nekako vse štima. Ampak jaz sem sinoči, od sedmih do polnoči pregledoval to gradivo, sem sicer nadomestni član, in sem včeraj bil potem zadolžen, da menjam kolegico na tej seji. In ker sem seveda tudi v preteklosti in ves čas spremljal to področje, ker sem tudi ekonomist, sem delal na področju kontrolinga, sem pač danes zelo kritičen do marsičesa, kar tu notri vidim. Zdaj, eno je, sigurno, da je marsikaj negospodarnega bilo v tem obdobju v poslovanju ugotovljenega. Pač denarja je bilo dovolj, leži na računih. Okrog tega bom zdaj v nadaljevanju še zelo konkretno nekaj rekel. In seveda, če je denarja dovolj, potem si tudi lahko marsikaj privoščiš in tudi ne skrbiš toliko za racionalizacijo, zmanjševanje stroškov in tako naprej.</p>
               <p>Zdaj, eno je, sigurno, da je marsikaj negospodarnega bilo v tem obdobju v poslovanju ugotovljenega. Pač denarja je bilo dovolj, leži na računih. Okrog tega bom zdaj v nadaljevanju še zelo konkretno nekaj rekel. In seveda, če je denarja dovolj, potem si tudi lahko marsikaj privoščiš in tudi ne skrbiš toliko za racionalizacijo, zmanjševanje stroškov in tako naprej.</p>
               <p>Kje je to glavni problem? Eno je seveda sama Družba SiDG d.o.o., kjer so ugotovljene, ne bom rekel ravno nepravilnosti, ampak negospodarno poslovanje, jaz bom tako nekako rekel. Ampak večji problem vidim v tistem drugem delu, da še vedno Slovenija, jaz bom rekel Slovenija, naša Vlada, država, nima strateškega načrta. Akcijski načrt je bil neki strateški načrt, ki se pa sploh ni uresničeval. In v tisti seji, spoštovani minister, ste tudi sodelovali, smo ugotavljali, da niti resorji med seboj niste sodelovali. Tu je pa tista kritika, ki jo jaz, kot finančnik, prihaja iz gospodarstva, nikakor ne morem razumeti. Jaz vidim dosti večjo odgovornost na politiki, na Vladi, vseh vlad do sedaj, ki je to zadevo spremljala, in ni ukrepala. Da v desetih letih, skoraj bo že 10 let, kar je bil tisti akcijski načrt, še danes nimamo strateškega načrta, pa lepo vas prosim. A veste, kam ta zadeva gre? Pri takem bogastvu, edino bogastvo, gozdove ima Slovenija, pa ne znamo iz tega narediti nekaj. Sosednja Avstrija je pa tak akcijski načrt oziroma še večjo strategijo speljala leta 1989. Pa ima manj gozdov. Tudi po kvaliteti ima Slovenija večjo kvaliteto gozdov. In kje je danes Avstrija? Veliko našega lesa odkupi, celo višje cene ponuja. In potem mi govorimo, da je lesnopredelovalna dejavnost nizka dodana vrednost. Ja kaj pa potem Avstrija naj reče, kjer je delovna sila enkrat dražja. Kako potem oni te zadeve znajo peljati, mi pa tega ne znamo. Tu je tisti osnovi problem. To moramo videti. To moramo reševati. Ne pa zdaj samo s prstom kazati na SiDG d.o.o., ki je seveda, tudi kritika lahko do njega, vendar on je imel zvezane roke. Saj je pa vmes predlagal strateške načrte, tudi tu, tudi Revizijska hiša ugotavlja.</p>
               <p>Pa bom kar konkretno prebral. Razumemo, da je skupščina, to ni takšnega zadeva, da ne bi smel reči, ko niso številke, ki jo predstavlja Vlada, v vseh bistvenih zadevah odloča, da je sprejela strateškega načrta za obdobje 2020-2029, 22. 2. 2019, in na podlagi dopolnitev z dne 22. 3. 2019 je Družba zadolžena, da v šestih mesecih pripravi nov strateški načrt poslovanja Družbe SiDG d.o.o. za obdobje 2020-2029 s temelji poslovne politike za obdobje 2020-2024, ki vključuje vzpostavitev, razvoj in način delovanja centrov za zbiranje teh treh, ter predelavo lesa. Gre za tiste štiri centre, ki jih že od 2004 naprej hočemo postaviti. Centre. Gre za logistične centre, ki mora potem privabiti vlagatelje za nadaljnjo predelavo v tej verigi lesnopredelovalne dejavnosti. In tega ne znamo napraviti. Tu je pa res tisto vprašanje, ker marsikdo govori, zakaj ga ne naredimo.</p>
               <p>Ja, vem, jaz zdaj govorim o tem, kar imamo na mizi, za tisto preteklo poslovanje. In kaj ste zdaj v tem času naredili. 2021 je druga zadeva, saj ste že tudi v tem poročilu govorili, in da tudi prav, da bote potem še dodatno razložili.</p>
               <p>Ampak seveda, ko se potem zaključuje, še vedno je v medresorski obravnavi. In kaj, konkurenca nas pa prehiteva po levi, desni. Mi pa tega ne znamo izkoristiti. Avstrija ima na tem področju čez 30 tovarn, namerno bom rekel tovarn, ki predeluje ta les, z enkrat dražjo delovno silo. Mi pa potem od njih kupujemo ta les, da lahko mi gradimo poslovne stavbe, športne dvorane, vrtce in tako naprej in tako naprej. To je tista žalost, ki je ne znamo prebiti in leta in leta grejo. 4 leta sem bil v tem Državnem zboru in 4 leta na to opozarjam, pa nismo nikamor prišli. Zdaj se pa ubadamo sami s sabo, za nazaj, kaj je bilo narejeno, kje so bile neke napake. V tej smeri mora biti danes razprava. Tu se bom jaz v tem prvem delu ustavil, v drugem delu pa bom še bistveno bolj kritičen.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa kolega Lenart.</p>
               <p>Mag. Tomazin, želeli ste besedo, vendar žel vam pač besede zdaj v razpravi ne morem dati. To velja tudi za vse ostale vabljene predstavnike institucij, boste pa dobili besedo na koncu, vendar ne za polemiziranje, pač pa za odgovore na vprašanja, ki se bodo tekom razprave pojavili.</p>
               <p>Mag. Alenka Bratušek, izvolite, imate besedo.</p>
            </sp>
            <sp who="BratušekAlenka">
               <speaker>MAG. ALENKA BRATUŠEK (PS SAB):</speaker>
               <p>Najlepša hvala in lep pozdrav vsem prisotnim.</p>
               <p>Začela bom s tem, da sem pravzaprav zelo razočarana, da ne rečem šokirana, da gospa Tomić, ki pravi, da se je 5, 6, 7, ne vem, koliko let borila za to, da stvari pridejo na mizo, danes polemizira s tem, ali Državni zbor sploh ima pravico govoriti o tem. V enem stavku pove, Odbor je zahteval, da se opravi revizija, ampak v drugem pa pove, da o tem nimamo pravice razpravljati. Jaz sem ogorčena nad tem, da poslanka pravi, da naj ne razpravljamo o tem, ali je šlo za oškodovanje državnega premoženja ali ne. SiDG d.o.o je Družba, v 100 % lasti države, s katero ne upravlja SDH, ampak neposredno Vlada in zato je naša odgovornost tukaj še toliko večja. Jaz lahko razumem zadrego, da če v tej forenzični preiskavi ugotovitve, ki ste jih rolali mesece, ne držijo, da je neka zadrega pri vas, in da je pač to to. Ampak nikakor se pa ne strinjam s tem, da Državni zbor o tako pomembnem podjetju in o tako veliko denarja naj ne bi razpravljal.</p>
               <p>Druga stvar. Poročilo, o katerem na žalost ne smemo govoriti javno, čeprav se sprašujem, zakaj. Gre za podjetje v 100 % lasti države, torej za davkoplačevalski denar. Je tako obsežno. Me zanima, če ga je gospa Tomić, glede na to, da smo ga odbili vsak poslanec posebej, sploh videla. To bi bilo zelo zanimivo ugotoviti.</p>
               <p>Ampak kakorkoli, moje prvo vprašanje je, zakaj slovenska javnost in vsi poslanci tega poročila ne smemo videti in o njem govorit javno. Kdo je tisti, ki je dal strogo zaupno, strogo zaupno, s tem tiskanim žigom smo dobili, da ja ne bi kdo dal tega iz rok kam komu. Zakaj? To ni denar enega direktorja, to ni denar ministrice za kmetijstvo, to je denar davkoplačevalcev. Zakaj na tak način označeni dokumenti? Da se počrniti tisto, kar bi lahko, bom rekla nekako konkurenco našega SiDG d.o.o ogrožalo, ampak vse ostalo, vse ostalo bi pa moralo, po moji oceni, biti javno. Tako, da jaz sem žalostna, da bomo v nadaljevanju sejo zaprli, in da ljudje ne bodo slišali, kaj je bilo narobe, ker se strinjam, kar nekaj stvari v tem, izhaja iz tega dokumenta, ki jih je treba izboljšati, ampak na žalost o njih ne smemo govoriti.</p>
               <p>Vsekakor je pa dejstvo to, kar je potrdil tudi minister, da ta forenzična preiskava, na, ne vem koliko sto, dvesto in nekaj straneh, ni potrdila očitanega oškodovanja Družbe SiDG d.o.o. To je pa dejstvo. To je pa dejstvo. Tisti, ki smo prebrali ta dokument, nam je to jasno.</p>
               <p>Že večkrat danes povedano, da je pač si bivša ministrica, ja, lahko je tudi opravičeno dvomila v poslovanje, se strinjam, ampak je podjetju naložila, ne vem, koliko je stala ta forenzična preiskava, to je moje prvo vprašanje, 10 tisoč, 20 tisoč, ne vem, ampak nekaj deset tisoč verjetno stroškov, temu podjetju. Ampak, ok, če je dvomila, ima pravico. Jaz bi pa pričakovala, da ko je to forenzično preiskavo videla, bi tudi jasno povedala, kaj iz te forenzične preiskave sledi.</p>
               <p>Naslednje, če nekdanji direktor, ki so mu bila očitana huda kazniva dejanja, te forenzične preiskave ni videl oziroma jo dobil kot vpleteni, je naslednja stvar, ki je narobe. Zaradi tega, ker naj bi on oškodoval podjetje, ker naj bi on izvajal kazniva dejanja, je bila ta forenzična preiskava naročena, in zdaj z njo ni seznanjen. Kako to gre? To v normalnem svetu težko razumeš. Se bom tudi sama držala, čeprav me malo srbi jezik, da bi kaj, kar v tem poročilu piše, povedala tukaj na glas, pa ne bom, bom tudi jaz počakala na zaprto sejo, na kateri, na žalost, ljudje ne bodo slišali, kaj je šlo narobe in kaj ni šlo narobe. Ampak, jaz ne morem umakniti oznake iz dokumenta. Me pa zanima jasen odgovor, kaj je bilo na podlagi te forenzične preiskave narejeno, koliko kazenskih ovadb ste podali, koliko naznanitev kaznivih dejanj ste podali v tem času, in mogoče še ena kritika. Zelo dolgo smo potrebovali, da smo tudi poslanci Komisije za nadzor javnih financ prišli do te forenzične preiskave. Me zanima zakaj je to dokument, ki je skrit bil, zdaj ni več, bil tudi tistim, ki smo pravzaprav dolžni bedeti nad porabo javnega denarja.</p>
               <p>To, da bi se nekdanja ministrica morala najmanj opravičiti udeležencem oziroma tistim, ki so kritike letele na njih, ni moja stvar, to je njihova stvar, ali bodo to zahtevali ali ne, ampak vsekakor se mi pa zdi prav, minister, da tistim, ki so vpleteni v to zgodbo omogočite, zdaj pa najdete vi način, da se s to preiskavo seznanijo. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa mag. Bratušek.</p>
               <p>Dovolite samo en komentar. Verjamem, da dobro veste, da ni v pristojnosti Državnega zbora, še manj Komisije kot delovnega telesa, da bi stopnjo zaupnosti oziroma varstva podatkov iz dokumenta odstranili. To je razlog, zakaj vsebine poročila ne moremo obravnavati javno. Ampak je v bistvu določanje stopnje zaupnosti stvar dogovora in pa odgovornosti oziroma predmet razmerja med naročnikom in pa tistim, ki je poročilo izvedel. Toliko sem se čutil dolžnega povedati, da ne bi slučajno si kdo razloži, da je moja pristojnost oziroma moja pristojnost članic in pa članov, da bi kakorkoli samovoljno ravnali glede zaupnosti podatkov.</p>
               <p>K razpravi se je prijavil gospod Franc Breznik, potem pa še gospa Violeta Tomić. A, repliko imate. Potem pa najprej besedo dobite vi, pa potem gospod Franc Breznik.</p>
            </sp>
            <sp who="TomićVioleta">
               <speaker>VIOLETA TOMIĆ (PS Levica):</speaker>
               <p>Ja, jaz se moram opravičiti, ker sem bila narobe razumljena. Jaz nikoli nisem rekla, da mi ne bi smeli govoriti o tem. Absolutno je Državni zbor tisti, ki mora o tem razpravljati. Teko pa razpravljamo o sklepu, kot je bil v prvi verziji, da smo ugotovili, da ni oškodovanja družbe in slepo braniti nekoga, ki je upravljal z davkoplačevalskim denarjem, kot pravi gospa Bratušek, vendar so dejstva jasna, da ni upravljal tako, kot mu je zakon nalagal. Jaz ne bom zdaj sodila o tem, a veste, videla sem poročilo, v redu je, bomo v zaprtem delu tudi o tem razpravljali, a veste, ampak tudi gospod Ficko, se bo verjetno lahko branil, ker jaz ne dvomim, da ste mu verjetno, pač ga seznanili z rezultati poročila.</p>
               <p>Skratka, davkoplačevalski denar je bil namenjen namenski porabi sredstev. In to smo očitali ves čas. In seveda se bomo pogovarjali o tem tudi na tej Komisiji za nadzor javnih financ, kajti to je naše delo, tako da se res opravičujem, če ste me narobe razumeli. Pogovor o tem je še kako potreben. Hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Predlagatelj, mag. Rajh, izvolite.</p>
            </sp>
            <sp who="RajhAndrej">
               <speaker>MAG. ANDREJ RAJH (PS SAB):</speaker>
               <p>Se bom samo odzval. Se zahvaljujem kolegici Tomić, da se tudi strinja, da je to pristojnost Komisije za nadzor javnih financ, da se seznani s poslovanjem državnih podjetij, ki spadajo pod direktno ingerenco Ministrstva oziroma Vlade.</p>
               <p>Še enkrat pač poudarjam, sam minister je potrdil, da očitano forenzično poročilo, ni ugotovilo očitanih nepravilnosti, tako da tudi tisti prejšnji sklep, ki je bil ugotovitveni, ne bi bil nič sporen, tako kot ni sporen tudi ta seznanitveni. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Gospod Breznik, izvolite, imate besedo.</p>
            </sp>
            <sp who="BreznikFranc">
               <speaker>FRANC BREZNIK (PS SDS):</speaker>
               <p>Najlepša hvala.</p>
               <p>Torej, v tem prvem, odprtem delu seje, sem nekako dolžan pojasniti nekaj zadev, kar se tiče Družbe SiDG d.o.o., zato, ker sem kot predsednik Odbora za kmetijstvo v letu 2018, 2019 in 2020 vodil nekaj sej, celo tisto prvo, kjer smo Prvo poslovno poročilo Družbe SiDG d.o.o. obravnavali. To je bila seja, 12. 12. 2018, kjer smo tiso obravnavali prvo, ali pa potem delno poročilo za leto 2016, ko je bila Družba ustanovljeno, torej 1. julija 2016, in pa celovito, leto 2017.</p>
               <p>Vsaka revizija ima svoj namen. Ima določena področja. Ni celovite revizije, kjer bi šli skozi vsa področja, ker je to nemogoče. Zato jaz vsako revizijo jemljem kot del neke statistike, in lahko rečem, da sem se, da sem imel tudi v svojem sorodstvenem delu, kar nekaj revizorjev, nekaj kolegov, ki so bili pravniki, ekonomisti, in ki imajo revizorski izpite in se ukvarjajo z revizijami. In tudi kot inženir in kot ekonomist sem večkrat seznanil s <stage>/ nerazumljivo/</stage> delom revizij, vsaj na teoretični ravni. Vsaka revizija seveda lahko gre v neko področje, ali je to revizija neke občine, podjetja, tod okoli. Zdaj, glavni probleme je recimo, v le 2016, ker je bilo zelo kratko poročilo, ali pa 2017, so bili pač število zaposlenih, takrat 168, to vem na pamet, število celo vrsto ljudi, ki je delalo predvsem po pisarnah, na vodstvenih položajih, nič pa v sami operativi. Torej, vsaj do leta 2017, tisto prvo vodstvo, ki je takrat, v bistvu, je postavil gospod Židan, ki je bilo pod SD, torej ni zaposlovalo lesnih, delovnih ljudi, operativcev, ki bi se ukvarjali s sečno in tako naprej. Res je, da so rezultati kazali, seveda so bili spodbudni, na račun tega, ker pač, glejte, Družba, ki les dobi zastonj, Družba, ki seveda 20 % tega lesa daje v sklad gozdov, torej, je pokazalo seveda neke prve korake, je pa bilo takrat velik očitek glede ravno zaposlovanja, predvsem področje zaposlovanja tistih operativno na terenu. V bistvu so še to vedo izvajali, neki delni koncesionarji, ki so takrat bili, s tem da so pač bile, neke že lahko bi rekel delno dampinške cene z izkoriščanjem leasing podjetij, ljudi iz bivših republik SFRJ in tako naprej.</p>
               <p>Jaz sem poskušal takrat Odbor vodit resnično nepristransko, in tudi moram poudariti, da so vsi, večinoma poslancev je delovala zelo tvorno, moram tu, morda bo nenavadno, pohvaliti gospo Tomićevo, lahko bi rekel, da je bila ena bolj pripravljenih poslank takrat na Odboru, ko sem ga jaz vodil. Tudi pokojni kolega Kramar, jaz sem si pogledal tudi njegove, s katerim sva izredno dobro sodelovala, nenazadnje je bil strokovnjak na tem področju, kot diplomant Biotehnične fakultete, in po vsej verjetnosti, v kolikor bi bil danes še živ, in tukaj, na tej seji, kot poslanec, bi mi dal marsikaj prav. Tudi on je bil takrat, lahko bi rekel, je kar zelo tvorno sodeloval na tem Odboru, marsikdaj je opozarjal, tako da problem SiDG d.o.o., takrat je seveda bil s pogodbo med Družbo SiDG d.o.o. in pa gospodom direktorjem Oražem, takrat Zavoda za gozdove, kjer so šle za neke domnevne zadeve. Jaz sem takrat tudi dobival celo vrsto anonimk, kot veste, pisalo se je marsikaj, o kraji na tisoče kubikov lesa, zato smo mi prav na tej seji 12. 12. sprejeli tudi sklep o poročilu, da se opravi revizija Računskega sodišča.</p>
               <p>Danes, tudi za mene je nenavadno, je v bistvu to tema, ki so jo zahtevali nadzorniki SiDG d.o.o., torej gre za neko revizijo, katero zahtevajo nadzorniki.</p>
               <p>Zdaj to, kar pravi kolegica Bratuškova, jaz mislim, Odbor za kmetijstvo v Državnem zboru organ, ki, ko je to zahteval, bi lahko vsaj Računsko sodišče relativno hitro začelo revidirati, lahko, pa vendar, Računsko sodišče sprejelo sklep 32-62/2020 v bistvu v juliju, in v juliju 2020 je komaj, torej po dveh letih, je komaj dalo v svoj plan, da bo revidiralo torej Družbo SiDG d.o.o. in še to samo, zelo zanimivo, za obdobje od 1. 1. 2019 do 30. 6. 2020. Keč je v teh zgodbah. Zakaj ne vsaj od 1. 1. 2017, ali pa od, razumem porodne krče, od 1. julija 2016 do konca leta 2016. Vsak, ki je delal kdaj koli v nekih podjetjih, veste, da v štirih, petih mesecih je težko vzpostaviti, prekiniti koncesionirani sistem, vzpostaviti tako družbo, ki je imela celo vrsto nalog, vzpostaviti torej lesnopredelovalno vertikalo z večimi podjetji, v bistvu pa končni cilj je višja dodana vrednost slovenskim lesu, izdelkom in tako naprej.</p>
               <p>Zdaj, kazanje s prstom na krivce, glejte, ali pa tudi na drugi strani, oprostite, nekih grehov, glejte, jaz mislim, da jim predlagam, glejte, da se sprejme kaki dodatni sklep, da se počaka na to revizijo tudi Računskega sodišča, v kolikor je namen SAB, da zaključi nekatere zgodbe. Jaz mislim, da je Računsko sodišče Republike Slovenije vseeno institucija, ki uživa pri državljanih, tudi mislim, da v poslanskih skupinah, tisto, bila je največjo zaupanje javnosti.</p>
               <p>Naj povem tudi, da potem v letu 2020 je seveda prišlo do pisanja, predvsem Portala, vidim tukaj, Portal plus, kjer so ugotavljali številne nepravilnosti, čeprav tega ni do zdaj, kolikor vem, demantiral noben. Zato prepuščam stvari Računskega sodišča, zadevo, torej, da zadevo revidira. Kot vidim, ko sem pogledal včeraj, revizija teče, trenutno je v teku, tako, da tiste zaključke, končne zaključke, torej, po eni strani tega revidiranja, ki ga danes predstavlja predvsem Stranka ali pa sklic seje, ki ga predstavlja Stranka SAB, in pa tistega drugega, ki ga bo predstavljal Računsko sodišče, lahko bi rekel, neki presek teh dveh revizij bi lahko pokazal resnično stanje ali pa delovanje Družbe SiDG d.o.o. v tem prvem obdobju.</p>
               <p>Upam, želim si, kot bivši predsednik, tudi tega Odbora, kjer smo nekako, lahko bi rekel zahtevali delovanje, torej neko, lahko bi rekel neko državotvorno delovanje, predvsem pa izrazito delovanje za to, da dobimo v slovenskem kmetijstvu na sploh neko višjo dodano vrednost na celih področjih, mi smo takrat imeli probleme v tistem obdobju tudi na tem področju z naravnimi nesrečami, kot veste, in tukaj moram vzeti v bran tudi neko vodstvo takrat. Bile so sanitarne sečne, dodane vrednosti v tistih letih je bila, in to tudi moramo razumeti, relativno mala. Dodana vrednost, vi veste, tudi napadi lubadarjev so bili izraziti, torej tudi kasneje, in na tem področju potem bi morali sedaj resnično pregledati delovanje tudi s tega zornega kota.</p>
               <p>Torej, Družba Slovenski državni gozdovi d.o.o. opravlja približno z 230 tisoč hektarji, je pa, so se pri tem tudi neke nenavadne stvari, še do danes, to, kar moram opozoriti ministra za kmetijstvo, imamo Sklad kmetijskih zemljišč in gozdov, ki še niti nismo imena spremenili, tukaj bomo morali vsaj to narediti, da spremenimo ime, da je to Sklad kmetijskih zemljišč, ne pa več gozdov, torej, gozdovi so preneseni na SiDG d.o.o., da se vsaj spremeni že vsaj ime, torej tudi Sklada kmetijskih zemljišč.</p>
               <p>Zelo zanimivo je bilo tudi spremljati takrat, torej Drugo poročilo Sklada kmetijskih zemljišč, ki je bil v tistih letih, ko sem jaz bil predsednik, v minusu. Torej, delal je minus, odkar so Družbo, torej gozdove prenesli na SiDG d.o.o. Eno poročilo, ki se je kazalo s 13 milijoni približno dobička, kjer je pa seveda solina bila zastonj, vsaj v tistem smislu. In pa na drugi strani Sklad kmetijskih zemljišč, kateremu so pred tem gozdovi pripadali, ki pa je v tistem letu, mislim, da je imel v poročilu – 1,5 milijona.</p>
               <p>Tako, da, spoštovani kolegice in kolegi, jaz še imam <gap n="..."/> kar nekaj zadev, ki pa niso za javnost, zato bom tudi jaz z vidika neke profesionalnosti prekinil svojo razpravo. Pač del moje razprave, torej naj bo namenjen temu, da počakamo še na revizijo Računskega sodišča, ki je v teku, in kasneje lahko naredimo na podlagi tega neke resne zaključke. Najlepša hvala.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa.</p>
               <p>Mag. Bratušek, izvolite.</p>
            </sp>
            <sp who="BratušekAlenka">
               <speaker>MAG. ALENKA BRATUŠEK (PS SAB):</speaker>
               <p>Bom začela tako, da mi nismo želeli, naročili, kakorkoli, te forenzične preiskave, to je zahtevala ministrica v vaši Vladi, gospod Breznik. Zakaj, smo lahko brali v časopisih, ampak ok, zdaj, ko forenzično preiskavo in izsledke te forenzične preiskave imamo, pa o njej ne bi govorili. Lahko, seveda, in absolutno bo Državni zbor govoril tudi o reviziji Računskega sodišča. To je dolžnost Državnega zbora, ampak forenzična preiskava je tukaj, ugotovitve forenzične preiskave so tukaj. Dejstvo je, da je bilo ugotovljeno kar nekaj nepravilnosti, to je dejstvo. Ampak, ugotovitev je pa tudi, da za to, kar se je pisalo po časopisih, ni dokazov, oziroma forenzična preiskava je ugotovila, da ni, in minister je rekel, oškodovanja, ki se je očitalo po medijih. To je to. To je to in bom dodala, forenzična preiskava je bila narejene za obdobje od 1. 7. 2016 do 30. 9. 2020, se pravi, se ne sovpada obdobje, to, kar dela Računsko sodišče, ampak vsekakor bo Državni zbor razpravljal tudi o tem.</p>
               <p>In ja, na zaprtem delu seje bomo, upam, ugotovili, kaj je sedanji direktor na podlagi te forenzične preiskave naredil, kaj je spremenil, kaj je bolje. Mi se danes ne pogovarjamo o tem, ali SiDG d.o.o. dela učinkovito. Tukaj se mogoče vsi strinjamo, da bi se dalo delati bolj učinkovito. Ampak ni to tema. Tema je, ali se to, kar se je rolalo po medijih s strani nekdanje ministrice ali pa na podlagi klevet nekdanje ministrice, ali drži. Ker naj bi šlo za milijonska, jaz sem nekje prebrala 30 milijonsko oškodovanje tega podjetja. 30 milijonsko oškodovanje. Mislim, to je ogromno denarja. Zato se danes pogovarjamo o tem.</p>
               <p>Imam pa še en proceduralni predlog, predsednik, da predno zapremo sejo, bi tudi za javnost še dobili odgovore na vprašanja, ki smo jih zastavili. Sama konkretno, bom ponovila: koliko je stala forenzična preiskava, koliko naznanitev kaznivih dejanj, koliko kazenskih ovadb je bilo na podlagi te forenzične preiskave podanih. In zdaj bom še enkrat vprašala, da bo lahko še direktor odgovoril: Kolikšno je bilo oškodovanje državnega premoženja? SiDG d.o.o. pač štejem kot državno premoženje. Tako, da prosim, če se da še to v javnosti speljati, potem pa gremo bolj konkretno, ja.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa. Hvala lepa tudi za postopkovni predlog. Tudi sam sem že prej povedal, da bom dal besedo tudi v tem delu zato, da se pojasnijo določena vprašanja ali dileme, ki so se skozi vašo razpravo pojavile, potem pa bomo sejo zaprli za javnost.</p>
               <p>Želi besedo mogoče minister oziroma mag. Tomazin? Pa bom najprej dal besedo gospodu ministru, pa potem še vam, mag. Tomazin. Izvolite.</p>
            </sp>
            <sp who="PodgoršekJože">
               <speaker>DR. JOŽE PODGORŠEK:</speaker>
               <p>Hvala lepa, tako za razpravo, kot tudi za priložnost, da lahko še v tem trenutku še odgovorim na nekatera vprašanja, oziroma na nekatero razpravo, ki je potekala v tem javnem delu.</p>
               <p>Povsem drži, gospod Lenart se izpostavil razvoj gozdno lesne verige. O tem smo se že pogovarjali tudi na matičnem Odboru, pristojnem za gozdarstvo, in v tem delu pogrešamo večjo aktivnost pristojnega Ministrstva, ki ima med drugim tudi Direktorat za lesarstvo, za ta razvoj gozdno-lesne verige.</p>
               <p>Pa vendarle, naj dodam, da Družba SiDG d.o.o. pripravlja spremembo izhodišč tudi z namenom razvoja gozdno-lesne verige v Republiki Sloveniji.</p>
               <p>Vprašanje o ceni forenzične preiskave, ta podatek je javen, zato ni nobena skrivnost, 123 tisoč evrov je bila vrednost pridobljena na podlagi javnega naročila, ampak o tem bo zagotovo lahko povedal več direktor. Ravno tako tudi glede odgovorov na ostala vprašanja, koliko kazenskih in prijav in tako naprej je bilo podano. To prepuščam direktorju.</p>
               <p>Zdaj, bi dodal samo še eno misel. Celotno obdobje od ustanovitve družbe do konca leta 2000 oziroma do konca obdobja forenzične preiskave, zajema delovanje treh direktorjev, ne samo enega. V tem času so bili, poleg gospoda Ficka, še dva njegova predhodnika, in zato menim, da ta forenzična preiskava ni neposredno uperjena zgolj na enega od direktorja, ampak na delovanje Družbe v tem celotnem obdobju.</p>
               <p>Povsem se strinjam tudi že s predsedujočim, ki je razložil, zakaj je stopnja zaupnosti na teh dokumentih. To je skladno z naročilom, in je izvajalec predlagal stopnjo zaupnosti zaradi vendarle nekaterih občutljivih podatkov, v kolikor bi ti podatki prišli v javnost, občutljivih podatkov za samo Družbo.</p>
               <p>Morda samo še ob zaključku komentar na spremembo Zakona o skladu kmetijskih zemljišč in gozdov. Tukaj menim, da bi to lahko naredili že leta 2016 ob delitveni bilanci in ob ustanavljanju Družbe. Se strinjam, lahko to kadarkoli naredilo, ampak verjetno je bil prvi čas takrat, drugi čas pa še pride, ko bomo v celoti spreminjali oziroma ko, zdaj v času delovanja tega Državnega zbora in te Vlade, verjetno ne več, ampak, ko se ob spreminjala zakonodaja s področja Sklada kmetijskih zemljišč in gozdov, in takrat bo tudi ta popravek narejen, ampak mislim, da je to najmanjša težava v tem zakonu, in zato, kot sem že dejal, bi to lahko bilo narejeno ob ustanovitvi Družbe in delitveni bilanci. Toliko na kratko.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa gospod Podgoršek.</p>
               <p>Mag. Tomazin, izvolite.</p>
            </sp>
            <sp who="TomazinRobert">
               <speaker>MAG. ROBERT TOMAZIN:</speaker>
               <p>Hvala lepa za besedo tudi z moje strani. Lep pozdrav vsem prisotnim.</p>
               <p>Uvodoma naj uporabim malenkost en podatek o deležu državnih gozdov. Državnih gozdov je približno 20 %, zasebnih gozdov 78 in gozdov v lasti lokalne skupnosti 2 %. Toliko, da vemo.</p>
               <p>Mogoče bi šel po teh vprašanjih, kot smo se pogovarjali, pa bi gospodu Jožetu Lenartu znova povedal svojo razpravo iz aprila lanskega leta na Odboru za kmetijstvo, gozdarstvo in prehrano. In sicer, podjetje ima načeloma 5 funkcij: proizvodnjo, prodajo, nabavo, kadrovsko funkcijo, finance, razvoj - marketing. In če bi rangirali pravilno funkcije, potem zagotovo na prvo sodi prodaja, na drugo mesto razvoj – marketing. Zaradi tega smo tudi v ozadju z Avstrijci. To smo se takrat pogovarjali. Avstrijci zelo dobro vejo, kaj je prodaja, znajo vlagati v marketing, v razvoj, v negovanje lastne blagovne znamke, predvsem pa znajo obvladati tako trge, kot produkte. To je pa neke vrste domača naloga, ki naj bi jo izvedla Družba Slovenski državni gozdovi od ustanovitve leta 2016 dalje.</p>
               <p>Strateški načrt Družbe Slovenski državni gozdovi je bil sprejet 15. aprila 2021 na Vladi Republike Slovenije. In ta nekako zajema, da je proizvodnja v državnih gozdovih, recimo, v navedenem obdobju v povprečju spet, naj bi znašala 1.115.000 kubikov letno. Razmerje med iglavci znaša 40 proti 60 v prid listavcem. Na področju lastne proizvodnje naj bi imeli najmanj 20 % lastne proizvodnje. Cilji, ki smo si jih v pretekle letu zadali, pa segajo bistveno višje in želimo do leta 2025 obvladovati okoli 35 % lastne proizvodnje.</p>
               <p> Na področju lastnega transporta pa želimo prepeljati 50 % gozdno-lesnih sortimentov, ki bodo proizvedeni v državnih gozdovih, kar pomeni, da bomo prepeljali skorajda 600 tisoč kubikov vrednejših gozdno-lesnih sortimentov. Po Paretovem pravilu moramo namreč fokus usmeriti na gozdno-lesne sortimente, ki so višje vrednosti, kjer je možnost oškodovanja Družbe lahko tudi večja. S tem namenom smo tudi v preteklem letu stopili k projektu sledenja transportnim vozilom, tako lastnim, kot izvajalcem, in ta trenutek dobesedno pokrivamo sledenje vseh transportnih vozi, ki kakorkoli transportirajo les iz državnih gozdov. Na ta način zmanjšamo možno tveganje, utaje, kartelnega dogovarjanja in ne kaj še <stage>/ nerazumljivo/</stage> o katerem ste vi v Državnem zboru imeli kvalitetne razprave. Kvalitetne razprave ste imeli predvsem na Odboru za kmetijstvo, gozdarstvo in prehrano, kjer sem te razprave z veseljem poslušal, tudi razpravo poslanke gospe Violete Tomić.</p>
               <p>Družba Slovenski državni gozdovi ima v skladu s tem strateškim načrtom zadosten obratni kapital. Največji izziv pa predstavljajo kadri, tako kot je na začetku oziroma v uvodu povedal mag. Franc Brezni. Zagotovo so kadri eden največjih kapitalov, v katerega je treba vlagati, ga razvijati, izpopolnjevati, predvsem pa za ključne kadre imeti strateške oziroma vsaj kratkoročno srednjeročne razvojne programe.</p>
               <p>Glede lesnih centrov so v strateškem načrtu omenjeni štirje: na področju Koroške, Dolenjske, Primorske in Štajerske. Za razliko od preteklih strateških načrtov smo oblikovanje vsebine lesnih centrov prepustili zasebni iniciativi. Ravno ta trenutek še vedno poteka odprt javni poziv strateškim vlagateljem, poziv se zaključi z 31. januarjem 2022, kjer zbiramo idejne projekte, v katere bi Družba Slovenski državni gozdovi vstopila kot manjšinski lastnik z vložkom do 49 % oziroma Družba Slovenski državni gozdovi je pripravljena sodelovati v takih projektih na osnovi predloga in na konec koncev tudi soglasja Vlade Republike Slovenije, ki odloča v takih primerih kot skupščina.</p>
               <p>Kot rečeno, v letu 2022 imamo na voljo 7,3 milijona evrov za naložbe v lesne centre. V letu 2023 in v letu 2024, pa bo ta znesek polovičen, in znaša, mislim da 3.688.000 evrov, natančneje.</p>
               <p>Kar se tiče programa razvoja, kot rečeno, lastna proizvodnja 35 %. Slednje pomeni, da bomo imeli ob zaključku investicijskega ciklusa, recimo leta 2024-2025 30 do 35 adaptiranih kmetijskih traktorjev, 15 zgibnih traktorjev, 4 žične žerjave in 4 komplete strojne sečne, ki so pa bili v celoti dobavljeni s 1. julijem 2021.</p>
               <p>Kot sem že prej omenil, na področju logistike želimo imeti 50 % pokritost transporta. Slednje pa pomeni, da bomo imeli v lastnem voznem parku 45 do 50 gozdarskih kamionov. Glede priporočil, kot je spraševala gospa mag. Alenka Bratušek lahko povem, od 42 priporočil je 6 opredeljenih kot izjemno visoko tveganje, od teh je izpolnjenih 4, 2 priporočila pa sta v izpolnjevanju oziroma v teku. 13 priporočil je opredeljenih kot veliko tveganje, in od teh 13 je bilo izpolnjenih 8, pri 2 je še preverjanje v teku, pri 3 je izpolnjevanje tudi v teku. Od skupaj 19 tveganih priporočil je torej izpolnjenih 12. Od preostalih 23 manj tveganih priporočil, jih je 12 opredeljenih kot stalna naloga, od preostanka 11 priporočil, pa jih je 9 do sedaj že izpolnjenih, pri 2 priporočilih pa zasledujemo samoizpolnjevanje.</p>
               <p>Glede priporočil, kot je spraševala gospa mag. Alenka Bratušek lahko povem, od 42 priporočil je 6 opredeljenih kot izjemno visoko tveganje, od teh je izpolnjenih 4, 2 priporočila pa sta v izpolnjevanju oziroma v teku. 13 priporočil je opredeljenih kot veliko tveganje, in od teh 13 je bilo izpolnjenih 8, pri 2 je še preverjanje v teku, pri 3 je izpolnjevanje tudi v teku. Od skupaj 19 tveganih priporočil je torej izpolnjenih 12. Od preostalih 23 manj tveganih priporočil, jih je 12 opredeljenih kot stalna naloga, od preostanka 11 priporočil, pa jih je 9 do sedaj že izpolnjenih, pri 2 priporočilih pa zasledujemo samoizpolnjevanje.</p>
               <p>Glede cene forenzične preiskave je povedal minister, da je cena znašala nekaj več kot 120 tisoč evrov. Podatek je javno objavljen na spletnih straneh Družbe Slovenski državni gozdovi.</p>
               <p>Kaj je bilo izvedeno, sem povedal. Kar se tiče kazenskih ovadb, je bila 1 kazenska ovadba posredovana na Policijo, in sicer je kazenska ovadba vezana na gradnjo oziroma investicijski projekt poslovne zgradbe na lokaciji Mahovnik, pa bi morda o tem v zaprtem delu te seje.</p>
               <p>Kakšni so razlogi za posredovanje poročila Komisiji, kot ste navedli, nekoliko zapoznelo ste dobili. Forenzično preiskavo je zahteval nadzorni svet. Poročilo je bilo opredeljeno kot poslovna skrivnost, zato je bilo potrebno pridobiti sklep nadzornega sveta, potem pa je izvajalec forenzike pripravil tudi personalizirano poročilo za potrebe Državnega zbora Republike Slovenije. Zahteva je prišla v času dopustov, tako da je bilo v nekem razumnem roku poročilo pripravljeno in tudi dostavljeno tako Komisiji za nadzor javnih financ, tako tudi kot Odboru Državnega zbora za kmetijstvo, gozdarstvo in prehrano. Mislim, da je pa to poročilo na nek način prišlo na oba organa sočasno.</p>
               <p>Mag. Breznik je spraševal oziroma imel razpravo glede Računskega sodišča. Računsko sodišče je ravno tako dobilo personalizirano obliko forenzičnega poročila. Prihajajo postopoma začasna poročila po sklopih. Želimo in upamo, da bi se zaključno poročilo pridobilo, upamo, v prvi polovici leta 2022. S tem bomo tudi, z zaključki oziroma s končnim poročilom Računskega sodišča bomo tudi vsa njihova priporočila oziroma ugotovitve čim hitreje integrirali v poslovne procese Družbe Slovenski državni gozdovi.</p>
               <p>Kar se tiče 30 milijonskega oškodovanja težko komentiram. Lahko edino povem, da v obdobju od ustanovitve pa do nastopa mojega mandata, to je 10. februar 2021, smo ugotavljali sorazmerno osiromašeno sortimentno strukturo. Ta osiromašena sortimentna struktura po eni strani je res, da izhaja iz sanitarnih sečenj, je pa po drugi strani manj razumljiva v delu, kjer so redne sečne in bi morala biti, recimo, sortimentna struktura nekoliko bolj bogata. S tem namenom izvajamo tudi številne aktivnosti v Družbi. Da, iz gozdov oziroma gozdno lesnih sortimentov v prihodnjih letih izplenimo maksimalen ekonomski izplen.</p>
               <p>Kar se tiče odškodninskih tožb, pa ne vem, koga še vse ne, naj vas spomnim samo na presunkcijo nedolžnosti, ki je opredeljena v Ustavi Republike Slovenije. Družba Slovenski državni gozdovi ima možnost vlagati odškodninskih tožb s 36 mesečnim rokom, pa kazenska odgovornost traja 60 mesecev, 5 let. Torej bom rekel, 5 let od nastanka kaznivega dejanja je možnost še vedno vložiti neko kazensko ovadbo oziroma zahtevati kazenski pregon.</p>
               <p>Ko govorimo še o poslovanju v preteklih letih, lahko povem, tudi poslovanje v letu 2021, na osnovi začasnih računovodskih podatkov, prihodki Družbe znašajo v letu 2021 70,7 milijona evrov. EBIT znaša 18,8 milijona evrov. Čisti poslovni izid 14 milijonov evrov. Donosnost na kapital in donosnost poslovanja sta pa preko 27 %, kar je znatno višje v primerjavi, recimo z donosnostjo iz preteklih let.</p>
               <p>Jaz upam, da sem odgovoril na glavnino vprašanj. Na ostala vprašanja pa morda v tem zaprtem delu seje. Hvala lepa.</p>
            </sp>
            <sp who="PečekIgor">
               <speaker>PREDSEDNIK IGOR PEČEK:</speaker>
               <p>Hvala lepa mag. Tomazin.</p>
               <p>Prosim samo, če izklopite mikrofon.</p>
               <p>Zdaj, ugotavljam, da interesa za razpravo ni več, zato skladno s predlogom predlagatelja, ki je bil dan že na začetku v uvodni predstavitvi, bom sejo na odprtem delu prekinil za 15 minut.</p>
               <p>Preden pa jo res prekinem, moje mnenje je, da na zaprtem delu lahko sodelujejo samo gospod minister, gospod Tomazin, kot trenutni predstavnik SiDG d.o.o, kar pa ne velja za gospoda Ficka oziroma predstavnike družbe Ernst&amp;Young. Bi pa vseeno gospoda ministra prosil oziroma gospoda Tomazina, ki sta skrbnika tega poročila, da se do tega mojega mnenja opredelita. Se strinjate? <stage>(Da.)</stage> Hvala lepa.</p>
               <p>Potem prekinjam sejo, ki jo bomo na zaprtem delu nadaljevali ob 10.25.</p>
               <stage type="time">Odprti del seje je končan 20. januarja 2022 ob 10.11.</stage>
            </sp>
         </div>
      </body>
   </text>
</TEI>
