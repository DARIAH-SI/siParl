<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZP-027-Nujna-2021-03-10">
   <teiHeader>
      <fileDesc>
         <titleStmt>
            <title>Odbor za pravosodje</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZP-027-Nujna-2021-03-10.OZP" n="027">
               <name>Nujna</name>
               <date when="2021-03-10"/>
            </setting>
         </settingDesc>
         <particDesc>
            <listOrg>
               <org xml:id="OZP-027-Nujna-2021-03-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZP-027-Nujna-2021-03-10.OZP">
                        <orgName key="OZP">Odbor za pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA PRAVOSODJE</stage>
            <stage type="session">27. nujna seja</stage>
            <stage type="date">(10. marec 2021)</stage>
            <stage type="chairman">Sejo je vodil Blaž Pavlin, predsednik odbora.</stage>
            <stage type="time">Seja se je začela ob 9.03.</stage>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Vse članice in člane odbora, vabljene ter ostale prisotne lepo pozdravljam!</p>
               <p>Pričanjem 27. nujno sejo Odbora za pravosodje.</p>
               <p>Ob začetku seje vas naprošam, da tekom celotne seje vzdržujete in spoštujete medsebojno razdaljo ter nosite zaščitno masko. Prav tako članice in člane odbora prosim, da preverite tudi ali imate s seboj prenosne identifikacijske kartice za glasovanje. Obveščam vas, da so zadržani in se seje ne morejo udeležiti naslednje članice in člani odbora. Opravičila se je Maša Kociper iz Poslanske skupine SAB. Na seji kot nadomestne članice in člani odbora s pooblastili sodelujejo Nataša Sukič namesto Željka Ciglerja iz Poslanske skupine Levica, Leon Merjasec namesto poslanke Eve Irgl iz Poslanske skupine SDS ter Nada Brinovšek namesto mag. Dejana Kaloha prav tako iz Poslanske skupine SDS. Ker k dnevnemu redu seje ni bilo predlogov za razširitev oziroma za umik katere od predlaganih točk je določen dnevni red seje kot je bil predlagan s sklicem. Prehajamo na <title>1. TOČKO DNEVNEGA REDA, TO JE NA OBRAVNAVO PREDLOGA STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O RAČUNALNIŠKO PODPRTEM SISTEMU ZA KOMUNIKACIJO ČEZMEJNIH, CIVILNIH IN KAZENSKIH POSTOPKIH SISTEM E-KODEKS IN SPREMEMBO UREDBE EU 2018/1726.</title>
               </p>
               <p>Gradivo, ki smo ga prejeli: Predlog stališča na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije Državnemu zboru v obravnavo dne 25. 2. 2021 posredovala Vlada in jo je objavila na spletnih straneh Državnega zbora. K tej točki smo vabili Ministrstvo za pravosodje.</p>
               <p>Pričenjam obravnavo predloga stališča, ki jo bomo opravili na podlagi 154.h člena Poslovnika Državnega zbora. Po opravljeni razpravi o predlogu stališča ter po razpravi in glasovanju o morebitnih amandmajih bo odbor oblikoval mnenje in da posredoval Odboru za zadeve Evropske unije kot pristojnemu odboru. Besedo dajem predstavnikom Ministrstvo za pravosodje. Besedo ima državni sekretar na Ministrstvu za pravosodje, Zlatko Ratej, da predstavi dopolnilno obrazložitev predloga stališča.</p>
               <p>Izvolite.</p>
            </sp>
            <sp who="RatejZlatko">
               <speaker>ZLATKO RATEJ:</speaker>
               <p>Spoštovani predsedujoči, hvala za besedo.</p>
               <p>Lepo pozdravljam vse poslanke in poslance, predsednico Državno tožilskega sveta, predstavnika Vrhovnega državnega tožilstva in ostale prisotne!</p>
               <p>Pred nami je predlog ruske uredbe o računalniško podprtem sistemu za komunikacijo o čezmejnih, civilnih in kazenskih postopkih torej sistem e-kodeks in spremembi Uredbe o Agenciji eu-LISA, katerega je Evropska komisija izdala decembra lani. Republika Slovenija podpira predlog uredbe ter pozdravlja vzpostavitev skupnega sistema za digitalno komunikacijo. Ta je prilagojen za pravosodne organe, ki bo zagotovil zanesljivo, varno in učinkovito elektronsko komunikacijo v čezmejnih sodnih postopkih ter tako olajšal in pospešil čezmejne postopke. Predlog uredbe kot ustrezno komunikacijsko sredstvo predlaga E-kodeks. Gre za orodje za vzpostavitev varne decentralizirane in interoperabilne elektronske komunikacije med nacionalnimi informacijskimi sistemi v čezmejnih civilnih in kazenskih postopkih tako uporabnikom kot so sodišča, tožilstva, odvetništvo omogoča varno pošiljanje in prejemanje dokumentov, obrazcev, dokazov, zaprosil in drugih informacij. E-kodeks bo poenostavil in pospešil čezmejne sodne postopke ter takoj prispeval k izboljšanju delovanja notranjega digitalnega trga. Uporaba e-kodeks bo prav tako pozitivno vplivala na bolj proti čezmejnemu kriminalu, saj bo olajšalo sodelovanje med pravosodnimi organi v kazenskih zadevah. Zaradi digitalizacije postopkov pa bo pozitivno vplival tudi na učinkovitost nacionalnih sodišč ter olajšal dostop državljanov in podjetij do učinkovitega pravnega varstva. Predlog uredbe zagotavlja vzpostavitev pravne podlage za e-kodeks ter vzdržnost sistema in sicer s prenosom operativnega upravljanja in nadaljnjega tehnološkega razvoja na agencijo Evropske unije za operativno upravljanje obsežnih informacijskih sistemov na območju svobode varnosti in pravice se pravi eu-LISA ter zagotovitvijo ustreznih finančnih sredstev. Sistem e-kodeks je namreč razvil konzorcij 21 držav članic skupaj z Evropsko komisijo delno z nepovratnimi sredstvi EU. Države članice so sistem prostovoljno uporabljale v postopkih kot sta evropski plačilni nalog in spor majhne vrednosti. Da bi zagotovili razširitev sistema na druge sodne postopke ter uporabo s strani vseh držav članic je torej nujno potrebno zagotoviti vzdržnost sistema. Nujnost vzpostavitve in vzdržnosti sistema izhaja tudi iz dejstva, da nekateri EU instrumenti kot sta na primer prenova Uredbe o vročanju in Uredbe o dokazih vzpostavljajo obvezno elektronsko komuniciranje med pristojnimi organi držav članic v čezmejnih postopkih. Slednje predlog uredbe ustrezno naslavlja. Poleg tega, da obsega definicijo in komponente sistema e-kodeks podeljuje njihovo operativno upravljanje in nadaljnji razvoj na evropsko agencijo eu-LISA ter zagotavlja ustrezno financiranje. Agencija eu-LISA ima ustrezne izkušnje z opravljanje obsežnih informacijskih sistemov.</p>
               <p> Primernost prenosov operativnega upravljanja na eu-LISA pa izhaja tudi iz njene strukture upravljanja, ki omogoča sodelovanje držav članic pri operativnem upravljanju in sicer s sodelovanjem v <stage>/ nerazumljivo/</stage> agencijah kot so upravni odbor, svetovalne skupine, Odbor za upravljanje programa. Predlog uredbe širi mandat Agencije eu-LISA, zato bodo posledično potrebne ustrezne spremembe in dopolnitve Uredbe eu-LISA, kar predmetni predlog prav tako zajema. In sicer, ustanovljena bo posvetovalna skupina za e-kodeks ter posebni Odbor za upravljanje programa, ki bosta oba nudila ustrezno strokovno znanje, pomoč in podporo organom agencije. Prenos sistema e-kodeks sta subjekta, ki jih sedaj upravlja to je konzorcij držav članic za e-kodeks na Agencijo eu-LISA je zajeten zalogaj. Poleg tega so agenciji podeljene številne druge naloge s področja notranjih zadev, zato predlog uredbe ustrezno predvideva šestmesečno prehodno obdobje, v katerem bo potekal postopek predaje sistema na agencijo. V tem obdobju bo za sistem še vedno skrbel konzorcij Evropska komisija pa bo zagotovila financiranje, vendar bo v tem obdobju šlo zgolj za vzdrževanje sistema in ne njegov nadaljnji razvoj. Predlog uredbe določa jasno razdelitvijo nalog v tem obdobju ter razdelitev obveznosti med konzorcij, Evropsko komisijo in Agencijo eu-LISA. Skladno s predlogom uredbe bo agencija prevzela odgovornost za sistem najhitreje do 1. julija 2023. Prevzem nalog, ki jih trenutno izvaja konzorcij bo povzročil stroške, pri čemer glavnina stroškov odpade na Agencijo eu-LISA ter Evropsko komisijo in bodo kriti iz proračuna EU. Stroški držav članic so zelo omejeni in sicer vezani na namestitev in uporabo sistema e-kodeks, pri čemer stroški ne bi smeli presegati od 80 do 100 delovnih dni na osebo za posamezno namestitev. Predmet predloga uredbe se neposredno ne nanaša na zakonodajno ureditev v Republiki Sloveniji so pa pravne podlage za e-poslovanje v pravosodju že zagotovljene tako v civilnih kot tudi v kazenskih postopkih.</p>
               <p>Toliko za enkrat.</p>
               <p>Hvala. V kolikor bo potrebno bom odgovoril na vaša vprašanja.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa.</p>
               <p>Morda želi besedo kdo od članic in članov odbora? <stage>(Ne.)</stage> Zaključujem razpravo in prehajamo na odločanje. Ker k predlogu stališča ni predlaganih amandmajev odboru predlagam, da sprejme naslednje mnenje: »Odbor za pravosodje podpira Predlog stališča Republike Slovenije do Predloga uredbe Evropskega parlamenta in sveta v računalniško podprtem sistemu za komunikacijo čezmejnih, civilnih in kazenskih postopkih sistem e-kodeks in spremembi Uredbe EU 2018/1726 in predlaga pristojnemu Odboru za zadeve Evropske unije, da ga sprejme.« Želi morda kdo obrazložiti svoj glas? <stage>(Ne.)</stage> S tem prehajamo na odločanje. Glasujemo. Prekinjam glasovanje. Predlagam, da vsi izvlečete kartice pa jih ponovno vstavite. Preverite, če imate sedaj rumeno lučko. Imate. Začenjam glasovanje. Glasujemo.</p>
               <p>Kdo je za? <stage type="vote-ayes">(7 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Odbor bo v skladu s 154.h členom Poslovnika Državnega zbora kot matično delovno telo pripravil mnenje in ga posredoval Odboru za zadeve Evropske unije, ki bo kot pristojno delovno telo na svoji seji sprejel odločitev v zvezi s predlogom stališča. Ker razprave ni bilo predlagam, da Odboru za Evropsko unijo pismo poročamo. Ali kdo temu nasprotuje? <stage>(Ne.)</stage>
               </p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA, TO JE PREDLOG ZAKONA O SPREMEMBAH IN DOPOLNITVAH ZAKONA O DRŽAVNEM TOŽILSTVU, KI GA JE DRŽAVNEMU ZBORU V OBRAVNAVO PO NUJNEM POSTOPKU PREDLOŽILA VLADA IN JE BIL DNE 25. 2. 2021 OBJAVLJEN NA SPLETNIH STRANEH DRŽAVNEGA ZBORA.</title> Predlagatelj zakona je predlagal v obravnavo predloga zakona po nujnem postopku. Kolegij predsednika Državnega zbora je na 96. seji 8. 3. 2021 sklenil, da se predlog zakona obravnava po nujnem postopku. Kot gradivo objavljeno na spletnih straneh Državnega zbora imamo na voljo še mnenje Zakonodajno-pravne službe z dne 8. 3. 2021, mnenje Državno tožilskega sveta z dne 8. 3. 2021 in mnenje Komisije Državnega sveta za državno ureditev z dne 9. 3. 2021. K tej točki so bili vabljeni Ministrstvo za pravosodje, Zakonodajno-pravna služba, Državni svet, Državno tožilski svet in Vrhovno državno tožilstvo. Amandmaji se lahko vlagajo do zaključka razprav o členih na današnji seji. Do sedaj še nismo prejeli amandmajev.</p>
               <p>S tem pričenjam drugo obravnavo predloga zakona, o katerem bomo opravili razpravo in glasovanja o posameznih členih predloga zakona. Odboru predlagam, da se razprava o vseh členih ter vloženih in morebitnih predlaganih amandmajih združi v skladu s prvim odstavkom 128. člena Poslovnika. Po opravljeni razpravi bi opravili glasovanje o amandmajih nato pa še glasovali o vseh členih skupaj. Ali kdo nasprotuje temu predlogu? <stage>(Ne.)</stage> Želi besedo predstavnik predlagatelja zakona? Verjetno želi, zato dajem besedo državnemu sekretarju Zlatku Rateju, za dodatno obrazložitev predloga zakona.</p>
               <p>Izvolite.</p>
            </sp>
            <sp who="RatejZlatko">
               <speaker>ZLATKO RATEJ:</speaker>
               <p>Spoštovani predsedujoči, hvala za besedo.</p>
               <p>Danes obravnavamo Predlog novele Zakon o državnem tožilstvu-e, ki prinaša nujne spremembe za celovito izvajanje Evropske uredbe v zvezi z ustanovitvijo Evropskega javnega tožilstva. Evropsko javno tožilstvo je na organu Unije, ki deluje v Luksemburgu in je odgovorna za izvajanje kazenskih preiskav in pregona kaznivih dejanj v škodo proračuna EU kot so goljufija na škodo EU, davčna zatajitev in tihotapstvo. Slovenija ima tudi že izbranega evropskega javnega tožilca. Na ministrstvu se zavedamo pomena vzpostavitve Evropskega javnega tožilstva in zato smo do sedaj zagotovili več normativnih podlag, ki ste jih podprli spoštovani poslanci. Lani poleti smo v okviru Novele Zakona o državnem tožilstvu zagotovili pravno podlago za oceno Državno tožilske službe za evropskega tožilca in evropskega delegiranega tožilca. Gre za tisti del nalog, ki bodo opravljali iz pristojnosti Evropskega javnega tožilstva. V okviru Novele Zakona o kazenskem postopku pa smo prilagodili procesne določbe potrebne za začetek delovanja Evropskega javnega tožilstva. V septembru smo z Novelo Zakona o izvrševanju proračunov Republike Slovenije tudi zagotovili pogoje za največ pet dodatnih zaposlitev za potrebe delovanja Evropskega javnega tožilstva. Prav tako smo zagotovili tudi prostorske pogoje, ki bodo v prostorih specializiranega Državnega tožilstva. Razlog za to je, da bo državni tožilec z imenovanjem za evropskega delegiranega tožilca premeščen na Specializirano državno tožilstvo. Evropska uredba določa, da morajo države članice zagotoviti, da se vzpostavi takšna ureditev, po kateri bodo evropski delegirani tožilci obdržali vse pravice s socialno varnostjo v okviru nacionalnega sistem. Dodatno pa je kolegij Evropskega javnega tožilstva v sklepu z dne 29. septembra lani določil tudi, da se evropskim delegiranim tožilcem priznava pravica do dopusta in dneva prostih dni, pravica do nadomestila plača za čas letnega dopusta, pravica do nadomestila plače, zaradi zadržanosti z dela, zaradi bolezni ali poškodbe, ki ni povezana z delom ter pravico do materinskega, očetovskega in starševskega nadomestila. Za evropske delegirane tožilce morajo veljati enaki pogoji zavarovanja, enake vrste in višine prispevkov kot so se jim vplačevali pred imenovanjem, zato se s predlogom zakona določa, da je zavarovanec v sistemu slovenskega obveznega socialnega zavarovanja tudi evropski delegirani tožilec, ki opravlja delo v zadevah iz pristojnosti Evropskega tožilstva in sicer kot oseba v delovnem razmerju v Republiki Sloveniji. Prav tako se glede na unikum ureditve konkretizira osnovna za plačilo prispevkov za socialno varnost in sicer bo osnova bruto znesek plače nadomestil in vseh drugih prejemkov, ki jih evropski delegirani tožilec prejme od Evropskega javnega tožilstva za čas, ko opravlja delo o zadevah iz pristojnosti Evropskega tožilstva in ki se v skladu s predpisi o socialni varnosti šteje v osnovno za osebe v delovnem razmerju. Poleg tega se določa, da je zavezanec za plačilo prispevkov zavarovanca in delodajalca Specializirano državno tožilstvo. Kot sem že prej omenil je razlog zato, da je državni tožilec z imenovanjem za evropskega delegiranega tožilca premeščen na Specializirano državno tožilstvo. S tem zakonom se spreminja tudi pravilo nastopanje evropskega tožilca in evropskega delegiranega tožilca pred Vrhovnim sodiščem, kadar gre za postopek z izrednimi pravnimi sredstvi. V tem postopku z izrednimi pravnimi sredstvi bosta po novem lahko nastopila skupaj z vrhovnim državnim tožilcem, za to pa bosta potrebovala pooblastilo, ki ga za posamezno zadevo določi generalni državni tožilec. S tem se sledi dosedanji sistemski ureditvi nastopanja državnih tožilcev pred sodišči. Ob enem pa se na ta način ohranja tudi upoštevanje tožilske doktrine in prakse, ki jo pred Vrhovnim sodiščem uveljavlja Vrhovno državno tožilstvo. Kolegij Evropskega javnega tožilstva je 30. septembra lani sprejel sklep, v katerem je kot delovni jezik za operativne in upravne dejavnosti določil angleščino. Ker si Republika Slovenija želi ter prizadeva za učinkovito delo evropskega tožilca in evropskih delegiranih tožilcev se sprememba o predlaganih členov, da morata evropski tožilec in evropski delegirani tožilec določa, da morata imeti znanje delovnega jezika najmanj na temeljiti ravni iz skupnega evropskega jezikovnega okvira. Ker delo evropskega tožilca poteka v angleščini bo ustrezno znanje v pomoč pri njegovem delu. Ker iz Evropske uredbe o ustanovitvi Evropskega tožilstva izhaja, da lahko Kolegij Evropskega tožilstva imenuje enega od evropskih delegiranih tožilcev iz iste države za nadomestnega evropskega tožilca menimo, da ne sme biti razlikovanje glede znanja jezika med evropskim tožilcem in evropskima delegiranima tožilcema. Naj bo toliko uvodoma. V nadaljevanju v razpravi pa smo pripravljeni podati še vse dodatna obrazložitve.</p>
               <p>Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa.</p>
               <p>Naslednji dajem besedo predstavnici Zakonodajno-pravne službe, Špeli Maček Guštin, za dodatno obrazložitev mnenja Zakonodajno-pravne službe.</p>
               <p>Izvolite.</p>
            </sp>
            <sp who="MačekGuštinŠpela">
               <speaker>ŠPELA MAČEK GUŠTIN:</speaker>
               <p>Hvala lepa za besedo.</p>
               <p>V okviru naših pristojnosti smo predlog zakona proučili in pripravili pisno mnenje, ki ga bom na kratko povzela. Torej pripombe smo dali k 4. in 5. členu predloga zakona, oba člena dopolnjujeta veljavno ureditev pogojev za imenovanje evropskega tožilca in evropskega delegiranega tožilca. Gre za dodajanje novega pogoja, ki se nanaša na določeno stopnjo znanja tujega jezika. Ker to ni razvidno iz gradiva za predlog zakona je treba dodatno pojasniti ali je tak dodatni pogoj z vidika predpisov Evropskega javnega tožilstva in predpisov Evropske unije, ki se v teh primerih uporabljajo taka zahteva dopustna, ker je strožja od ureditve, ki je veljavna in za katero tudi do sedaj velja, da je skladna s temi predpisi. To je treba ugotoviti, ker je sicer cilj tega predloga zakona tudi v doseganju celovitega izvajanja Uredbe o Evropskem javnem tožilstvu. Iz 107. člena Uredbe o Evropskem javnem tožilstvu namreč izhaja, da kolegij tega organa torej Kolegij Evropskega javnega tožilstva o notranji jezikovni ureditvi v Evropskem javnem tožilstvu odloča z dvotretjinsko večino. Ta kaže na relativno visoko zahtevano stopnjo soglasja znotraj tega pristojnega organa za to vprašanje, zato je vprašljivo ali so morebitne drugačne ureditve iz držav članic EU sprejemljive oziroma dopustne. Morda se zdi, da je ta strožja ureditev boljša, vendar strožji formalni pogoj lahko vpliva na kvaliteto izbora kandidatov to gre za izbor izmed tožilcev, ki niso lingvistični strokovnjaki vsaj ne primarno in bi zato ta formaliziran pogoj lahko vplival na kvaliteto izbora. Kar se prevajanja tiče pa ima Uredba o Evropskem javnem tožilstvu tudi to izrecno urejeno preko prevajalskega centra za organe EU, kar je izrecna določba tretjega odstavka 107. člena te uredbe. Glede na to, da se posega v določbe, ki urejajo pogoje za imenovanje na določene funkcije oziroma položaje je treba tudi ugotoviti ali ima taka predlagana ureditev morebiti retroaktivne učinke tudi tega ni mogoče enostavno ugotoviti iz gradiva za predlog zakona, zato mora predlagatelj dodatno pojasniti stanje stvari v trenutku sprejemanja te zakonske novele oziroma o trenutku njene uveljavitve in v primeru, da obstajajo kandidacijski postopki za te funkcije, ki so nedokončani tudi pojasniti razloge za predlagano dopolnitev, ki bi lahko imela retroaktivne pravne učinke. Ustava namreč v 155. členu načelno prepoveduje retroaktivnost splošnih pravnih aktov s tem, ko določa, da ti predpisi ne morejo imeti učinka za nazaj. Pri tem je sicer možna izjema, ki dopušča učinkovanje za nazaj, če so sočasno izpolnjena določena merila in sicer, če zakon določi, da imajo posamezne njegove določbe učinek za nazaj nadalje, če to zahteva javna korist in če se s tem ne posega v pridobljene pravice. Če obstajajo nedokončani postopki za izbiro kandidatov za položaj v Evropskem javnem tožilstvu mora torej predlagatelj utemeljiti retroaktivno veljavo predlagane ureditve glede na vse elemente te izjeme, ki jo določa drugi odstavek 155. člena Ustave.</p>
               <p>Poleg teg še opozarjamo na vprašanje enakosti med različnimi kategorijami tožilskih funkcij v Evropskem javnem tožilstvu. Če so do tega trenutka katere izmed njih že zasedene, ker njihovi nosilci v primerjavi s tistimi, ki šele bodo izbrani po tej spremembi zakona ne bi bili več v enakem položaju glede pogoja znanja tujih jezikov kot je to mogoče šteti po veljavni ureditvi. Razlogi za tako stanje prav tako niso pojasnjeni, zato glede na te pomisleke ocenjujemo, da je predlog zakona pomanjkljiv, ker za ugotovitev ustavne skladnosti ureditve manjkajo ustrezne prehodne določbe, ki bi zagotovile, da predlagana ureditev nima retroaktivne veljave in ne posega v pridobljene pravice posameznikov na ustavno neskladen način.</p>
               <p>Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam.</p>
               <p>Želi besedo predstavnica Državnega sveta? Želi. Besedo ima državna svetnica, Bojana Potočan.</p>
               <p>Izvolite.</p>
            </sp>
            <sp who="PotočanBojana">
               <speaker>BOJANA POTOČAN:</speaker>
               <p>Hvala lepa za besedo predsedujoči.</p>
               <p>Komisija za državno ureditev je na svoji 49. seji 3. 3. 2021 obravnavala predlog tega zakona. Že v preteklosti smo podprli pravne podlage za ustanovitev evropskega javnega tožilca in za njegovo delovanje in tako smo podprli tudi ta predlog zakona, ki se nanaša na socialno ureditev stanja posameznega namestnika oziroma evropskega državnega tožilca in pa na druge okoliščine tako, da smo zadevo podprli.</p>
               <p>Hvala lepa.</p>
            </sp>
            <sp who="PavlinBlaž">
               <speaker>PREDSEDNK BLAŽ PAVLIN:</speaker>
               <p>Hvala tudi vam.</p>
               <p>Želi besedo predstavnica Državno tožilskega sveta? Želi. Besedo ima predsednica Tamara Gregorčič.</p>
               <p>Izvolite.</p>
            </sp>
            <sp who="GregorčičTamara">
               <speaker>TAMARA GREGORČIČ:</speaker>
               <p>Hvala za besedo.</p>
               <p>Torej, Državno tožilski svet kot kolegijski organ je Predlog zakona o spremembah in dopolnitvah Zakona o Državnem tožilstvu obravnaval na 69. redni seji, ki je potekala dne 2. 3. 2021. Ob tem smo ugotovili, da je predlog v pretežnem delu enak k predlogu Ministrstva za pravosodje, katerega je Državno tožilski svet že obravnaval v postopku strokovnega usklajevanja in h kateremu takrat ni imel pripomb. Smo pa na novo ugotovili, da predlog spreminja še 71.c in 71.d člen Zakona o Državnem tožilstvu oziroma gre za 4. in 5. člen predloga. Ob tem že kar uvodoma povem, da Državno tožilski svet nasprotuje predlagani ureditvi in v določeni meri meni, da je tudi tako kot je bilo že prej povedano s strani predstavnice Zakonodajno-pravne službe neurejena.</p>
               <p>Torej, če gremo k temu 4. in 5. členu oziroma 71.c in 71.d členu ZDT. Iz obrazložitve k navedenim členom izhaja, da predlagani spremembi teh členov pomenita konkretizacijo zahtevane ravni znanja delovnega jezika Evropskega javnega tožilstva in sicer v luči prizadevanja za učinkovito delo evropskega tožilca in pa evropskih delegiranih tožilcev, vendar pa Državno tožilski svet opozarja, da predlagani spremembi v zvezi z ravnjo znanja delovnega jezika pomenita zaostrovanje pogojev za imenovanje na funkcijo evropskega tožilca in evropskega delegiranega tožilca. Menimo namreč, da je trenutna ureditev po mnenju Državno tožilskega sveta torej glede zahtevane ravni znanja delovnega jezika evropskega javnega tožilca povsem ustrezna. Držijo sicer navedbe predlagatelja, da je Kolegij Evropskega javnega tožilstva kot je bilo že prej povedano 30. 9. 2020 sprejel sklep, v katerem je kot delovni jezik za operativne in upravne dejavnosti določil angleščino. Je pa potrebno upoštevati, da je dan pred tem torej dne, 29. 9. 2020, sprejel tudi Sklep o določitvi pravil o pogojih za zaposlitev evropskih delegiranih tožilcev, s katerim je med drugim tudi določil, da se evropski delegirani tožilci zaposlijo pod pogojev, da imajo poudarjam zadovoljivo znanje delovnega jezika za operativne in upravne dejavnosti Evropskega javnega tožilstva določenega v skladu z Uredbo Sveta z dne 12. oktobra 2017. Torej, Kolegij Evropskega javnega tožilstva je opredelil raven znanja delovnega jezika, za katero ocenjuje, da je potrebna za uspešno izvajanje funkcije evropskega delegiranega tožilca kot je bilo prej natančneje pojasnjeno. Če pogledamo natančneje vidimo, da zadovoljivo znanje kot je bilo prej predstavljeno ustreza stopnji B2 skupnega evropskega jezikovnega okvira in pomeni višjo raven znanja jezika. Zadovoljivo znanje drugega jezika torej znanja jezika na ravni B2 se zahteva tudi za zasedbo večino delovnih mest v institucijah Evropske unije. Torej po mnenju Državno tožilskega sveta predlagano zvišanje zahtevane ravni znanja delovnega jezika na raven C1 nima niti podlage v zahtevah Evropskega javnega tožilstva niti v zahtevah za zasedbo mest v institucijah EU. Nenazadnje pa je tudi iz uvodnega prikaza ureditve v državah članicah EU ni razvidno, da bi katera od teh članic od kandidatov za evropskega tožilca in za evropske delegirane tožilce zahtevala znanje delovnega jezika na ravni C1. Torej, po mnenju Državno tožilskega sveta se s takim predlogom neargumentirano daje večji pomen kot znanju pa izkušnjam, ki jih potrebujejo tožilci za obravnavanje zadev iz pristojnosti Evropskega javnega tožilstva tukaj poudarek k znanju delovnega jezika Evropskega javnega tožilstva. S tem pa se z zaostrovanjem tega pogoja seveda posledično zožuje krog potencialnih kandidatov, ki imajo sicer precejšnje strokovne kompetence za opravljanje funkcije evropskega tožilca oziroma evropskega delegiranega tožilca. Slednje je tudi v skladu z ciljem, ki ga zasleduje predlagatelj to je prizadevanje za čim bolj učinkovito delo evropskega tožilca in evropskih delegiranih tožilcev. Torej menimo, glede na vse izpostavljeno, da znanje delovnega jezika Evropskega javnega tožilstva na ravni B2 brez dvoma zadošča za uspešno opravljanje funkcij, ki so pač zahtevane zato kot že uvodoma povedano Državni tožilski svet predlagani ureditvi nasprotuje.</p>
               <p>Kot sem že prej rekla pa je ureditev v določeni meri tudi neurejena. Namreč umanjkane so določbe, ki prepovedujejo retroaktivno veljavnost samega zakona. Tak predlog namreč ne vsebuje prehodne določbe, ki bi uredila dokončanje postopka imenovanje dveh evropskih delegiranih tožilcev, ki je bil začet za objavo javnega poziva državnim tožilcem v Uradnem listu dne 9. 10. 2020. Državno tožilski svet je namreč v tem postopku upoštevaje tedaj veljavne in sedaj veljavne predpise in besedilo javnega poziva že dne 26. 11. 2020 oblikoval ustrezen predlog in ga 3. 12. 2020 posredoval ministrici za pravosodje. Torej potrebno je določiti kako je z veljavnostjo teh določb za nazaj.</p>
               <p>Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Najlepša hvala.</p>
               <p>Želi besedo predstavnik Vrhovnega državnega tožilstva? Želi. Besedo ima vrhovni državni tožilec, Aleš Butala.</p>
               <p>Izvolite.</p>
            </sp>
            <sp who="ButalaAleš">
               <speaker>ALEŠ BUTALA:</speaker>
               <p>Hvala lepa.</p>
               <p>Naj uvodoma povem, da se strijam s celotnim izvajanjem vseh treh predhodnih spoštovanih kolegic v današnjem izvajanju. Bi pa želel dodati sleče. Evropski javni tožilec je praktično že začel z delovanjem. Že imamo evropskega tožilca iz Slovenije in ta je že v Luksemburgu in že deluje v tej svoji novi vlogi oziroma funkciji. V zaključnem postopku izbiranja pa sta dva evropska delegirana javna tožilca iz Slovenije to se pravi že je v teku postopek kandidiranja in imenovanja. Kolegica iz Državno tožilskega sveta je pojasnila v kakšni fazi je ta postopek. Treba je razumeti evropski javni tožilec deluje v Luksemburgu in tam je jezik, v katerem posluje organ pomembnejši to je angleščina tega mi že imamo in ta zakon ne more v ničemer vplivati na to dejstvo lahko velja samo za nove postopke, ko bo čez šest let imenovan drugi evropski javni tožilec iz Slovenije. Oba delegirana evropska delegirana javna tožilca pa nista v Luksemburgu, ampak sta v Ljubljani, poslujeta in delujeta v slovenskem jeziku pred slovenskimi sodišči. Uporabljata domače pravo in v celoti seveda morata obvladati predvsem slovenski jezik. Res je pomembna komunikacijo z centralo v Luksemburgu na sedežu evropskega javnega tožilca, vendar je bilo že povedano, da imamo tam predstavnika evropskega javnega tožilca pa tudi prevajalsko službo, ki bo gotovo morala ukrepati, da se zagotovi verodostojno informiranje iz Slovenije v Luksemburgu na sedežu. Za oba evropska delegirana tožilca pa je mnogo bolj kot znanje angleškega jezika pomembno, da sta sposobna učinkovito preiskovati in preganjati kazniva dejanja, ki so v pristojnosti evropskega javnega tožilca. Že smo danes slišali bazen izbire kandidatov za evropske delegirane tožilce je omejen. To morajo biti državni tožilci tudi sodniki bi lahko bili, vendar praviloma iz izkušnje lahko pričakujemo, da bodo to predvsem iz vrst državnih tožilcev. Če bi iskali kandidate, ki bi izpolnjevali to postroženo merilo v znanju angleščine bi lahko prišlo res do tega položaja, da bi nekdo znal angleški jezik v zahtevani C1 stopnji bi pa njegovo znanje, njegove sposobnosti, njegove izkušnje za preiskovanje in pregon bile nesorazmerno slabše država pa mora zagotavljati učinkovit pregon teh kaznivih dejanj. Celotna ideja Evropskega javnega tožilstva je v tem, da se učinkovito odkriva preiskuje in preganja kazniva dejanja na škodo Evropske unije. Če bomo mi dali poudarek na znanju angleščine ne pa na sposobnosti učinkovitega pregona odkrivanja preiskovalnega pregona, potem ne bomo zadostili zahtevi, ki je pravzaprav osnova za vzpostavitev evropskega javnega tožilca. : Gotovo pa velja sedanje spreminjanje členov 71.c in 71.d, ne more imeti in ne sme imeti nobenega vpliva na odprte postopke. Evropskega javnega tožilca že imamo, tam je zadeva končana za naslednjih šest let. Za Evropska delegirana tožilca pa smo slišali danes utemeljene ustavnoskladne razloge zakaj ni moč sredi postopkov spreminjati in oteževati pogojev za evropska delegirana tožilca, ob tem, verjetno vemo vsi, iz Luksemburga, iz Bruslja prihajajo opozorila, da Slovenija zamuja. Ta rešitev kot se zdaj predlaga, gotovo lahko vpliva na pravočasnost imenovanja dveh evropskih delegiranih tožilcev iz Slovenije. Preseneča ne, da ni morda vsaj v prehodnih določbah predlaganega zakona to urejeno. Zunaj razumnega dvoma je, da ne moremo spreminjati postopkov tako, da bomo sedaj uveljavljali nove pogoje ob praktično že zaključenih postopkih pred Državnim tožilstvom, tako kot zakon določa, za imenovanje evropskih delegiranih tožilcev. Tako lahko samo izrazim zaskrbljenost državnega tožilca ob takšnih predlogih spremembe teh dveh členov, brez da bi to imelo svoj odmev v prehodnih določbah predlaganega zakona.</p>
               <p>Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam.</p>
               <p>Prehajamo na razpravo o posameznih členih ter vloženih amandmajih. Odpiram razpravo in dajem besedo poslanki Tini Heferle. Izvolite.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala lepa predsednik za besedo. Lep pozdrav vsem!</p>
               <p>Na začetku bi se iskreno zahvalila državnemu sekretarju, ki nam je v uvodni predstavitvi zelo lepo razložil, da je evropski javni tožilec eden izmed zelo pomembnih institutov. Naj pa ob tem izrazim svoje obžalovanje, da danes z nami ne sedi ministrica, pa z vsem dolžnim spoštovanjem, gospod državni sekretar, ministrica je tista, ki je ves ta čas glede zavlačevanja z imenovanji evropskega delegiranega tožilca in pa tudi državnimi tožilci, zavlačevala, bila tiho in ona je tista, ki je odgovorna za to, da mi, Slovenija, zamuja z imenovanjem evropskega delegiranega tožilca. Rok je bil 1. marec letos in vsi vemo kje stojijo ti postopki in seveda, kdo je odgovoren. Zato res globoko obžalujem, da ministrice danes ni z nami in da ni premogla toliko poguma in odgovornosti, da bi sedela tam namesto vas in odgovarjala nam poslancem.</p>
               <p>Kar se tiče vsebine predlagane novele, moram priznati, da me ne preseneča, da ste tudi tokrat nekako podtaknili dva, za moje dojemanje, zelo sporna člena. Zdaj, če pogledamo vso to dogajanje okoli imenovanja in napredovanja slovenskih državnih tožilcev in pa vso to farso, ki jo spremljamo pri imenovanju dveh evropskih delegiranih javnih tožilcev ali pa še bolj, če pogledamo vse te nekako mlahave odzive gospe ministrice pri obeh postopkih, je bilo nekako za pričakovati, da boste pa vendarle našli nek način s katerim boste nekako dali razlog, s katerim boste opravičili, upravičili to, da boste poskušali, vsaj poskušali umakniti iz postopka imenovanja že dva predlagana kandidata in nekako usteči volji vrhovnega šefa. Zdaj, s tem, ko ustvarjate to neko pravno podlago, ki potencialno : lahko bo uporabljena za to, da boste, kot sem že rekla, upravičili umik dveh neželenih tožilcev, je seveda za pričakovati, da boste potem vse moči naperili v to, tukaj govorim nam predvsem o spoštovani gospe ministrici, da bo s tem svojim manevrom tudi nekako oprala svoje ime in pa svojo neaktivnost, dosedanjo, kar se tiče imenovanja teh dveh tožilcev. Kar počenjate trenutno na ministrstvu, tukaj mislim zdaj na ti dve sporni določbi o katerih dveh so govorili vsi današnji gostje in opozarjajo na spornost teh dveh določb, kar počenjate tukaj, spoštovani, na ministrstvu, je za moje osebne etične norme skrajno sprevržno, ker ničkolikokrat smo lahko iz vrst SMC, ki jim pripada tudi gospa ministrica, slišali da boste branik demokracije v tej Vladi, in da boste v tej Vladi nekako preprečevali samovoljo nekaterih predvsem vladajoče največje koalicijske stranke. Zdaj o tega vsaj v tem postopku tukaj ni nič. Vaših naporov tukaj ni zaznati in zato še enkrat, bi bila zelo vesela, če bi bila gospa ministrica tukaj, da bi lahko se na vse to, na vse te očitke odzvala, pa nima poguma za to.</p>
               <p>Pa zdaj, če se dotaknem teh dveh spornih členov, ki določata ta nov pogoj za uvrstitev na listo kandidatov za imenovanje evropskega tožilca, predstavlja ta srž problema in naj že takoj na začetku povem, da ne bo ostalo samo pri mnenju neke poslanke, ki slučajno je pravne stroke, z vsem se strinjam kar sta spoštovana predstavnika Državnega tožilstva, Vrhovnega državnega tožilstva in Državnotožilskega sveta povedala z vsem in bom tudi jaz poskušala pojasniti na svoj način. Torej, ta nov pogoj za imenovanje evropskega tožilca, je znanje delovnega jezika Evropskega javnega tožilstva na ravni C1 skupnega evropskega jezikovnega okvira. Vse bi bilo lepo in prav, če bi bil tak pogoj, ta strožji pogoj z vidika nekih evropskih predpisov, ki v resnici urejajo delovanje evropskega javnega tožilstva, sploh zahtevan, pa ni. Tak pogoj je po mojem mnenju neutemeljen, nepotreben in kot sem že rekla, sploh ni zahteven. Jasno je treba tukaj povedati, da bodo vsi vedeli, vsi ki nas spremljajo, da je Evropsko javno tožilstvo na eni izmed sej Kolegija, kot je že spoštovana gospa omenila, sprejelo nek kriterij oziroma sprejelo je pogoj, da mora evropski javni tožilec imeti zadovoljivo znanje delovnega jezika, ki je angleščina in to, ta dikcija zadovoljivega znanja delovnega jezika ustreza stopnji B2, kot smo že danes slišali, po prej omenjeni evropski klasifikaciji. In naj še jaz poudarim, takšna stopnja znanja delovnega jezika, torej v stopnji B2, je zahtevana za veliko večino, če ne za vsa delovna mesta na institucijah v Evropski uniji in naj še poudarim, gre za delovni jezik za operativne in upravne dejavnosti, torej je neka stopnja znanja zagotovljena s tem in še več, nobena izmed : ostalih evropskih držav, ki imajo evropske državne tožilce, ne zahteva od svojih kandidatov tega viškega standarda po znanju delovnega jezika, torej za vse ostale članice je ta standard, ki ga je določilo Evropsko javno tožilstvo, popolnoma zadosti, za Slovenijo žal ne, kot vidimo po današnjem predlogu, kar na enkrat, čez noč ste se odločili, da boste pa pač ta nivo zahtevanega znanja dvignili. Zdaj, gospa ministrica kot odgovorna za spremembo tega zakona, ki je danes pred nami, ni poskrbela niti za to, da bi vsaj v obrazložitvi predlagane novele pri teh dveh spornih členih nekako utemeljila zakaj pa po njeno je potreben ta dvig ravni znanja delovnega jezika. In na to, na ta manko te obrazložitve in utemeljitve, opozarja tudi Zakonodajno-prana služba, ki je gospa kolegica prej zelo lepo predstavila, pa bom tudi jaz citirala dva stavka iz tega mnenja v zvezi s to pomanjkljivo obrazložitvijo. Zapisali so takole. Iz tega pojasnila ni razvidno katere zahteve iz predpisov Evropske unije, ki so v teh primerih relevantni, Republika Slovenija dejansko zasleduje. Tega ni. In še naprej. Vprašanje ali predpisi Evropske unije, ki so relevantni, dopuščajo določanje dodatnih ali strožjih pogojev v nacionalni zakonodaje države članice Evropske unije obstaja. In ker ta vidik predlaganja ureditve v gradivu za predlog zakona ni obrazložen, je po mojem mnenju neutemeljen. Še več, predlog zakona v povezavi s tema dvema členoma ste zapisali celo na način, da dovoljuje interpretacijo teh dveh členov oziroma tega dodatnega pogoja zdaj, da se bo uporabljalo to določilo lahko tudi za nazaj. Se pravi, retroaktivno. In v resnici ne pojasnjujete ali bo ta nov pogoj zdaj res veljal za nazaj ali samo za naprej in nekako s to negotovostjo oziroma nedoslednim zapisom dejansko ustvarjate možnost, da bo nekdo lahko oziroma po svoji želji interpretiral tako, da bo ta retroaktivnost obveljala. Zdaj, tudi jaz se tukaj strinjam s stališčem, da bi bilo potrebno vsaj v prehodne določbe to zapisati in odpraviti ta dvom ali bo prišlo do retroaktivne uporabe ali ne, namreč poleg vsega tega, če že ustvarjate to praznino in dopuščate možnost, da bo ta retroaktivnost vendarle upoštevana in bo vplivala, kot smo že lahko slišali na postopek imenovanja obeh že izbranih in predlaganih delegiranih tožilcev, ki čakata, potem bi morali tudi zelo zelo argumentirano obrazložiti v predlogu zakona, zakaj in čemu ocenjujete, da je ta retroaktivnost upravičena in potrebna. Jaz verjame, da gospa ministrica kot pravnica, kot nosilka te novele, kot odgovorna za te spremembe, ve da je za retroaktivnost potrebno imeti izpolnjena dva pogoja in sicer kumulativno, torej skupaj. Prvi je, da retroaktivnost zahteva neka javna korist in drugi pogoj je, da se z retroaktivnostjo ne posega v že pridobljene pravice. Zdaj jaz neke javne koristi pri tem, da bodo naši tožilci, : evropski, bili podvrženi nekim večjim, bolj zahtevnim pogojem za imenovanje kot ostali evropski tožilci ostalih držav članic, ne vidim. Tukaj neke javne koristi ne vidim. Sploh pa moramo biti zelo zelo previdni, ko bi si morebiti na ministrstvu drznili utemeljevati, da z neko retroaktivnostjo ne posegamo v že pridobljene pravice teh dveh kandidatov, ki čakata na seznanitev Vlade z njunim imenovanjem. Po mojem mnenju bi tukaj šlo za grobo kršitev nekega načela pravne države in prepovedi poseganja v že pridobljene pravice, ampak kot rečeno, vi s tem, ko dopuščate ta dva člena tako zelo odprta, da dopuščate tako zelo široko razlago, ustvarjate možnost te retroaktivnosti, čeprav jo, kot rečeno, ne utemeljujete, ne obrazlagate in nima pogojev sploh.</p>
               <p>Vse to kar sem zdaj naštela, pa naj mi gospa ministrica, ki verjamem, da si bo ogledala današnjo sejo, če jo nekje ne spremlja zdaj v tem trenutku, naj mi ne zameri, ampak to vse kaže na indic, da ste predlagano spremembo glede zahtevane stopnje znanja tega delovnega jezika nekako sprejeli s točno določeno agenco, politično agendo, da vsaj ustvarite možnost za to, da bosta tista dva tožilca, ki zdaj čakata, nekako umaknjena. To je meni jasno tukaj kot beli dan, ker ne vidim drugega vzroka, opravičljivega vzroka za to, da bi takšen podtaknjenec dejansko prišel v novelo tega zakona.</p>
               <p>Jaz sem iskreno razočarana, ne samo kot poslanka, nad delovanjem Ministrstva za pravosodje, nad delovanjem ministrice Kozlovič. Razočarana sem tudi kot diplomirana pravnica, kot odvetnica, ker morda na položaj nekih strokovnih institucij kot je Državnotožilski svet pa vrhovno državno tožilstvo, gledam nekoliko drugače, morda širše kot laik, ki ni iz te stroke. Zame je skrajno nesprejemljivo, da se politika umešava v strokovno oceno stroke in to ministrica dopušča. Stroka je ocenila, da sta dva predlagana kandidata sprejemljiva, strokovna, politika pa je tista, ki nujno imenovanje zavlačuje, ker nista všeči. In politika je tista, ki danes ustvarja to neko pravno podlago, po mojem mnenju zgolj in samo z enim namenom, da se ustvarja vsaj možnost za to, da se ju umakne. Ti nadstandardni pogoji za imenovanje naših evropskih državnih tožilcev jaz razumem v tej luči kot so predstavljeni danes, da so bili pisali »ad personam«. Torej kot, se bom ponovila, ampak je potrebno večkrat povedati, da se sliši. Ta pogoj je bil spisan zato, da se ustvari možnost izločitve teh dveh tožilcev, ki čakata na imenovanje »ad personam«. In to je po mojem mnenju skrajno sprevrženo in nesprejemljivo, pika. Državnotožilski svet je bil zelo jasen v svojih opozorilih, da takšno zaostrovanje pogojev za znanje delovnega jezika angleščine, : pomeni nevarnost, da bodo izjemno kvalitetni, strokovno izobraženi kadri z nekim nadstandardnimi kompetencami bili izpuščeni oziroma bodo izpadli iz imenovanja te položaje, zato ker nimajo nekega nadstandardnega znanja angleščine, ki ga vi zahtevate. Pa vendarle, če bi na kaj morali gledati, bi morali gledati na nadstandardno strokovno pravno znanje, ker verjemite, to zadovoljivo znanje delovnega jezika, ki ga evropsko državno tožilstvo zahteva, je na zelo visokem nivoju. To ni, to je več kot povprečen državljan pozna tuj jezik angleščino in za delovanje, za operativne in upravne dejavnosti je več kot dovoljšne to znanje na rangu B2. Torej kje potem tiči problem, če naši tožilci to znanje delovnega jezika vendarle imajo, zakaj potem zahtevati neko nadstandardno klasifikacijo? Tukaj bom pustila vprašanje retorično, ker odgovora niti ne rabim.</p>
               <p>Državnotožilski svet je bil zelo jasen v svojih opozorilih, da takšno zaostrovanje pogojev za znanje delovnega jezika angleščine, : pomeni nevarnost, da bodo izjemno kvalitetni, strokovno izobraženi kadri z nekim nadstandardnimi kompetencami bili izpuščeni oziroma bodo izpadli iz imenovanja te položaje, zato ker nimajo nekega nadstandardnega znanja angleščine, ki ga vi zahtevate. Pa vendarle, če bi na kaj morali gledati, bi morali gledati na nadstandardno strokovno pravno znanje, ker verjemite, to zadovoljivo znanje delovnega jezika, ki ga evropsko državno tožilstvo zahteva, je na zelo visokem nivoju. To ni, to je več kot povprečen državljan pozna tuj jezik angleščino in za delovanje, za operativne in upravne dejavnosti je več kot dovoljšne to znanje na rangu B2. Torej kje potem tiči problem, če naši tožilci to znanje delovnega jezika vendarle imajo, zakaj potem zahtevati neko nadstandardno klasifikacijo? Tukaj bom pustila vprašanje retorično, ker odgovora niti ne rabim.</p>
               <p>Gospe ministrici bi sporočila, da ni dovolj, če ona izpolnjuje vse neke formalne dolžnosti, svoje, kot ministrica, pa potem dvigne roke, češ da zdaj je pa zadeva na Vladi, dnevni red sej vlad se določa generalni sekretar, itn. Jaz s tem nimam nič, gospa ministrica je naredila svoje, pa ni tako. Ni dovolj molk, čeprav včasih molk pove več kot tisoč besed, ampak v primeru gospe Kozlovič je nedavni molk, ki je trajal preveč časa, marsikaj povedal tudi o njej kot odgovorni za resor pravosodja. In to kar se dogaja zdaj z imenovanji in pa napredovanji državnih tožilcev, ki stoji že več mesecev, pa ta farsa, ki se dogaja z imenovanju dveh evropskih tožilcev, to je odgovornost ministrice za pravosodje in reči, da je izpolnila vse formalne zahteve, potem pa čakati in ne ukrepati ko Vlada očitno iz nekih političnih nazorov zavlačuje z imenovanjem, je nedopustno. Mene ne zanima kako se gospa ministrica gleda s predsednikom Vlade, v kakšnem tonu, s kakšno intonacijo se pogovarjata, ne zanima me ali imata kakšen konflikt ali ne, dejstvo je, da bi morala gospa ministrica poskrbeti za to, da postopki imenovanja stečejo, da država Slovenija ne bi zamujala. 1. marec je bil rok. In mene zanima predvsem to, zakaj se pod vodstvom ministrice Kozlovič dovoljuje, da se ustvarja nek politični pritisk na tožilstvo. Mene predvsem to zanima.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Kolegica, prosim dajmo se držati današnje teme, ker je tema zakon, ne pa ostale stvari.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Saj govorim<gap n="..."/> Gospod predsednik, če dovolite, govorim o imenovanju dveh evropskih javnih tožilcev. Če to ni tema, potemne vem kaj je tema. Gospe ministrice pa ni, da bi jo soočila z vsemi<gap n="..."/>
               </p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Tukaj državna sekretarka zadostuje poslovniškim zahtevam, prosim, da<gap n="..."/>
               </p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Vem, da zadostuje, gospod predsednik, če ste toliko prijazni, pa me ne motite v moji razpravi, imam samo : še par stavkov, da jo zaključim. In v nobeni izmed, v nobenem izmed stavkov ste niti oddaljila nisem od današnje teme, zato prosim, vaša intervencija je bila popolnoma ne na mestu. In tudi pričakovanje, da bo gospa ministrica tukaj, čeprav vem, da poslovniško zadosti, da sedi tamle spoštovani gospod državni sekretar, lahko menda izrazim. Praktično na vseh odborih je tukaj sedela ministrica za bistveno manj pomembne zakone kot je današnji ker se podtika takšna dva člena, ki posredno politično pritiskata na že izbrana dva kandidata. Zato prosim, gospod predsednik, malo korektnosti tudi od vas. In če mi dovolite, bom zaključila.</p>
               <p>Državno tožilstvo, državni tožilci in pa evropski državni tožilec sta, so zelo zelo pomembni instituti in si ne bi smeli dovoliti takšnega odnosa do njih kot si ga dovoli gospa ministrica. Enkrat je potrebno tudi na glas povedati, da so takšni neposredni oziroma posredni pritiski nedopustni, da vodijo v destabilizacijo pravne države in enkrat je potrebno tudi na glas povedati to, da očitno gospa ministrica Kozlovič ali ni dorasla svoji funkciji ali pa jo opravlja malomarno, ker postopki imenovanja tožilcev ne bi smeli tako dolgo stati. Pika. In tukaj bom na tej točki se nekako po vzoru ministrice zavila v molk, ker se mi zdi, da v tem primeru pa res pove več kot tisoč besed.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa. Preden nadaljujemo, vas obveščam, da mag. Dejan Židan nadomešča mag. Meiro Hot iz Poslanske skupine SD.</p>
               <p>Besedo pa ima poslanec Predrag Baković. Izvolite.</p>
            </sp>
            <sp who="BakovićPredrag">
               <speaker>PREDRAG BAKOVIĆ (PS SD):</speaker>
               <p>predsednik, hvala lepa za besedo. Spoštovani državni sekretar, spoštovane kolegice in kolegi!</p>
               <p>Če hočemo osvetliti ozadje te novele, je seveda nujno, da se pove tudi in spomni na nekaj kar se je zgodilo nedavno, pa tudi morda nazaj. In kolegica Tina je dobro osvetlila vse te dogodke, ki nam pravzaprav potem dajo to širšo sliko, katera lahko na nek način osvetli namene ali morda skrivne namene ali karkoli, kakorkoli bi že temu rekli. Dejstvo je, da s to novelo zaostrujemo nekatere pogoje. Meni je seveda jasno v katerem grmu tiči zajec, pa vendarle je potrebno obelodaniti te stvari tudi na način, da se spomnijo na določene dogodke, ki so bili v nekem sosledju in sledijo enemu in drugemu in danes pridemo do te novele, ki zaostruje pogoje znanja angleškega jezika. Če vidimo, že nekaj dni nazaj je Društvo državnih tožilcev obvestilo Svet Evrope o številnih nedopustnih pritiskih na tožilce, ki jih izvajajo iz Vlade oziroma predsednik Vlade in Vlada je namreč že mesece, kot smo slišali, zavlačuje z imenovanjem novih državnih tožilcev, stoji tudi imenovanje dveh predlagateljev, slovenskih kandidatov za evropsko javno tožilstvo v Sloveniji. Mediji govorijo in pišejo, da je to moteče za največjo koalicijsko stranko zaradi njunega preteklega dela. Tudi evropski komisar za pravosodje v pismu naslovljenem na pravosodno ministrico, gospo Kozlovič, je Slovenijo pozval naj pohiti in vendarle že potrdi slovenska člana Evropskega javnega tožilstva ter tako na ustanovljenemu organu naj bi že s 1. marcem omogočil delovanje tudi na območju Slovenije. Govorimo na območju Slovenije in kot je povedal gospod iz državnega tožilstva, bo delovni jezik najpogosteje slovenščina. In potem dobesedno, čez noč dobimo predlog zakona sprememb o Državnem tožilstvu, ki so sicer nujne, potrebne, pa vendar poslušamo danes opozorila tako Zakonodajno-pravne službe kot tudi stroke same, o vprašljivosti strožjega pogoja znanja delovnega jezika Evropskega javnega tožilstva. : Pravzaprav z izjemo državnega sekretarja danes nihče ni pozitivno govoril o tej noveli, temveč so vsi bili kritični, kar bi pravzaprav morala zasvetiti rdeča luč. Nikjer pravzaprav v nobenih aktih se tak strožji pogoj ne zahteva niti se ne priporoča in tudi nobena druga država članica ga nima, vendar je Vlada kljub temu pripravila predlog zakona s tem pogojem. In če pustimo ob strani neko politično obračunavanje, ki nam ga očitajo iz koalicije, smo veliko brali v medijih, torej da predsednik Vlade blokira imenovanje tožilcev. Torej zakaj potem ministrstvo oziroma Vlada pripravlja spremembe zakona s katerimi uvaja strožji pogoj znanja delovnega jezika? V predlogu piše, da ker si Republika Slovenija želi ter prizadeva za učinkovito delo evropskega tožilstva in evropskih delegiranih tožilcev. In zdaj, jaz tukaj prosim pristojne iz Ministrstva za pravosodje, da nam pojasnijo kakšni so ti razlogi. Glede na to, da nobeden predpis Evropske unije tega ne zahteva niti ga ne zahteva samo evropsko javno tožilstvo. Naj se nam pojasni katere zahteve iz predpisov Evropske unije, ki so v teh primerih relevantni, Republika Slovenija dejansko zasleduje z uvedbo tako strogega pogoja znanja angleškega jezika. In seveda še, da nam v skladu z mnenjem Zakonodajno-pravne službe pojasni ali bo ta strožji pogoj veljal tudi retroaktivno, torej tudi za postopke, ki so že v teku, v tem primeru gre, bi lahko šlo namreč za kršitev načela prepovedi retroaktivne veljave in seveda tudi v nasprotju z Ustavo in to je nesprejemljivo. In spoštovani, ključno vprašanje je, kaj hočemo. Ali iščemo dobrega državnega tožilca ali iščemo odličnega ali pa perfektnega strokovnjaka za angleški jezik. In veste, dober državni tožilec, to je obrt, to ni samo funkcija ali pa delo, ki ga opravlja, to je obrt. In sedaj vas vprašam, če bi uzakonili, da morajo avtomehaniki znati angleški jezik na nivoju C1, me zanima h komu bi vozili avtomobile. Ali k tistemu, ki dobro popravlja avtomobile ali k tistemu, ki dobro govori angleško? Zato mislim, da je popolnoma nedopustno, da se zaostrujejo pogoji in smo v oziroma sem pripravil amandma, ki predlaga, da se 4. in 5. člen črtata, in da ostane situacija oziroma stanje takšno kot je veljalo že v zakonu, ki se ga poskuša novelirati.</p>
               <p>Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam.</p>
               <p>Naslednja ima besedo Nataša Sukič. Izvolite.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Najlepša hvala predsedujoči za besedo. Lep pozdrav spoštovanim gostom, kolegicam in kolegom!</p>
               <p>Poglejte, prvo vprašanje, ki se mi zastavlja je, koliko pravne države nam je še sploh ostalo in koliko je bo čez leto dni? Poglejte, Evropski parlament ravno danes razpravlja o svobodi medijev v Sloveniji, kar je izjemno izjemno žalostno. Evropa se sprašuje kaj se dogaja s Slovenijo? Kaj je z našo demokracijo, kaj je s svobodo in kaj s stanjem pravne države? Je to tisto na kar naj bomo ponosni? Seveda ocenjujemo v Levici, da je tak zakon verjetno potreben, a bolj kot to nas čudijo postopki sprejemanja te spremembe in pa seveda sam postopek imenovanja evropskih delegiranih tožilcev. Pred kolegico Tino je prej zelo zelo nazorno razložila podrobnosti in absurde ob tem kje se dogajajo. Pa se sprašujem, mar mi iščemo specializirane angliste ali iščemo visoko strokovno usposobljene tožilce? Ker če naj bom malo cinična, potem Vladi predlagam, da dodajte še pogoj znanja madžarskega jezika, pa poljščina naj bo tudi pozitivna okoliščina. Veste kaj hočem povedati. Sem rinemo Slovenijo, ob bok madžarski in poljski s takšnimi potezami, ob bok državama, ki sta pod: velikim vprašajem že nekaj časa kar se tiče vladavine prava in to je pravzaprav tragično, če pomislimo, da ko smo vstopali v evropsko unijo, smo bili zgled demokratičnosti, naprednosti, modernosti naše družbe. In kaj se dogaja zdaj? Zdaj smo pa v primežu kapric, dnevnih kapric našega premiera, ki obračunava v vsemi neodvisnimi avtonomnimi institucijami, podsistemi in seveda tudi z avtonomno vejo oblasti kot je sodna oblast. To je tipični primer pritiska na našo sodno vejo oblasti in čisto nič drugega. In v SMC ste nekako izrekli, da boste branik prava, da boste branik tega, da bomo ohranili demokracijo, da boste zaustavljali poizkuse največje koalicijske stranke, da razruši vse kar smo uspeli zgraditi v poosamosvojitvenem obdobju, ampak v tem primeru ste ponovno pokleknili. Podpirate nekaj kar je grozljivo. Podpirate, da se dva delegirana evropska tožilca, ki sta že v procesu imenovanja, zredira, zato ker si je Janez Janša izmislil novo finto, dobesedni, da je potrebno znati angleščino na nivoju C1 in ne B2, kot velja za preostalo Evropo in kot so pravzaprav sklenili na evropski ravni. In tudi lepo ste slišali danes obrazložitev, zakaj ni potrebno znati angleščine na nivoju C1, zato ker bodo ti delegirani tožilci delali tukaj in tukaj imamo jezik slovenščino in ne angleščino. To je samo in zgolj delovni jezik. In kot vemo, obstajajo prevajalci v Evropi, ki bodo poskrbeli, če bodo stvari bolj kompleksne, da se bodo potem seveda lahko tudi ustrezno prevajale, sicer pa tudi C1 a zagotavlja dovolj kompetentnosti, da lahko najbolj kompleksne zadeve nekdo izreka ali bomo vendarle tudi v tem primeru še zmeraj potrebovali prevajalce. Tako, da to so resnično tako prozorne stvari, kar počnete in kar se greste, da o retrogradnosti oziroma retroaktivnosti tega sploh ne govorim. To je nezaslišano, dobesedno nezaslišano in sramotno in tega si Slovenija absolutno ne bi smela privoščiti, sploh pa ne pod ministrovanjem Stranke modernega centra, ki je vstopila na politično sceno ravno kot nek garant za to, da bo branik, eden največjih temeljev pravne države. Miro Cerar jo je ustanovil. Človek, ki je imel spoštovanje ravno v tem smislu, vsi smo ga spoštovali kot nekega pravnika, kot garanta za to, da bomo resnično vrhunsko ščitili stanje pravne države pri nas. In kaj gledamo danes? Porazno sliko, žalostno sliko. To, da ministrica, ki prihaja prav iz te stranke kolikor je je še ostalo, poklekne pred muhami in kapricami našega premiera, ki si gladko privošči tviteraško obračunavati tudi s sodno vejo oblasti, žali tožilce, žali novinarje, žali kogarkoli mu paše kar preko tviterja sporoča svoje dnevne kaprice in ministrice in ministri veselo mahajo z repki, se priklonijo in<gap n="..."/>
               </p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Kolegica, dajmo se držati točke dnevnega reda. Imamo sedem členov<gap n="..."/>
               </p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Ja, oprostite, ministrica ni opravila svoje vloge tako kot bi jo morala, ker dopušča takšne absurdnosti. Hočem povedati<gap n="..."/>
               </p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Dajte o zakonu govoriti.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>S samim zakonom ne bi bilo nič narobe, če ne bi prišlo do teh dveh podtaknjencev. In če boste te podtaknjence umaknili iz zakona, potem bomo mi v Levici ta zakon podprli. Če jih ne boste, bomo pa gladko glasovali proti. Tukaj ni vmesnih rešitev in tako se ne dela v neki urejeni, moderni, demokratični, svobodni in pravni državi. Zato zahtevamo, da to umaknete sami. Podprli bomo seveda amandmaje, ki sedajle prihajajo na mizo in točno to pripovedujejo, da je treba ta da sporna, 4. in 5. člen, absolutno črtati. In potem se lahko pogovarjamo o tem zakonu kot ustreznem in ga bomo seveda tudi podprli. Če ne absolutno ni govora, da tole podpremo. Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam.</p>
               <p>Naslednji ima besedo poslanec Rudi Medved.</p>
               <p>Izvolite.</p>
            </sp>
            <sp who="MedvedRudi">
               <speaker>RUDI MEDVED (PS LMŠ):</speaker>
               <p>Hvala lepa za besedo, spoštovani predsednik.</p>
               <p>Mene pa ne čudi, da ministrice za pravosodje danes ni tukaj v parlamentu, čeprav je sicer res često videna tukaj, tudi pri precej manj pomembnih temah, če lahko govorimo o bolj ali manj pomembnih temah. Ne čudi me pa zato, ker seveda ministrica dobro ve, da bi bila deležna par vprašanj, ki bi bila zanjo neprijetna. In jih je javno že bila deležna, pa pravzaprav odgovorov ni ponudila ali pa se je izmaknila z besedami, da je to treba vprašati vlado. Za božjo voljo, saj minister, ministrica je član vlade. In v Listi Marjana Šarca bi jo danes najprej vprašali ali uživa zaupanje in podporo predsednika vlade. To bi jo preprosto vprašali. Žal je ne moremo. Bo še priložnost za to. In saj jaz odgovor pravzaprav že vem oziroma lahko vsaj sklepam, da bi bil njen odgovor, da ja. Kar tudi ne bi bilo nobeno presenečenje, saj kateri minister ali pa ministrica pa ne bi bil deležen podpore in zaupanja predsednika vlade, če nemo spremlja in dopusti, da urejajo zadeve po ministrstvu vsi drugi, samo ona ne, predvsem seveda od zunaj in konkretno seveda tudi iz kabineta predsednika vlade. Ker iz letala se vidi, da je to, kar imamo danes na mizi pravzaprav, farsa. Iz letala se vidi, da se ta novela zakona ne sprejema tako, kot je bilo pojasnjeno na kolegiju predsednika Državnega zbora s strani predstavnice Ministrstva za pravosodje, da se prepreči težko popravljive posledice. Kakšne težko popravljive posledice bomo s to novelo zakona preprečili? Da so potrebne z vidika nemotenega delovanja evropskega javnega tožilstva. Da bo brez sprememb delovaje evropskih delegiranih tožilcev Republike Slovenije onemogočeno. Brez teh sprememb, ki jih imamo danes tu na mizi in da bi to pomenilo težko popravljive posledice. Kakšni so to argumenti? Če bi pa evropsko javno tožilstvo že moralo delovati z delegiranima tožilcema iz Slovenije in je ta rok že mimo, tu pa je bila utemeljitev, da bi se brez te novele krnil ugled Slovenije. Ja, kar pa krni bolj ugled Slovenije kot ta zamuda, za katero zelo dobro, seveda, vsi vemo zakaj do nje prihaja in ne delegiranje tožilcev v evropsko javno tožilstvo. Ja kaj pa bolj krni ugled Slovenije kot to. Zato imam jaz čisto preprosta vprašanja za predstavnika Ministrstva za pravosodje, državnega sekretarja:</p>
               <p>Zato imam jaz čisto preprosta vprašanja za predstavnika Ministrstva za pravosodje, državnega sekretarja:</p>
               <p>Kdaj ste ugotovili, da je znanje angleščine v tem postopku problem, če me poslušate spoštovani sekretar? Ker na to bi pa res rad odgovore. Kdaj ste torej ugotovili? Kdo je ugotovil? Kdo je ugotovil, da je sedaj naenkrat znanje angleškega jezika problem? Kdo je naročil novelo zakona v takem smislu? Torej, s tem 4. in 5. členom, ki na ta način zaostruje pogoje za imenovanje. Kdo je to naročil? Ker jaz verjamem, da ta ideja okoli zaostrovanja pogojev znanja angleščine ni nastala na ministrstvu za pravosodje. In če bi kdo na ministrstvu že vedel, da je tukaj problem, potem bi se to že davno rešilo. Sicer je tudi nenavadno, da se šele sedaj ureja socialni status teh tožilcev, ko bi pravzaprav tožilstvo že moralo delovati. Zakaj šele sedaj? Ali pa je vse skupaj res samo krinka za to, da se zaostri pogoje in da se nekako predsednik vlade preko novele zakona odkriža teh dveh tožilcev, ki sta sedaj v postopku. Drugega sklepa iz tega pravzaprav človek ne more potegniti.</p>
               <p>In sprašujem predstavnika Ministrstva za pravosodje, ali je cel ta postopek, vključno s to farso, ki se sedaj dogaja, ali je to za Ministrstvo za pravosodje nekaj normalnega? Je to normalna praksa? V preteklosti je ni bilo, ampak se jim zdi normalno, da bo tako v prihodnje. Ali se jim zdi normalno zavlačevanje imenovanja tožilcev v Sloveniji, ki trajajo že toliko časa? Ali se jim na Ministrstvu za pravosodje zdi normalno to, kar se sedaj dogaja pred našimi očmi, da se pravzaprav sam koncept predkazenskega postopka v Sloveniji spreminja in da bodo zdaj zdaj predpisi, ki jih pripravljajo na notranjem ministrstvu tožilcem doma dobesedno zvezali roke. Glede na to, kako prozorno pravzaprav se rešuje nekaj, kar je na očeh javnosti že davno znano, da predlagana kandidata za evropskega tožilca nista po godu predsednika vlade se pač ne moremo znebiti vtisa, da ministrica za pravosodje ne opravlja svojega dela ali da ji je onemogočeno opravljanje njenega dela ali ga ne upa opravljati. Ker novela, ki jo imamo danes na mizi v tem delu zaostrovanja pogojev, upam trditi, da ni zrasla na zelniku Ministrstva za pravosodje. In zato zaradi teh, bom rekel, nedoumljivih sprememb sredi samega postopka, čudi me, da ni, malo za šalo malo za res, napisano, da mora biti pač kandidat Anglež. To bi še najbolj rešilo celotno situacijo. Zato smo seveda v Listi Marjana Šarca predlagali, da se 4. in 5. člen črtata in da se ta novela zakona izčisti in zbriše teh, bom rekel, dobesedno neumnosti, ki so se pojavile v njej.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa. Morda želi besedo še kdo od poslank in poslancev? Vidim, da ne. Morda predstavnik ministrstva. Izvolite, beseda je vaša.</p>
            </sp>
            <sp who="RatejZlatko">
               <speaker>ZLATKO RATEJ:</speaker>
               <p>Zahvaljujem se vam za besedo, za razpravo in vaša vprašanja. Sedaj bom skušal na kratko, skušal bom odgovoriti na izpostavljena vprašanja. Mogoče bi začel na tem mestu, da je za ministrstvo tožilstvo izrednega pomena. Da smo tudi pripravili novelo zakona o državnem tožilstvu, novelo F, s katero želimo okrepiti pristojnosti tako generalnega državnega tožilca kot državno tožilskega sveta, obenem pa tudi krepiti tudi odgovornost samega tožilstva v okviru pač njihove samostojnosti.</p>
               <p>Rad bi tudi izpostavil, da za samo ministrstvo je zelo pomembna organiziranost tožilstva. Zato skrbimo za pogoje dela za državno tožilstvo. Kot sem že prej tudi omenil, smo zagotovili tudi za evropsko tožilstvo ustrezne pogoje za samo vzpostavitev. Ne samo to, da smo pripravili več normativnih podlag, ampak smo tudi zagotovili pogoje za največ 5 delovnih mest za državno tožilsko osebje za delovanje evropskega javnega tožilstva, prav tako pa smo zagotovili tudi prostorske pogoje.</p>
               <p>Stališče Ministrstva za pravosodje je, da ni potrebno ponavljati obrazložitve glede veljavnosti pravnih aktov za nazaj, ki jo je že pripravila Zakonodajno-pravna služba. Menimo, da je odgovor jasen in izhaja že iz same Ustave. Pri tem bi pa tudi radi izpostavili oziroma rad bi izpostavil, da evropski tožilec je že izbran. Glede evropski delegiranih tožilcev pa je sama faza izbira kandidatov v takšnem stadiju, kjer se preverjanje, izpolnjevanje predpisanih pogojev pač več ne preverja.</p>
               <p>Bi pa še izpostavil, da kar se tiče samega delovanja evropskih tožilcev oziroma evropskega tožilca in evropskih delegiranih tožilcev, da se do jeseni ni vedelo ali bo delovni jezik ali angleščina ali francoščina, zato so tudi vse države članice bile glede tega tudi rezervirane. Bi pa izpostavil, da po mnenju Ministrstva za pravosodje izbira pogoja znanja, da je izbira pogoja jezika prepuščena posamezni državi članici. Ob tem bi poudaril, da na primer v Nemčiji je bilo določeno, da mora kandidat za evropskega delegiranega tožilca izkazati odlično ravne znanja jezika po skupnem evropskem jezikovnem okvir. To je celo C2, kar je na višji ravni kot mi predlagamo, kot je predlagano v danes obravnavani noveli. Čim višja raven znanja delovnega jezika pa je izjemnega pomena za učinkovito komunikacijo med vsemi sodelujočimi v evropskem tožilstvu. Verjamemo, da na tožilstvu zagotovo obstaja bazen državnih tožilcev, ki imajo ustrezno znanje jezika.</p>
               <p>Mogoče tudi glede izpostavljenega izpolnjevanja pač naših obveznosti do vzpostavitve evropskega tožilstva bi omenil, da kje bil ciljni mesec za delovanje marec, ampak do sedaj je zgolj osem držav posredovalo predloge. Tako, da Slovenija ni tista, ki bi ovirala pač vzpostavitev oziroma delovanje evropskega tožilstva.</p>
               <p>Obenem bi pa tudi poudaril, da je že evropski tožilec izbran. Pa prav tako verjamem, da so že izbrali ustrezno državno tožilsko osebje za samo delovanje. Mogoče še glede tega kar je bilo izpostavljenega, zakaj gradivo ni bilo možno popraviti prej, bi odgovoril, da smo na ministrstvu sredi januarja preko avdio video konference prejeli obvestilo, da bo evropsko tožilstvo začelo z delovanjem, pač, da je ta ciljni datum marec. In smo zato nameravali obravnavano problematiko urediti v obsežnejši noveli, o kateri sem prej govoril. Takrat je bila to predvidena ZDT-1E, sedaj bo ZDT-1F, ki je še v medresorskem usklajevanju in bo v obravnavo predlagana po rednem postopku. Ker ta širša novela ne bo pripravljena za obravnavo pred marcem, še manj pa tudi uveljavljena že v marcu je ministrstvo določbe, ki se nanašajo na položaj evropskih delegiranih tožilcev iz te obsežnejše novele izločilo in jih vključilo oziroma pripravilo s to posebno novelo za obravnavo po nujnem postopku. Naš pravni red vrstnega urejanja pravic v zvezi s socialno varnostjo ne pozna. Je bilo pa zato potrebno izvesti več ustreznih sestankov, tako znotraj ministrstva, kot z evropskim javnim tožilstvom kot s predstavniki ZPIZ-a. Tako, da je bilo zakonsko besedilo pripravljeno potem konec januarja in smo ga posredovali v strokovno in medresorsko usklajevanje. Na gradivo je pripombe poslalo tudi, zgolj Ministrstvo za finance. Tako da smo potem to uskladili in je zgolj to razlog, da je ta zakon tukaj pred vami v mesecu marcu.</p>
               <p>Mislim, da sem načeloma povzel v kratkem vaša vprašanja. Upam, da sem obrazložil in odgovoril na vaša vprašanja. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa. Besedo je želela poslanka Tina Heferle.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala lepa. Ne bom dolga, brez vzdihovanja v dvorani. Jaz bi rada državnega sekretarja samo opozorila, ko je govoril o tem, da sploh ni vprašanje retroaktivnosti, da ta ne bo nastopila, bi rada opozorila na stališče, ki ga je tudi Zakonodajno-pravna služba izpostavila in ki sem ga tudi jaz želela poudariti v svoji razpravi. Pa bom prebrala ta odstavek iz mnenje Zakonodajno-pravne službe, citiram: »Pravni učinek predlagane ureditve je brez posebne predhodne ureditve takojšen. Nastane torej s trenutkom uveljavitve zakona, s katerim je ureditev določena. Zajame pa vsa razmerja, katerih pravno podlago tvorijo relevantne določbe takega zakona, ki so v trenutku uveljavitve zakonskih sprememb še v takšni procesni fazi, da je novo pravno ureditev dejansko še mogoče izvršiti oziroma uporabiti.« Mi smo na en glas poudarjali, da je problem te vaše nove predlagane ureditve v tem, da lahko poseže v še v postopek, ki še teče za imenovanje dveh delegiranih evropskih tožilcev. In gospod državni sekretar, če sem vas prav slišala, pravite, da za ta dva predlagana kandidata ne bo več preverjanja izpolnjevanja pogojev. To ste rekli. In zato pričakujem od ministrstva, da od predlaganih dveh kandidatov ne bo odstopilo. Pričakujem, da bo ministrstvo vztrajalo na teh dveh kandidatih. Vsaj po vaših besedah danes sodeč to tako bo.</p>
               <p>Kar se pa tiče tega bazena državnih tožilcev, ki so sposobni in imajo znanje angleščine na tako visoki ravni kot ga sedaj vi zahtevate, saj ne gre za ta bazen tožilcev, gre za ta dva, ki čakata na imenovanje in za katere vsi upravičeno mislimo oziroma nas skrbi, da ustvarjate danes to pravno podlago samo za to, da se jih bo lahko diskreditiralo oziroma izločilo iz postopka. V tem je problem. In na to smo opozarjali.</p>
               <p>In še samo kar se tiče zamude pri imenovanju. Rok je potekel 1. marca. Zgovarjati se na to, da nismo edini, ki zamujamo, je milo rečeno, slab izgovor. Zakaj pa ne bi bili, ne vem, edini, ki ne zamujamo? Toliko, hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa. Ker ne vidim več želje po razpravi, zaključujem razpravo in prehajamo na glasovaje o vloženih amandmajih.</p>
               <p>Do tega trenutka so bili vloženi štirje amandmaji, in sicer dva amandmaja k 4. členu Poslanske skupine LMŠ in poslanca Predraga Bakovića ter amandmaja k 5. členu, prav tako istih dveh predlagateljev. Ker so oziroma sta amandmaja identična bomo o obeh glasovali skupaj.</p>
               <p>Na glasovanje dajem amandma k 4. členu predlagateljev Poslanske skupine LMŠ in poslanca Predraga Bakovića. Želi kdo morda obrazložiti svoj glas? Ugotavljam, da ne. Glasujemo.</p>
               <p>Kdo je za? <stage type="vote-ayes">(5 članov.)</stage> Je kdo proti? <stage type="vote-no">(7 članov.)</stage>
               </p>
               <p>Ugotavljam, da amandma ni sprejet.</p>
               <p>Na glasovanje dajem amandma oziroma amandmaja k 5. členu. Glasujemo.</p>
               <p>Kdo je za? <stage type="vote-ayes">(5 članov.)</stage> Je kdo proti? <stage type="vote-no">(7 članov.)</stage>
               </p>
               <p>Ugotavljam, da amandma oziroma amandmaja nista sprejeta.</p>
               <p>Sedaj pa prehajamo na glasovanje o vseh členih zakona skupaj. Vidim, da je želja po obrazložitvi glasu. Besedo ima poslanka Tina Heferle. Izvolite.</p>
            </sp>
            <sp who="HeferleTina">
               <speaker>TINA HEFERLE (PS LMŠ):</speaker>
               <p>Hvala lepa.</p>
               <p>Glede na to, da boste potrdili ta dva sporna člena, za katere smo se danes vsi trudili vam razložiti, da sta nepotrebna, da sta neutemeljena in da sta v bistvu napisana ad personam in ustvarjata možnost zlorabe pri postopku, ki še teče za imenovanje dveh delegiranih evropskih tožilcev, glede na to, da ste preslišali vsa opozorila, da boste zakon kot je predviden potrdili s koalicijsko večino, z glasovalnim strojem, takšnega zakona ne morem podpreti. In me zelo zelo žalosti, da si ministrica Kozlovič dovoli, da na tak način praktično svojo strokovnost tepta. Ker, jaz sem opozorila, brez prehodnih določb, brez neke utemeljitve, da pri teh dveh členih ne bo šlo za retroaktivno uporabo oziroma da se ju ne bo uporabljalo pri postopkih, ki še tečejo, obstaja nevarnost in jah upam, da se bodo besede gospoda državnega sekretarja uresničile, da to ne bo prišlo v poštev pri teh dveh tožilcih, ki čakata, kjer Vlada zavlačuje s seznanitvijo, pa vendar, ker obstaja nevarnost, da sta ta dva člena v tem zakonu podtaknjena izključno in samo zato, da se ju izloči iz postopka imenovanja tega zakona ne morem podpreti.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala. Naslednja ima za obrazložitev besedo Nataša Sukič. Izvolite.</p>
            </sp>
            <sp who="SukičNataša">
               <speaker>NATAŠA SUKIČ (PS Levica):</speaker>
               <p>Hvala lepa. Sem že v razpravi povedala, če bosta predloga amandmajev padla v Levici tega zakona absolutno ne bomo podprli. Kajti, spoštovani državni sekretar, kljub vašim pričakovanjem, da ta zakon ne bo vplival na postopek izbire dveh delegiranih evropskih tožilcev se bojim, da zelo naivno razmišljate. Točno temu je namenjeno to, kar je podtaknjeno. Kajti, verjemite, čez leta, ko bodo ponovno se izbirali ti tožilci, se bo že poskrbelo v tej državi, da se stvari vrnejo na pravo mesto in takih podtaknjencev več ne bo. Torej, ne vem čemu naj bi sploh služili. Tako da jaz absolutno absolutno tega ne morem podpreti. Pa bi sicer, ker menim, da bi potrebovali novelo zakona, ampak ne s takimi grdimi stvarmi, ki se dogajajo. Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa. Naslednji ima besedo Predrag Baković. Izvolite.</p>
            </sp>
            <sp who="BakovićPredrag">
               <speaker>PREDRAG BAKOVIĆ (PS SD):</speaker>
               <p>Spoštovani predsednik, spoštovane kolegice in kolegi! Pridružujem se mnenjema tako Tini kot Nataši. Gre za to, da sicer v tem zakonu so nekatere spremembe, ki bi bile nujne in tudi potrebne. Pa vendarle na drugi strani, bom rekel, neprepričljivost državnega sekretarja pri odgovarjanju in nenazadnje tudi izkušenj, ki kažejo, preteklih izkušenj, ki kažejo na to, moram povedati, da tega zakona Socialni demokrati nikakor ne moremo podpreti ravno iz naslova, da tukaj zaostrujemo pogoje, ki so nepotrebni. In kot sem že prej povedal, se je potrebno najprej vprašati, ali potrebujemo dobrega tožilca ali potrebujemo dobrega strokovnjaka za angleški jezik. In če mislimo na ta način, da bomo dobili dobre tožilce, če bomo zaostrovali znanje angleškega jezika za tožilca, ki bo delal v Sloveniji večino časa, govoril v slovenskem jeziku, potem jaz mislim, da smo tukaj nekako skregani z zdravo pametjo. Zato tega zakona ne moremo podpreti. Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Naslednji ima besedo mag. Dejan Židan. Izvolite.</p>
            </sp>
            <sp who="ŽidanDejan">
               <speaker>MAG. DEJAN ŽIDAN (PS SD):</speaker>
               <p>Hvala, predsednik. Lep pozdrav vsem prisotnim. Tudi sam bom glasoval proti. Meni je povsem jasno, čeprav nisem član tega odbora, ampak po tem kar sem slišal, pa kar sem prebral, da tu gre za zakon, ki je namenjen ad personam. To ni zakon, ki je sistemske narave in to vi samo zakrivate, gospod državni sekretar. Pa tudi jaz bi povedal, da ni prav, da ministrica na televiziji umolkne in da ne prikoraka v Državni zbor pri njeni trenutno najbolj aktualni temi. Jaz celo upam prognozirati, da se bo, ko bo to kar je namen tega zakona, tudi uresničeno. Zelo dvomim v vaše besede, da boste imeli moč, tudi če imate željo, da boste lahko postopek pripeljali do konca. Zelo dvomim, ker ministrstvo umolkne takrat, ko ne bi smelo umolkniti. In tudi zaradi kljub vsemu majhnega števila državnih tožilcev, tožilcev v Sloveniji, mi nismo Nemčija. Poglejte faktorje, prestrogi kriteriji tako zelo omejijo, da potem stroka pa ali temu verjamemo ali ne, potem lahko zelo trpi in upam prognozirati, da tudi v nekem doglednem času, samo da se bo namen sedanje novele uresničil bomo pa priča temu, da se bo ta zakon ponovno spreminjal, da se bo kakšen pretiran kriterij odmaknil. In enostavno ni prav, da zakonodajna oblast, mi smo oblast tukaj, sprejemamo zaradi ad personam idej takšnih in drugačnih zakone. Zato bom proti. Hvala.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala tudi vam. Naslednji ima besedo mag. Dušan Verbič. Izvolite.</p>
            </sp>
            <sp who="VerbičDušan">
               <speaker>MAG. DUŠAN VERBIČ (PS SMC):</speaker>
               <p>Hvala lepa, predsednik, za besedo. Prav lep pozdrav vsem prisotnim.</p>
               <p>Uvodoma zelo jasno, podpiram ta predlog zakona, ki je pred nami. V obrazložitev ali v utemeljitev samo nekaj besed. Tisti od prisotnih v tem državnem zboru, ki je želel pozorno poslušati odgovore državnega sekretarja je lahko dobil odgovore take kot jih je posredoval in jih je tudi razumsko posredoval, tako da o tem ne bi govoril. Moram priznati, da v tej moji obrazložitvi se bom dotaknil, da današnja razprava je bila predvsem ne toliko o vsebini zakona, predvsem politično, recimo temu, obračunavanje z ministrico. Tudi prav, saj če se pač odločijo razpravljavci, da izkoristijo tovrstno zadevo. Sam se bom pa dotaknil zadnje besede, kar se tiče predloga zakona. Že uvodoma s strani gostov je bilo rečeno, da evropski državni tožilci imajo izključno pristojnost odkrivanja, preiskovanja in pregon sredstev in tukaj ni bilo skoraj nobenega govora o tem. To so namenska poraba evropskih sredstev, ki jih Republika Slovenija bi in jih bo dobivala, tako za gospodarsko kot negospodarsko dejavnost. In sam sem trdno na stališču in tudi pričakujem tudi v bodoče o podobnih razpravah, da smo predstavniki ljudstva v tem državnem zboru zavezani k temu, da se tovrstna odgovorna mesta pri odkrivanju morebitnih nenamenskih porabah sredstev, ne samo slovenskih, tudi evropskih, dajejo pogoje in morda tudi strožje kot predpisuje Evropa, predvsem v neki stroki. Če se sedaj tukaj pogovarjamo poznavanju tujega jezika, to je sestavni del. Več ko je tovrstnega znanja, še kako je potrebno, sploh pri odkrivanju tovrstnih morebitnih zlorab. Kajti, komunikacija za različna gospodarska področja je pogoje, več kot znaš prej odkrivaš in prej tudi kakorkoli preprečuješ neka škodljiva dejanja posameznikov in družbe. Toliko.</p>
               <p>In samo še zaključim, seveda potrebujemo tovrstno spremembo zakona. Hvala lepa.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala. Besedo ima gospod Medved. Izvolite.</p>
            </sp>
            <sp who="MedvedRudi">
               <speaker>RUDI MEDVED (PS LMŠ):</speaker>
               <p>Hvala lepa. V Listi Marjana Šarca smo dobronamerno predlagali amandmaja, ki bi ta invalidni zakon, ki je nastal zaradi tega vsiljevanja zaostrenih pogojev med samim postopkom imenovanja evropskih javnih tožilcev, seveda, predlagali zato, da spravimo novelo zakona v neko normalno stanje. Žal seveda kolegi iz koalicije tega ne razumejo tako in obračajo razpravo v smer, češ, da je vse skupaj obračunavanje z ministrico za pravosodje, kar seveda sploh ni res. Res pa je, da je vsaka zadeva, ki se znajde na mizi, politična zadeva v končni fazi. In če ugotovimo, da je ministrica za pravosodje z ekipo popolnoma nemočna, predvsem ko gre za zadeve s področja delovanja tožilcev. Da to zavlačevanje ni edini primer, da seveda ne verjamemo, ne verjamemo, da tukaj ne bo retroaktivnosti in da ta dva amandmaja, ki sta sedaj sprejeta ne bosta vplivala na postopek imenovanja. To pa pač preprosto ne verjamemo, ker mislim, da državni sekretar ni v funkciji, da bi lahko pred parlamentom kaj takega zagotovil. In ker se dogajajo seveda v odnosu do tožilstva še druge zadeve, cel kup anomalij, tako pri blokiranju imenovanja tožilcev predvsem, pa tudi, kot sem navedel, nekatere spremembe v predkazenskem postopku, ki bodo prav tako zvezale roke tožilcem.</p>
               <p>Zaradi tega odnosa Ministrstva za pravosodje do celotnega področja tožilstva in seveda tudi odnosa vlade do tega bomo v Listi Marjana Šarca glasovali proti predlaganim spremembam zakona.</p>
            </sp>
            <sp who="PavlinBlaž">
               <speaker>PREDSEDNIK BLAŽ PAVLIN:</speaker>
               <p>Hvala lepa. Morda še kdo? Ugotavljam, da ne.</p>
               <p>Zato dajem na glasovanje vse člene predloga zakona skupaj. Glasujemo.</p>
               <p>Kdo je za? <stage type="vote-ayes">(7 članov.)</stage> Je kdo proti? <stage type="vote-no">(5 članov.)</stage>
               </p>
               <p>Ugotavljam, da so členi zakona sprejeti.</p>
               <p>S tem zaključujem drugo obravnavo predloga zakona na matičnem delovnem telesu.</p>
               <p>Odbor bo pripravil poročilo v katerem bo predlagal Državnemu zboru naj sprejme zakon v predloženem besedilu.</p>
               <p>V skladu z drugim odstavkom 42. člena Poslovnika državnega zbora moramo določiti še poročevalca oziroma poročevalko. Če ne nasprotujete bi poročilo na zboru kot predsednik odbora podal sam. Ugotavljam, da ni nekega nasprotovanja.</p>
               <p>S tem zaključujem to točko dnevnega reda in današnjo sejo Odbora za pravosodje.</p>
               <stage type="time">Seja je bila končana 10. marca 2021 ob 10.55.</stage>
            </sp>
         </div>
      </body>
   </text>
</TEI>
