<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="KPDZ-125-Redna-2021-12-21">
   <teiHeader>
      <fileDesc>
         <titleStmt>
            <title>Kolegij predsednika Državnega zbora</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KPDZ-125-Redna-2021-12-21.KPDZ" n="125">
               <name>Redna</name>
               <date when="2021-12-21"/>
            </setting>
         </settingDesc>
         <particDesc>
            <listOrg>
               <org xml:id="KPDZ-125-Redna-2021-12-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KPDZ-125-Redna-2021-12-21.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, KOLEGIJ PREDSEDNIKA DRŽAVNEGA ZBORA</stage>
            <stage type="session">125. seja</stage>
            <stage type="date">(21. december 2021)</stage>
            <stage type="chairman">Sejo je vodil Igor Zorčič, predsednik Državnega zbora.</stage>
            <stage type="time">Seja se je začela ob 13.02.</stage>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Spoštovani kolegice in kolegi, začenjam 125. sejo Kolegija!</p>
               <p>Obveščam vas, da zaenkrat nisem prejel nobenega obvestila o nadomeščanju.</p>
               <p>Prehajamo na <title>1. TOČKO DNEVNEGA REDA – DOGOVOR O SKLICU IZREDNE SEJE DRŽAVNEGA ZBORA.</title>
               </p>
               <p>S sklicem seje kolegija ste kot gradivo k tej točki prejeli zahtevo 38 poslank in poslancev, s prvopodpisanim Danijelom Krivcem, za sklic izredne seje Državnega zbora.</p>
               <p>V zvezi s sklicem 91. izredne seje Državnega zbora predlagam naslednje. Predlog dnevnega reda je določen z zahtevo<gap reason="inaudible">
                     <desc>(?)</desc>
                  </gap> in se glasi: točka 1. – Predlog zakona o dodatnih ukrepih za preprečevanje širjenja, omilitev, obvladovanje, okrevanje in odpravo posledic COVID-19, nujni postopek, točka 2. - Predlog zakona o spremembah in dopolnitvah Zakona o davku na dodano vrednost, nujni postopek, točka 3. - Predlog zakona o debirokratizaciji, tretja obravnava, Mandatno-volilne zadeve, a) Predlog sklepa o imenovanju osmih članov Programskega sveta RTV Slovenija - na podlagi sedme alineje šestega odstavka 17. člena Zakona o Radioteleviziji Slovenija, b.) Predlog sklepa o imenovanju petih članov Programskega sveta RTV Slovenija - na podlagi šeste alineje šestega odstavka 17. člena istega zakona, c. Predlog sklepa o imenovanju petih članov Nadzornega sveta RTV Slovenija.</p>
               <p>Datum seje, ponedeljek 27. 12. ob 10. uri do zaključka seje. Najava časa za razpravo: a poslanske skupine ena točka po tretjem odstavku 67. člena Poslovnika zbora, do 5 minut za dopolnilno obrazložitev predlagatelja predlogov zakonov <stage>(Vlada)</stage> in do 30 minut za razpravo predlagatelja predlogov zakonov, skladno s parlamentarno prakso pri razpravah o mandatno-volilnih zadevah.</p>
               <p>Odpiram razpravo. Zaključujem razpravo.</p>
               <p>Prehajamo na glasovanje. »Poslanske skupine k eni točki dnevnega reda 91. izredne seje Državnega zbora, najavijo čas v skladu s tretjim odstavkom 67. člena Poslovnika zbora.« Glasujemo.</p>
               <p>Kdo je za? <stage type="vote-ayes">(Narodni, Desus, SNS, SMC, NSi, SDS.)</stage> Proti? <stage type="vote-no">(?)</stage> Vzdržani? <stage type="vote">(Nepovezani.)</stage>
               </p>
               <p>Ugotavljam, da je sklep sprejet.</p>
               <p>Na glasovanje dajem še en sklep. »Za uvodno obrazložitev ima Vlada, kot predlagatelj predlogov zakonov, na voljo do 5 minut, za razpravo do 30 minut.« Glasujemo.</p>
               <p>Kdo je za? <stage type="vote-ayes">(Narodni, Desus, SNS, SMC, NSi, SDS.)</stage> Proti? <stage type="vote-no">(?)</stage>
               </p>
               <p>Ugotavljam, da je sklep sprejet.</p>
               <p>Predlagam, da odločimo še o sklepu, v katerem bi Odboru za finance izjemoma omogočili delo po 22. uri, če bi bilo to potrebno, za pripravo zakona PKP in za pripravo Zakona o davku na dodano vrednost.</p>
               <p>Želi kdo razpravljati? <stage>(Ne.)</stage> Ugotavljam, da ne. : Na glasovanje dajem še naslednji predlog sklepa. Odbor za finance lahko za obravnavo zadev, ki jih bo Državni zbor obravnaval na 91. izredni seji po potrebi zaseda tudi po 22. uri.</p>
               <p>Kdo je za? <stage type="vote-ayes">(SDS, NSi, SMC, SNS, Desus, Narodne.)</stage>
               </p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA – PREDHODNI DOGOVOR O SKLICU IZREDNE SEJE DRŽAVNEGA ZBORA.</title>
               </p>
               <p>Vlada je včeraj Državnemu zboru na podlagi 21. člena Zakona o referendumu in ljudski iniciativi predložila predlog sklepa o nedopustnosti razpisa zakonodajnega referenduma o Zakonu o dodatnih ukrepih za preprečevanje širjenja, omilitev, obvladovanje, okrevanje in odpravo posledic COVID-19. Skladno z dogovorom z delovnega posveta vodij, ki je bil 16. aprila in parlamentarno prakso se bomo o sklicu izredne seje v okviru te točke dogovorili predhodno, tako da bom lahko izredno sejo sklical takoj ko bo to mogoče, če bodo seveda izpolnjeni pogoji iz 21.a člena Zakona o referendumu in ljudski iniciativi. Želi kdo besedo tukaj? Ugotavlja, da ne.</p>
               <p>Zaključujem razpravo.</p>
               <p>Prehajamo na glasovanje. Najprej odločamo o predlogu, da se predlog sklepa o nedopustnosti razpisa referenduma obravnava na izredni seji. Predlog se glasi, predlog sklepa. V skladu z drugim odstavkom 58. člena Poslovnika Državnega zbora se na dnevni red izredne seje Državnega zbora uvrsti naslednja točka dnevnega reda, točka 1, Predlog sklepa o nedopustnosti razpisa zakonodajnega referenduma o Zakonu o dodatnih ukrepih za preprečevanje širjenja, omilitev, obvladovanje, okrevanje in odpravo posledic COVID-19.</p>
               <p>A ha, še eno nadomestilo. Tina Heferle po pooblastilu nadomešča Bratne Golubovića.</p>
               <p>Kdo je za? <stage type="vote-ayes">(SDS, NSi, SMC, SNS, Desus in Narodne.)</stage> Je kdo proti? <stage type="vote-no">(Nepovezani.)</stage>
               </p>
               <p>Ugotavljam, da je sklep sprejet.</p>
               <p>Na glasovanje dajem še en sklep. Poslanske skupine lahko najavijo do 5 minut za predstavitev stališča ter skladno z drugim odstavkom 67. člena Poslovnika Državnega zbora do 10 minut za razpravo. Vlada kot predlagatelj predloga sklepa ima za dodatno obrazložitev predloga sklepa na voljo po pet minut za razpravo, 10 minut.</p>
               <p>Kdo je za? <stage type="vote-ayes">(SDS, NSi, SMC, SNS, Desus in Narodne.)</stage>
               </p>
               <p>Ugotavljam, da je sklep sprejet.</p>
               <p>Skladno s sprejetimi odločitvami vas bom pozval k najavi časa, da bom lahko izredno sejo sklical takoj, ko bo do za to izpolnjeni pogoji.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA – PREDLOG ZA OBRAVNAVO PREDLOGOV ZAKONOV PO SKRAJŠANEM POSTOPKU.</title>
               </p>
               <p>Gradivo ste prejeli s sklicem seje Kolegija. Razpravljali bomo o dveh predlogih za obravnavo predloga zakona po skrajšanem postopku. Najprej o tem, da se po skrajšanem postopku obravnava Predlog zakona o spremembah in dopolnitvah Zakona o morskem ribištvu. Želi besedo predstavnica Vlade, mag. Petra Marolt Vajde. Imate besedo.</p>
            </sp>
            <sp who="MaroltVajdaPetra">
               <speaker>MAG. PETRA MAROLT VAJDA:</speaker>
               <p>Hvala lepa za besedo.</p>
               <p>Vlada Republike Slovenije predlaga Državnemu zboru, da Predlog zakona o spremembah in dopolnitvah Zakona o morskem ribištvu obravnava po skrajšanem postopku, ker gre za manj zahtevne spremembe in dopolnitve zakona. Sprememba omogoča reguliran ribolov na podlagi dovoljenja za gospodarski ribolov s čimer se bo zmanjšala škoda v školjčiščih, zagotovi pa se tudi ohranitev male kulture v slovenskem morju. Predlog nima posledic za okolje in je bil tudi objavljen na portalu e-demokracija, tako da je bil usklajen z zainteresirano javnostjo.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa. Še kdo? <stage>(Ne.)</stage> želi kdo razpravljati pri tem? <stage>(Ne.)</stage>
               </p>
               <p>Zaključujem razpravo. Na glasovanje dajem naslednji predlog sklepa:</p>
               <p>Na glasovanje dajem naslednji predlog sklepa:</p>
               <p>»Predlog zakona o spremembah in dopolnitvah Zakona o morskem ribištvu se obravnava po skrajšanem postopku.«</p>
               <p>Kdo je za? <stage type="vote-ayes">(SDS, NSi, SMC, SNS, Desus in Narodne.)</stage>
               </p>
               <p>Ugotavljam, da je sklep sprejet.</p>
               <p>Prehajam še na obravnavo predloga, da se po skrajšanem postopku obravnava Predlog zakona o spremembah in dopolnitvah Zakona o nalezljivih bolezni. Želi besedo Janja Sluga. Imate besedo.</p>
            </sp>
            <sp who="SlugaJanja">
               <speaker>JANJA SLUGA (PS NP):</speaker>
               <p>Hvala predsednik.</p>
               <p>Ja, saj v bistvu vsi poznamo zgodbo z Zakonom o nalezljivih boleznih. Pravna mreža za varstvo demokracije je skupaj s pravnimi strokovnjaki iz odvetniških pa tudi iz visokošolskih vrst in ob posvetovanju z epidemiološko stroko pripravila predlog sprememb in dopolnitev 39. člena zakona o nalezljivih boleznih, ki v resici omogoča to, kar je reklo Ustavno sodišče, torej da bodo ukrepi preprečevanja širjenja nalezljivih bolezni zakoniti in skladni z Ustavo. Vsi vemo, da je rok za uskladitev potekel že v začetku junija tega leta in da do tega trenutka pač vlada ni uspela sproducirati svojega lastnega predloga s katerim bi uresničila odločbo ustavne sodišča, ki je jasna in nedvoumna in pravi, da so 2., 3. in 4. točka prvega odstavka 39. člena zakona o nalezljivih boleznih v neskladju z Ustavo. Vsi se verjetno strinjamo, da je treba odločbe Ustavnega sodišča spoštovati. Glede na to, da je rok že potekel pa smo se nepovezani poslanci seveda odločili, da predlog, ki ga je pripravila pravna mreža za varstvo demokracije vložimo v zakonodajni postopek in bi seveda želeli, da se obravnava po skrajšanem postopku. Hvala lepa.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa. Odpiram razpravo. Kolega Krivec ima besedo.</p>
            </sp>
            <sp who="KrivecDanijel">
               <speaker>DANIJEL KRIVEC (PS SDS):</speaker>
               <p>Hvala, spoštovani predsednik. Jaz bi prosil za 10 minut pavze, da se v koaliciji uskladimo glede tega ali podpremo ta nujni postopek oziroma skrajšani.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Okej, boste dobili možnost za posvet. Kolegica Kociper se boste potem oglasila? Potem, okej dobro. 10 minut pavze. Dobimo se ob 13. uri in 20 minut.</p>
               <p>
                  <stage type="time">(Seja je bila prekinjena ob 13.12.)</stage>
               </p>
               <p>
                  <stage type="time">(Seja se je nadaljevala ob 13.21.)</stage>
               </p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Spoštovane kolegice in kolegi, nadaljujemo sejo Kolegija. Sedaj nadaljujemo z razpravo.</p>
               <p>Kolegica Maša Kociper. Ali ste boste kolega Krivec javil k razpravi? <stage>(Ne.)</stage>
               </p>
               <p>Maša Kociper ima besedo.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Hvala lepa. Glede glasovanja o skrajšanem postopku pri Zakonu o nalezljivih boleznih v Stranki SAB ne bomo glasovali za skrajšani postopek.</p>
               <p>Kot vemo je Zakon o nalezljivih bolezni tisti zakon, ki trenutno zbuja pri naših državljanih največ skrbi in pomislekov. Že pri prejšnjem sprejemanju tega istoimenskega zakona, ki je neslavno končal svojo pot v Državnem zboru s tem, da so celo koalicijski poslanci glasovali proti nam je pisala kot veste na tisoče ljudi. Bilo je kar nekaj nerazumljenih e-mailov priznam, prestrašenih ali pa celo zavedenih ljudi, ki niso razumeli kaj je sploh vsebina zakona bilo je pa nekaj tudi povsem razumnih pozivov in ti razumni pozivi nekih ljudi, ki so se pa upali podpisati z imenom in priimkom so šli v smer, da je treba o takšnem zakonu in o takšnih posegih v človekove pravice sprejeti zakon po rednem postopku. Mi smo sedaj pravzaprav že toliko časa v epidemiji, toliko časa rešujemo stvari tako kot jih rešujemo. Vlada je sama glasovala proti zadnjemu ZNB in ni predlagala novega in sedaj, če se pogovarjamo o novem ZNB moramo za to, da bodo ljudje mirni opraviti široko javno razpravo, da bodo razumeli in vedeli kaj v tem zakonu je. Šele v tem primeru bodo ljudje zaupali, da se ne sprejema spet nekaj, kar bo posegalo v njihove pravice, kar bo omogočalo vladanje z odloki, kar bo ne vem prineslo obvezno cepljenje, kar jih najbolj skrbi in tako naprej.</p>
               <p>Mi v Stranki SAB smo za to, da se zakon pelje po rednem postopku, da se opravi javna predstavitev mnenje, na katere se povabi vse strokovnjake seveda tisti, ki so predlagali in pisali ta zakon pa tudi ostale s tega področja in da, če se, potem v tej javni razpravi pokaže in zlasti javnosti pokaže, da v tem zakonu ni nič spornega, potem se lahko pogovarjamo o tem, da se zakon sprejme. Skrajšani postopek, ki bi pa vse to preskočil pa nismo pripravljeni podpreti.</p>
               <p>Hvala lepa.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Janja Sluga ima besedo.</p>
            </sp>
            <sp who="SlugaJanja">
               <speaker>JANJA SLUGA (PS NP):</speaker>
               <p>Jaz bi samo dopolnila mogoče svojo predstavitev.</p>
               <p>Torej, predlog kot vsi veste je pripravila pravna mreža za varstvo demokracije po širokem posvetu s tako pravno kot epidemiološko stroko. Torej to ni politični predlog, je strokovni predlog, ki so ga uskladili z pravnega vidika. Jaz tukaj bojazni v smislu kot jo je sedaj Maša izpostavila, čeprav razumem skrb državljank in državljanov te bojazni to v resnici ne vidim. Ta zakon sedaj določa točno pogoje pod kakršnimi se lahko sprejemajo ukrepi na podlagi tega 39. člena. Opredeljuje natančno namene, vrsto in obseg, postopek za uvedbo, pogoje za podaljševanje, njihovo maksimalno trajanje, stopnjevitost ukrepov in ves ta postopek seveda ravno, zaradi načela zakonitosti in sorazmernosti vključuje tudi v kar precejšnji vlogi Državni zbor. Mi smo predlagali skrajni postopek, prvič, zaradi tega, ker je rok za uskladitev že potekel. To pa ne pomeni, da na želimo široke razprave. Torej skrajšani postopek ne izključuje javne predstavitve mnenj in mi si želimo, da bi potem tudi prispevali, kdor bo pač zainteresiran, podpise za javno predstavitev mnenj, da se ta razprava opravi, da lahko strokovna javnost v veliko večji meri kot pa splošno razpravo v prvi obravnavi pride in pove svoja stališča. Da ugotovimo tudi, če je mogoče kakšna stvar še za popraviti, čeprav jaz nisem preveč naklonjena temu, da bi še karkoli popravljati. Ampak se bomo uskladili, ne? Torej ni naš namen izključevati razprave, naš namen je, da to razpravo čim prej opravimo in čim bolj široko in da potem seveda v pravem času, pred zaključkom mandata po možnosti, to podlago za sprejemanje in upravljanje z epidemijo sprejmemo.</p>
               <p>Hvala.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Hvala lepa.</p>
               <p>Še kdo? Ne. Zaključujem razpravo. <stage>/ oglašanje iz dvorane/</stage>
               </p>
               <p>Okej, Maša Kociper še.</p>
            </sp>
            <sp who="KociperMaša">
               <speaker>MAŠA KOCIPER (PS SAB):</speaker>
               <p>Ja, samo v neke vrste odgovor kolegici. Za nas v SAB-u, recimo, je pa ravno ključno, da bi imeli splošno razpravo, ker želimo po tej prvi splošni razpravi, ki je del rednega branja zakona, videti opredelitev ostalih poslanskih skupin do tega zakona. In seveda slišati njihovo razpravo o tem, kaj mislijo v tem zakonu še spremeniti. Če bomo mi v splošni razpravi slišali, da misli koalicija ta zakon zlorabiti, ga zagrabiti, se pravi popolnoma spremeniti in postaviti na glavo, potem seveda v nadaljevanju ta zakon ne bo imel naše podpore. In to je nekaj, kar bi se izkazalo v splošni razpravi, ko je tudi treba na konec koncev imeti stališče, se stranke predstavijo in potem tudi glasujejo o tem ali je zakon primeren za nadaljnjo obravnavo. Tako, da za nas je to, da bi bila splošna razprava, ključno.</p>
               <p>Hvala lepa.</p>
            </sp>
            <sp who="ZorčičIgor">
               <speaker>PREDSEDNIK IGOR ZORČIČ:</speaker>
               <p>Okej. Hvala lepa.</p>
               <p>Zaključujem razpravo. Na glasovanje dajem naslednji predlog sklepa:</p>
               <p>Na glasovanje dajem naslednji predlog sklepa:</p>
               <p>»Predlog Zakona o spremembah in dopolnitvah Zakona o nalezljivih boleznih se obravnava po skrajšanem postopku«.</p>
               <p>Kdo je za? <stage type="vote-ayes">(PS NP.)</stage> Proti? <stage type="vote-no">(Nihče.)</stage> Vzdržani? <stage type="vote">(PS SD, PS DESUS, PS IMNS, PS Levica, PS LMŠ, PS SAB, PS SMC, PS NSi, PS SNS, PS SDS.)</stage>
               </p>
               <p>Ugotavljam, da sklep ni sprejet.</p>
               <p>S tem zaključujem to točko dnevnega reda in 125. sejo kolegija.</p>
               <stage type="time">Seja se je končala 21. decembra 2021 ob 13.27.</stage>
            </sp>
         </div>
      </body>
   </text>
</TEI>
