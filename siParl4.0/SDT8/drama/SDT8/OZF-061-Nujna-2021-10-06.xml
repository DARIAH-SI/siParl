<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZF-061-Nujna-2021-10-06">
   <teiHeader>
      <fileDesc>
         <titleStmt>
            <title>Odbor za finance</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZF-061-Nujna-2021-10-06.OZF" n="061">
               <name>Nujna</name>
               <date when="2021-10-06"/>
            </setting>
         </settingDesc>
         <particDesc>
            <listOrg>
               <org xml:id="OZF-061-Nujna-2021-10-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZF-061-Nujna-2021-10-06.OZF">
                        <orgName key="OZF">Odbor za finance</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA FINANCE</stage>
            <stage type="session">61. nujna seja</stage>
            <stage type="date">(6. oktober 2021)</stage>
            <stage type="chairman">Sejo je vodil Robert Polnar, predsednik Odbora za finance.</stage>
            <stage type="time">Seja se je začela ob 15.45.</stage>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Kolegice in kolegi, gospe in gospodje, lepo pozdravljeni.</p>
               <p>Tole je pa sedaj 61. nujna seja Odbora za finance. Obveščam vas, da je zadržan in se današnje seje ne more udeležiti član Odbora poslanec Jože Lenart. Kot nadomestna člana pa nastopata poslanec Dušan Šiško, ki nadomešča poslanca Janija Ivanušo iz Poslanske skupine SNS in poslanka Nada Brinovšek, ki nadomešča poslanca Franca Rosca iz Poslanske skupine SDS.</p>
               <p>S sklicem seje ste prejeli dnevni red. Nisem prejel nobenih zahtev v zvezi s spremembami dnevnega reda, zato ugotavljam, da je sprejet dnevni red kot vam je bil poslan. Ima eno točko dnevnega reda in ta točka dnevnega reda se glasi: Predlog zakona o spremembah in dopolnitvah Zakona o izvrševanju proračuna Republike Slovenije za leti 2021 in 2022.</p>
               <p>Prehajamo torej na <title>1. TOČKO DNEVNEGA REDA – PREDLOG ZAKONA O SPREMEMBAH IN DOPOLNITVAH ZAKONA O IZVRŠEVANJU PRORAČUNA REPUBLIKE SLOVENIJE ZA LETI 2021 IN 2022.</title>
               </p>
               <p>Predlagateljica tega zakona je Vlada. Na podlagi 164. člena Poslovnika Državnega zbora se Predlog zakona obravnava po nujnem postopku. K obravnavi te točke so vabljeni predstavnice in predstavniki Ministrstva za finance, Državnega sveta in Zakonodajno-pravne službe. Dodatno gradivo, ki smo ga prejeli k temu Predlogu zakona, je mnenje Komisije Državnega sveta za gospodarstvo, obrt, turizem in finance z dne 1. 10. 2021 in mnenje Zakonodajno-pravne službe z dne 4. 10. 2021. Rok za vložitev amandmajev teče do zaključka razprave o posameznih členih predloženega zakona na današnji seji Odbora. Vloženih oziroma Predlog sprememb in dopolnitev zakona ima 10 členov. Zaenkrat ni bilo vloženih amandmajev.</p>
               <p>Pričenjam drugo obravnavo Predloga zakona in za uvod dajem besedo predstavnici Ministrstva za finance državni sekretarki gospe Kristini Šteblaj. Izvolite.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Hvala lepa za besedo. Lep pozdrav vsem prisotnim.</p>
               <p>Vlada je tokratno novelo Zakona o izvrševanju proračunov za leti 2021 in 2022 predložila v sprejem Državnemu zboru predvsem z namenom zagotovitve ustrezne pravne podlage, ki bo omogočila učinkovito porabo evropskih sredstev za izvajanje ključnih naložbenih in reformnih ukrepov iz slovenskega načrta za okrevanje in odpornost.</p>
               <p>Kot veste je na ta načrt Evropska komisija konec julija letošnjega leta podala pozitivno oceno. V septembru pa je Slovenija že prejela tudi predplačilo v višini 13 % odobrenega zneska oziroma 231 milijonov evrov.</p>
               <p>Za porabo sredstev Sklada za okrevanje in odpornost je treba določiti posebna pravila, saj zanjo tudi na ravni zakonodaje EU ne veljajo enaka pravila kot za kohezijsko politiko. Zato se s tem predlogom zakona ustanavlja poseben proračunski sklad, na katerem se bodo zbirala sredstva mehanizma za okrevanje in odpornost.</p>
               <p>Proračunski sklad je skladno z določbami Zakona o javnih financah zgolj evidenčni račun proračuna, ki se odpre zaradi ločenega vodenja določenih prejemkov in izdatkov. Tak sklad torej ni pravna oseba, zato mora z njim opravljati organ, ki je neposredni proračunski uporabnik in v konkretnem primeru bo to novo ustanovljeni Urad Republike Slovenije za okrevanje in odpornost.</p>
               <p>Razlog za odločitev, da se bodo ta sredstva vodila preko proračunskega sklada, je v tem, da je pridobivanje sredstev mehanizma za okrevanje in odpornost vezano na doseganje mejnikov in ciljev, ki so določeni v načrtu za okrevanje in odpornost. To pomeni veliko stopnjo predvidljivosti tako višine kot dinamike prilivov in porabe, zato tudi dejstvo, da se vsa neporabljena sredstva na računu proračunskega sklada ob koncu tekočega leta prenesejo v prihodnje leto, ne predstavlja velikega tveganja z vidika načela previdnosti.</p>
               <p>Iz podobnega razloga je predvideno tudi, da se obveznosti na proračunskem skladu lahko prevzemajo v višini utemeljeno pričakovanih prejemkov proračunskega sklada. Obseg sredstev mehanizma za okrevanje in odpornost je namreč že v naprej določen z ovojnico, zato je višina pričakovanih sredstev znana.</p>
               <p>Predlagani zakon določa tudi rešitev za primer, če bi se na proračunskem skladu pojavile likvidnostne težave, na primer: v situaciji, ko bi obveznosti zapadle v plačilo s strani Evropske komisije pa sredstva še ne bi bila povrnjena. V teh primerih bodo likvidna sredstva založena iz državnega proračuna, po prejemu nakazila evropskih sredstev pa se bodo založena sredstva vrnila državnemu proračunu. In tak dohodek bi se evidentiral le na kontih bilance stanja.</p>
               <p>Nadalje se s predlaganim zakonom za proračunske uporabnike določa tudi obveznost vračil sredstev v proračunski sklad kadar se ugotovi neupravičena poraba sredstev oziroma v primeru, če mejniki oziroma cilji ne bodo doseženi.</p>
               <p>Ob upoštevanju, da gre za nov inštrument, pričakujemo podrobnejše usmeritve glede neupravičene porabe sredstev s strani Evropske komisije do konca tega leta. Glede na to, da predlagana novela Zakona o izvrševanju proračunov za leti 2021 in 2022 ureja zgolj vsebine, ki so nujne za začetek črpanja sredstev mehanizma za okrevanje in odpornost, Vlada predlaga, da ta predlog zakona sprejmete oziroma podprete. Odbor podpre.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa državna sekretarka.</p>
               <p>Sedaj sprašujem predstavnico Zakonodajno-pravne službe ali želi besedo? Gospa Sonja Bien Karlovšek, izvolite.</p>
            </sp>
            <sp who="BienKarlovšekSonja">
               <speaker>MAG. SONJA BIEN KARLOVŠEK:</speaker>
               <p>Hvala lepa.</p>
               <p>Zakonodajno-pravna služba je podala pripombe k 1., 4. in 6. členu predloga zakona, vendar vse pripombe povezuje samo eno terminološko vprašanje. In sicer ali obstaja utemeljen razlog, da se pri sredstvih mehanizma za okrevanje in odpornost in v načrtu za okrevanje in odpornost vključuje le ukrepe, ne pa tudi projektov, glede na to, da sta projekt in ukrep oba različna pojma in sta posebej opredeljena v 2. členu Zakona o izvrševanju proračunov Republike Slovenije.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa Bien Karlovšek.</p>
               <p>Kolegice in kolegi, kot rečeno zakon oziroma spremembe in dopolnitve Zakona imajo 10. členov h katerim ni bilo vloženih amandmajev, zato predlagam, da razpravo opravimo o vseh členih skupaj in potem tudi glasujemo o vseh členih skupaj.</p>
               <p>Sprašujem kdo želi besedo? Poslanka Andreja Zabret.</p>
            </sp>
            <sp who="ZabretAndreja">
               <speaker>ANDREJA ZABRET (PS LMŠ):</speaker>
               <p>Predsednik, hvala za besedo. Bom poskušala biti kratka in konkretna.</p>
               <p>Sprememba ZIPRS-a za leto 2021 je glavna sprememba, da se ustanavlja novi urad na Ministrstvu za finance, ki bo bdel nad implementacijo načrta za okrevanje in odpornost.</p>
               <p>Tukaj bi imela dve vprašanji za državno sekretarko. Prvo se nanaša na to. Namreč na neimenovanje delegiranih evropskih tožilcev, ki naj bi nadzirala porabo nad sredstvi nacionalnega načrta za okrevanje in odpornost. Predvsem pa to, zato ker je bilo v prejšnjem tednu izpostavljeno pred proračunskim odborom Evropskega parlamenta, kjer je evropska tožilka Laura Koves? izpostavila, pa bom citirala kaj je ona vprašala: Kako lahko Slovenija v tej situaciji zagotovi ustrezen in popoln nadzor teles, ki so odgovorna za upravljanje in nadzor skladov EU? Kako lahko zagotovi učinkovito pravosodno nadaljevanje vseh zaznanih goljufivih nepravilnosti? Je proračun EU ustrezno zaščiten? Konec navedka.</p>
               <p>Vemo, da pač delegiranih tožilcev še nimamo, pa me zanima kakšno je vaše stališče glede tega ali je evropski proračun ustrezno zaščiten. Se bo lahko zagotovil ustrezen in popoln nadzor konkretnega telesa. To je prvo vprašanje.</p>
               <p>Drugo pa bi bilo, recimo sedaj sam proračunski sklad je sicer elegantna, pa enostavna rešitev za izvajanje. Težja pa je za samo spremljanje, zato me zanima, recimo, kako bomo v Državnem zboru dobili poročila oziroma kako bomo vedeli kdaj in zakaj bo denar porabljen. Kako oziroma kdaj bomo vedeli ali bomo do povračila iz Bruslja opravičeni? In kot ste povedali smo že dobili eno tretjino sredstev, se pravi teh 231 milijonov smo dobili predplačila iz nacionalnega načrta za okrevanje. Zanima me kdaj se bodo ta sredstva že videla med prihodki in kdaj med odhodki državnega proračuna. Bo to že v letošnjem proračunu ali je to že predvideno v teh predlogih proračuna, tako da to me tudi zanima.</p>
               <p>Predvsem pa imamo v LMŠ morda še en pomislek glede tega proračunskega sklada. Vemo, da nacionalni načrt za okrevanje in odpornost se bo na različne vere in eden izmed virov za izvedbo teh projektov je tudi kohezija. To kohezijo pa ureja SVRK. Tako da sedaj po eni strani se zdi, da se mogoče s tem proračunskim skladom morda razpršijo odgovornosti, pregled nad izvajanjem sredstev morda ni tako močna transparentnost do vsega, pa me zanima kako je s tem. Stvar očitno tudi ne bo tako poceni, ker pred kratkim je tudi Vlada sprejela nov kadrovski načrt za dodatnih 580 zaposlitev, ki naj bi bile vezane tudi na ta sklad. Če mi lahko še okoli tega par besed namenite.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa poslanka. Preden dam besedo državni sekretarki, gospe in gospodje, morda bi kazalo spomniti na Zakon o javnih financah in na 56. do vključno 60. člen Zakona o javnih financah in si to najprej tudi dobro pogledati.</p>
               <p>Sedaj pa, glede na to, da je kolega Bandelli še prijavljen za razpravo in glede na to, kar je kolegica Zabret omenila in je tega bilo kar veliko, predlagam, da začnemo z odgovori državne sekretarke.</p>
               <p>Gospa državna sekretarka, dajem vam besedo, pri čemer imate vi izrecno pravico, da se odločite ali boste odgovorili na vse ali pa boste morda kakšno stvar tudi izpustili.</p>
               <p>Izvolite, prosim.</p>
            </sp>
            <sp who="ŠteblajKristina">
               <speaker>MAG. KRISTINA ŠTEBLAJ:</speaker>
               <p>Hvala lepa za besedo in za ta vprašanja. Verjamem, da je vprašanj še kar nekaj. Tudi zato sedaj predstavljamo to novelo Zakona o izvrševanju proračunov, ker se v lanskem letu, ko smo sprejemali sedaj veljavni Zakon o izvrševanju proračunov in seveda proračun vsa pravila še niso bila znana. Veste, da so prva bila jasna šele konec decembra in naslednja potem v začetku letošnjega leta. Precej je bilo nejasnosti, ampak, gospa Zabretova, glede tega ali bo proračun EU ustrezno zaščiten, jaz verjamem, da ni dileme. Imamo vzpostavljen mehanizem tudi kar se tiče Sklada za okrevanje in odpornost. Imamo urad, ki ste ga tudi sami omenjali, ki bo nekako krovni, ki bo skrbel in spremljal doseganje mejnikov in ciljev. Imamo organ za costing?, ki je pripravil stroškovno podlago za projekte, ki so del načrta za okrevanje in odpornost in bo preveril ob nadaljnjih spremembah načrta za okrevanje in odpornost ponovno to stroškovno bazo. In imamo revizijski organ, to je Urad za nadzor proračuna, ki bo imel v sklopu svojih pristojnosti tudi pristojnost nadziranja teh sredstev. Tako da jaz računam, da tukaj skoraj ne bi smelo biti dileme.</p>
               <p>Proračunski sklad. Mi bomo vsekakor pripravili tudi naše, bom rekla čisto tehnično, baze, skratka zagotovili bomo spremljanje teh sredstev tudi na način, da bo vsakokrat, ne vem, na zahtevo ali pa če se bomo dogovorili za neko periodično poročanje, Državni zbor obveščali o tej porabi. Zagotovo bo moralo biti, sedaj v tem trenutku še seveda ni, ker niso še toliko jasni vsi projekti. Vsakič, ko bomo prinesli proračun, nekaj bo že vidno v teh proračunih 22-23 konkretnih projektov, bo vidno tudi to.</p>
               <p>Bi pa izpostavila tukaj, da iz Sklada za okrevanje in odpornost ne bomo dobili sredstev samo za posamezne projekte, ampak ukrepi v smislu mehanizma za okrevanje in odpornost so na primer tudi določene reforme, ki smo se jih zavezali izvesti in, recimo, čisto plastično, da povem, recimo, sprejem nekega določenega zakona, ki bo uzakonil določene reforme, bo tudi nekako za posledico imel določen priliv proračunskih sredstev v ta sklad. Tako da ni to samo ena na ena, da bi bilo možno videti vse projekte, tako kot se, recimo, vidijo v tretjem delu. Bomo pa sigurno zagotovili, ker tudi mi želimo imeti tukaj čisto sliko in transparentno.</p>
               <p>Kohezija. Kar se tiče tega takoimenovanega mešanja virov. Določeni projekti se bodo lahko financirali iz obeh virov, ampak seveda ne isti deli projektov. Tako da tukaj bomo seveda, saj tudi SVRK-om usklajujemo tudi ta pravila kako se bo sedaj tukaj evidentiralo, evidentiralo se bo v vsakem primeru. In sodelovanje tudi poteka, tako da mislim, da tudi tukaj ne bi smelo prihajati do nekih resnih zadreg glede spremljanja porabe in tudi samega načrtovanja teh sredstev v primerih, ki jih pa spet ni tako zelo veliko, ko bo možen vir iz obeh teh mehanizmov.</p>
               <p>Hvala.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospa državna sekretarka.</p>
               <p>Nadaljujemo z razpravo. Na vrsti je poslanec Marko Bandelli. Izvolite.</p>
            </sp>
            <sp who="BandelliMarko">
               <speaker>MARKO BANDELLI (PS SAB):</speaker>
               <p>Hvala, predsednik, bom zelo kratek, ker sem obljubil mojim kolegom, da ne bom filozofiral.</p>
               <p>Če bom rekel tako, je meni v redu te spremembe zakona in ustanovitev proračunskega sklada. Kot veste, mi smo dali ta predlog že na mizo trikrat ali štirikrat, ko se je začelo o tem govoriti od tega, tako da temu absolutno ne nasprotujemo. Pri tem mislim, da je to tudi dobra stvar, ker na ta način se da tudi prerazporejati denar iz enega konta na drugega, ker vemo sami kako so dolgi postopki pri načrtih za okrevanje in odpornost. Preden prideš do denarja, da lahko uporabiš proračunska sredstva. Če ne drugega saj, da kontroliramo in pregledujemo točno ves denar, ki je bil namenjen bodisi za okrevanje kot tako ali pa tudi za samo epidemijo kovid koliko denarja je bilo porabljenega. Mislim, da je to neka dodatna kontrola, boljša kontrola, prava kontrola, če ne drugega, če bi bilo to na začetku verjetno bi delali bolj transparentno, bi preprečili tudi zadolževanje države in pregledali vojno dobičkarstvo, če tako rečemo. Sigurno ga je bilo.</p>
               <p>Mislimo, da je to prava stvar in bomo to stvar tudi potrdili.</p>
               <p>Hvala lepa.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, kolega Bandelli.</p>
               <p>Na vrsti je poslanec Jožef Horvat. Prosim.</p>
            </sp>
            <sp who="HorvatJožef">
               <speaker>JOŽEF HORVAT (PS NSi):</speaker>
               <p>Hvala lepa, gospod predsednik. Spoštovana gospa državna sekretarka!</p>
               <p>Tako, ko gledam novelo tega Zakona o izvrševanju proračuna, ki običajno generira včasih tudi hude razprave, ampak to bi lahko rekel takole z enim stavkom ali pa z dvema besedama, sladke skrbi.</p>
               <p>Gre za to, da so voditelji držav članic na Evropskem svetu 21. 7. 2020 sprejeli dogovor glede večletnega finančnega okvira za obdobje 21-27 in instrumenta za okrevanje. Šele 12. 2. 2021 letos je bila sprejeta uredba Evropskega parlamenta in Sveta o vzpostavitvi mehanizma za okrevanje in odpornost. 12. 2. 2021. In sedaj, če gremo po datumu naprej; 28. 4. 2021 je na podlagi te uredbe Vlada sprejela Nacionalni načrt za okrevanje in odpornost, očitno zelo dober, ker ga je potrdila v začetku našega predsedovanja Evropska komisija.</p>
               <p>Seveda morajo biti pri tem denarju za Slovenijo približno 1,8 milijarde evrov nadzorni mehanizmi. In sedaj grem na to uredbo. Ta je ključna. Kdo ima sedaj nek nadzor? Evropska komisija, to piše v uredbi, Evropski urad za boj proti goljufijam, takoimenovani OLAF, Računsko sodišče in po potrebi Evropsko javno tožilstvo. Vsi ti bi morali imeti možnost, da sistem obveščanja in spremljajo uporabljajo v okviru svojih pristojnosti. Zakaj sem to povedal? Zato, da ne bi mislili, da pa sedaj, če evropskega javnega tožilstva ni ali pa mi nimamo tam evropskih javnih delegiranih tožilcev, da bo vsa ta zadeva padla v vodo ali pa da se bodo dogajale barabije po domače rečeno. Se pravi po potrebi Evropsko javno tožilstvo.</p>
               <p>Drugače pa, ko bi le bilo več takšnega denarja in več takšnih novel ZIPRS-a.</p>
               <p>Hvala lepa. Jaz ga bom podprl.</p>
            </sp>
            <sp who="PolnarRobert">
               <speaker>PREDSEDNIK ROBERT POLNAR:</speaker>
               <p>Hvala, gospod poslanec. Gospe in gospodje, zaključujem razpravo. Dovolite samo eno krajšo zadevo. Gospa državna sekretarka je omenila nadzor nad porabo v proračunskem skladu bo opravljal predvsem Urad za nadzor proračuna. In jaz pričakujem, sicer takrat najverjetneje ne bom več poslanec, ampak da bodo tisti, ki pa takrat še boste poslanci, da boste tudi zelo natančno pregledali tisto, kar bo Urad za nadzor proračuna pripravil. Ker dosedanja praksa na Komisiji za nadzor javnih financ, ko je Urad za nadzor proračuna predstavljal svoja letna poročila, ni bila, da bi to povzročilo ne vem kako silno zanimanje.</p>
               <p>Gospe in gospodje, zaključujem razpravo. Dovolite samo eno krajšo zadevo. Gospa državna sekretarka je omenila nadzor nad porabo v proračunskem skladu bo opravljal predvsem Urad za nadzor proračuna. In jaz pričakujem, sicer takrat najverjetneje ne bom več poslanec, ampak da bodo tisti, ki pa takrat še boste poslanci, da boste tudi zelo natančno pregledali tisto, kar bo Urad za nadzor proračuna pripravil. Ker dosedanja praksa na Komisiji za nadzor javnih financ, ko je Urad za nadzor proračuna predstavljal svoja letna poročila, ni bila, da bi to povzročilo ne vem kako silno zanimanje.</p>
               <p>Druga stvar pa. Sedaj 5. 11. 2021 bo eno leto od tega kar smo imeli sejo Odbora za finance. Tam smo imeli tudi tisto razvpito prerazporejanje pravic porabe, o katerih je morala Vlada poročati Državnemu zboru. Jaz sem si to dobro zapomnil, zato ker ta seja se mi je zdela fenomenalna, ker dva meseca prej se je delalo strašno paniko o tem kako Vlada poroča Državnemu zboru. Potem je pripravila obsežno poročilo, mislim da je bilo 66 ali 68 strani o 900 milijonih prerazporeditev. Razprave na Odboru za finance o tem ni bilo. Nič minut in nič sekund je bila razprava.</p>
               <p>Sedaj bi pa prešli na glasovanje o vseh členih predloga zakona skupaj. 10 jih je torej. Glasujemo torej o vseh členih skupaj.</p>
               <p>Začenjam glasovanje. Glasovanje poteka. Zaključujem glasovanje.</p>
               <p>Kdo je za? <stage type="vote-ayes">(11 članov.)</stage> Je kdo proti? <stage type="vote-no">(Nihče.)</stage>
               </p>
               <p>Ugotavljam, da so členi sprejeti.</p>
               <p>In glede na to, gospe in gospodje, da Odbor za finance kot matično delovno telo k predlogu zakona ni sprejel nobenega amandmaja, bo Odbor predlagal Državnemu zboru, da predlog zakona sprejme v predloženem besedilu.</p>
               <p>Kot poročevalec na seji Državnega zbora bom nastopil sam.</p>
               <p>Na ta način pa zaključujem to točko dnevnega reda in 61. nujno sejo Odbora za finance. Hvala lepa.</p>
               <stage type="time">Seja je bila končana 6. oktobra 2021 ob 16.07.</stage>
            </sp>
         </div>
      </body>
   </text>
</TEI>
