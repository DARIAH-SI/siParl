<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="Skupna-126-Redna-2021-12-10">
   <teiHeader>
      <fileDesc>
         <titleStmt>
            <title>Skupna seja</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Skupna-126-Redna-2021-12-10.Skupna" n="126">
               <name>Redna</name>
               <date when="2021-12-10"/>
            </setting>
         </settingDesc>
         <particDesc>
            <listOrg>
               <org xml:id="Skupna-126-Redna-2021-12-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="Skupna-126-Redna-2021-12-10.Skupna">
                        <orgName key="Skupna">Skupna seja</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA ZADEVE EVROPSKE UNIJE</stage>
            <stage type="session">126. seja</stage>
            <stage type="title">IN ODBOR ZA ZUNANJO POLITIKO</stage>
            <stage type="session">99. seja</stage>
            <stage type="date">(10. december 2021)</stage>
            <stage type="chairman">Skupno sejo sta vodila Nik Prebil, podpredsednik Odbora za zadeve Evropske unije in Monika Gregorčič, predsednica Odbora za zunanjo politiko.</stage>
            <stage type="time">Seja se je začela ob 8.03.</stage>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Dobro jutro, spoštovani kolegice in kolegi.</p>
               <p>Pričenjam 99. sejo Odbora za zunanjo politiko. Dovolite mi, da vas ob tej priložnosti še enkrat kot običajno ob začetku seje vljudno prosim, da upoštevate vsa zdravstvena napotila in tekom celotne seje vzdržujete medosebno razdaljo ter nosite zaščitno masko.</p>
               <p>Obveščam vas, da je z današnje seje opravičeno odsoten poslanec gospod Zmago Jelinčič Plemeniti iz Poslanske skupine SNS. Na današnji seji pa na podlagi pooblastil za nadomeščanje sodelujejo: gospod Jure Ferjan nadomešča gospo Karmen Kozmus Ferjan ter gospod Boris Doblekar nadomešča mag. Branka Grimsa iz Poslanske skupine SDS; iz Poslanske skupine LMŠ pa gospod Jože Lenart nadomešča gospoda Marjana Šarca ter gospa Andreja Zabret nadomešča gospo Lidijo Divjak Mirnik. Obveščam vas, da so na sejo povabljeni tudi predstavniki Urada predsednika republike, predstavniki Kabineta predsednika vlade ter predstavniki vlade. Vse navzoče lepo pozdravljam.</p>
               <p>In prehajam na <title>določitev dnevnega reda</title> seje Odbora za zunanjo politiko. S sklicem seje ste prejeli dnevni red in v poslovniškem roku nisem prejela predlogov za njegovo spremembo, zato je določen takšen dnevni red seje, kot je bil predlagan in ste ga prejeli s sklicem. Ob tej priložnosti bi vas še vljudno prosila, da bi bili v današnjih predstavitvah in razpravah karseda racionalni s časom, saj se ob 9.30 prične visoka konferenca o migracijah in azilu, dogodek v okviru slovenskega predsedovanja Svetu EU. In na tej konferenci sodeluje tudi velik del sodelujočih na današnji naši skupni seji. Zato bi bilo priporočljivo, da do takrat sejo zaključimo. V kolikor pa ne, pa jo bomo nadaljevali še danes, tam okvirno okrog 12. ure. Besedo sedaj predajam podpredsedniku Odbora za zadeve Evropske unije, gospodu Niku Prebilu.</p>
               <p>Izvolite.</p>
            </sp>
            <sp who="PrebilNik">
               <speaker>PODPREDSEDNIK NIK PREBIL:</speaker>
               <p>Najlepša hvala, kolegica predsednica.</p>
               <p>Lepo pozdravljeni vsi tudi z moje strani!</p>
               <p>Uvodoma samo obvestilo, da danes po pooblastilu predsednika sejo odbora kot podpredsednik vodim sam. In s tem začenjamo 126. sejo Odbora za zadeve Evropske unije.</p>
               <p>Obveščam vas, da so opravičeni odsotni gospod Zmago Jelinčič Plemeniti iz Poslanske skupine SNS in dr. Franc Trček iz Poslanske skupine SD. Na seji pa kot nadomestni člani odbora s pooblastili sodelujejo: gospa Eva Irgl, ki nadomešča gospoda Marka Pogačnika iz Poslanske skupine SDS; potem gospod Jože Lenart, ki nadomešča gospoda Igorja Pečka iz Poslanske skupine LMŠ; in pa gospod Marijan Pojbič, ki nadomešča gospoda Leona Merjasca iz Poslanske skupine SDS; ter še gospod Franci Kepa, ki nadomešča gospoda Janeza Moškriča tudi iz Poslanske skupine SDS. Lepo pozdravljeni. Tudi jaz vas želim obvestiti, da so bili na sejo kot ponavadi vabljeni poslanci Evropskega parlamenta iz Republike Slovenije, Urad predsednika republike, Kabinet predsednika vlade ter predstavniki vlade in pa Državnega sveta.</p>
               <p>Prehajam na <title>določitev dnevnega reda</title> seje odbora. S sklicem ste vsi prejeli dnevni red. In pa, ker v poslovniškem roku nismo prejeli predlogov za kakršnokoli spremembo tega dnevnega reda, je ta določen v skladu, kot je bil predlagan s sklicem.</p>
               <p>In s tem prehajamo na <title>1. TOČKO DNEVNEGA REDA – ZASEDANJE SVETA EVROPSKE UNIJE ZA SPLOŠNE ZADEVE, KI BO V BRUSLJU 14. DECEMBRA 2021.</title>
               </p>
               <p>Gradivo k tej točki je bilo posredovano s strani vlade 9. decembra 2021 na podlagi 8. člena o sodelovanju med Državnim zborom in pa vlado v zadevah Evropske unije. Prosim kar dr. Stanislava Raščana, državnega sekretarja na Ministrstvu za zunanje zadeve, da nam predstavi izhodišča za udeležbo delegacije na tem zasedanju.</p>
               <p>Izvolite, državni sekretar.</p>
            </sp>
            <sp who="RaščanStanislav">
               <speaker>DR. STANISLAV RAŠČAN:</speaker>
               <p>Hvala lepa.</p>
               <p>Spoštovana predsedujoča, spoštovana predsednica, spoštovani podpredsednik, spoštovani poslanke in poslanci, članice in člani obeh odborov!</p>
               <p>Dovolite mi, da na kratko predstavim izhodišča slovenskega predsedstva za redno zasedanje Sveta za splošne zadeve, ki bo naslednji torek v Bruslju. Na svetu bodo obravnavali obsežen dnevni red. Pričakujejo, da bo glavni poudarek na pripravah na decembrsko zasedanje Evropskega sveta, na širitvi Evropske unije in vladavini prava. Kot veste, slovensko predsedstvo, se opravičujem, Svetu Evropske unije med eno izmed svojih prednostnih nalog uvršča Zahodni Balkan, predvsem evropsko perspektivo regije in verodostojno nadaljevanje širitvenega procesa Evropske unije. Na tem mestu naj vas obvestim, da bosta v Bruslju 13. in 14. decembra ob robu zasedanja<gap n="..."/>
                  <stage>/ nerazumljivo/</stage> v skladu z revidirano širitveno metodologijo potekali medvladni konferenci s Srbijo in Črno goro. Na medvladni konferenci s Srbijo bo tudi uradno odprt pogajalski sklop 4, zelena agenda in trajnostna povezljivost, za katerega so dale soglasje vse države članice. Na samem zasedanju Sveta za splošne zadeve načrtujejo sprejetje širitvenih sklepov, to je še posebej pomembno zato, ker konec lanskega leta sklepi sveta niso bili sprejeti zaradi bolgarske blokade pogajalskega okvira za Severno Makedonijo. Na delovnih skupinah se je v preteklih tednih začelo usklajevanje besedila širitvenih sklepov, pripravljenih na podlagi širitvenega svežnja in poročil komisije o napredku držav v preteklem letu. V dosedanjih razpravah se je pokazalo, da ima ena država članica, vsi vemo, da je to Bolgarija, še vedno številne zadržke v zvezi s Severno Makedonijo. Besedilo sklepov še ni dokončno usklajeno. V razpravi na odboru stalnih predstavnikov je bila izražena široka podpora, a potrebnega soglasja vseh članic še ni. Zato se usklajevanje sklepov nadaljuje. Na Svetu za splošne zadeve bomo obravnavali osnutek sklepov za decembrsko zasedanje Evropskega sveta, ki bo zaradi poslabšanih epidemioloških razmer v Belgiji potekalo le 1 dan namesto 2, kot je bilo sprva predvideno. Slovensko predsedstvo si bo na Svetu za splošne zadeve prizadevalo za čim boljšo pripravo Evropskega sveta. Če dovolite, bi o samem zasedanju več povedal pri naslednji točki te seje v okviru predstavitve izhodišč za udeležbo predsednika Vlade Republike Slovenije Janeza Janše na rednem zasedanju Evropskega sveta 16. decembra 2021 v Bruslju. Gradivo ima oznako stopnje tajnosti interno. Pri točki o konferenci o prihodnosti Evrope bo Slovenija v vlogi predsedujočega na zasedanju sveta predstavila aktualno stanje glede konference o prihodnosti Evrope. Veseli me, da vas lahko seznanimo, da se po zaključku razprav o postopkovnih vprašanjih v okviru konference osredotočamo na vsebino. Z delom so pričeli vsi 4 evropski državljanski paneli, ki so bistveni del konference. Na oktobrskem plenarnem zasedanju konference so prvič aktivno sodelovali tudi državljani. Na zasedanju so na pobudo Slovenije kot deležniki sodelovali tudi predstavniki Zahodnega Balkana, s katerimi si delimo odgovornosti za prihodnost Evrope, dogodke in časovnico konference pa že od samega začetka zaznamuje pandemija koronavirusa. Žal se trenutno soočamo s ponovnim slabšanjem epidemiološke situacije in z novimi omejitvami, kar že vpliva na potek načrtovanih aktivnosti konference. Nekatere načrtovane dogodke bo potrebno izpeljati bodisi v hibridni obliki, z manj fizične prisotnosti, bodisi jih prestaviti za nekaj tednov. Tako je bil že prestavljen zadnji krog zasedanja evropskega državljanskega panela v Dublinu, zadnji krog zasedanja drugega evropskega državljanskega panela v Firencah bo potekal hibridno, tretje plenarno zasedanje konference, ki bi moralo potekali decembra, pa je prav tako prestavljeno na naslednje leto. Slovenija bo kot predsedujoča še naprej opozarjala, da morajo biti v središču procesa konference državljani. Dovolite mi, da se ob tej priložnosti zahvalim za vaš prispevek in vključenost Državnega zbora v aktivnosti konference o prihodnosti Evrope, vključno z organizacijo okroglih miz ter dogodkov v tem kontekstu. V torek bo Svet za splošne zadeve nadaljeval s postopki v skladu s členom 7 Pogodbe o Evropski uniji. Slovensko predsedstvo je pri tem upoštevalo dosedanjo dinamiko poteka postopka. V času nemškega predsedovanja je septembra 2020 potekal pregled zadev v obeh državah, se pravi na Poljskem in Madžarskem, med portugalskem predsedovanjem junija letos pa zaslišanje obeh država v postopku. V vmesnem času je prišlo do novih dogodkov in dejstev, zato ocenjujemo, da je pregled stanja potreben. Svet se bo tako seznanil z aktualnimi razmerami na področju vladavine prava na Poljskem in na Madžarskem, ki jih bo predstavila Evropska komisija.</p>
               <p>Kot ste seznanjeni, je postopek proti Poljski v skladu s 7. členom Pogodbe o Evropski uniji v zvezi z ugotavljanjem obstoja očitnega tveganja resnih kršitev decembra 2017 sprožila komisija zaradi spornih reform poljskega pravosodja. Sodišče Evropske unije je leta 2018 najprej v zvezi z neodvisnostjo poljskega pravosodja ugotovilo več kršitev prava Evropske unije. Proti Madžarski je postopek leta 2018 sprožil Evropski parlament za ugotavljanje obstoja očitnega tveganja hujših kršitev temeljnih vrednot Evropske unije. Slovensko predsedstvo podpira spoštovanje vladavine prava v Evropski uniji v vseh državah članicah in institucijah. Gre za skupno odgovornost držav članic in institucij Evropske unije ter eno ključnih podlag za medsebojno zaupanje in delovanje Evropske unije kot celote. S ciljem prispevanja h krepitvi vladavine prava v Evropski uniji nadaljujemo v skladu s postopki po 7. členu Pogodbe o Evropski uniji. Pri tem opozarjamo na pomen boljše konvergence pri razumevanju vladavine prava kot temeljne vrednote, ki nas povezuje. Postopek je treba obravnavati tudi z vidika komplementarnosti drugih razpoložljivih orodij. Na dnevni red zasedanja je uvrščena tudi predstavitev poroča o antisemitskih incidentih v Evropski uniji v obdobju med 2010 in 2020 na zaprosilo ene izmed držav članic, to je Poljske. Poročilo, ki ga je pripravila Agencija Evropske unije za temeljne pravice, bo na povabilo predsedstva na kratko predstavil njen direktor. Podrobnejša razprava o tej temi bo sicer potekala danes, se pravi 10. decembra na zasedanju Sveta za pravosodje in notranje zadeve.</p>
               <p>Najlepša hvala.</p>
            </sp>
            <sp who="PrebilNik">
               <speaker>PODPREDSEDNIK NIK PREBIL:</speaker>
               <p>Najlepša hvala tudi vam, spoštovani državni sekretar, za predstavitev izhodišč.</p>
               <p>In s tem prehajamo na razpravo poslank in poslancev. Želi kdo razpravljati? Ugotavljam, da ni interesa. In zato zaključujem razpravo. In na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za splošne zadeve, ki bo v Bruslju 14. 12. 2021. in jih podprl.«</p>
               <p>Prosim, da glasujemo, in sicer najprej samo članice in člani Odbora za zadeve Evropske unije. Glasujemo.</p>
               <p> Kdo je za? <stage type="vote-ayes">(6 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>S tem tudi končujem 1. točko dnevnega reda in dajem besedo predsednici Odbora za zunanjo politiko, gospe Moniki Gregorčič.</p>
               <p>Izvolite.</p>
            </sp>
            <sp who="GregorčičMonika">
               <speaker>PREDSEDNICA MONIKA GREGORČIČ:</speaker>
               <p>Hvala lepa.</p>
               <p>Preden nadaljujemo, še eno obvestilo o nadomeščanju, in sicer mag. Andrej Rajh nadomešča mag. Alenko Bratušek iz Poslanske skupine SAB.</p>
               <p>Sedaj pa ugotavljam, da smo se tudi članice in člani Odbora za zunanjo politiko seznanili z izhodišči za udeležbo delegacije Republike Slovenije na zasedanju Sveta Evropske unije za splošne zadeve, ki bo v Bruslju 14. decembra 2021.</p>
               <p>S tem končujem 1. točko dnevnega reda in vas obveščam, da sejo obeh odborov prekinjam za 10 minut, saj bo v nadaljevanju seja za javnost zaprta zaradi obravnave gradiv, označenih s stopnjo tajnosti. Tako da sejo nadaljujemo ob 8. uri in 25.</p>
               <p>
                  <stage type="time">(Seja je bila prekinjena ob 8.16.)</stage>
               </p>
               <p>
                  <stage type="time">(Seja se je nadaljevala ob 8.52.)</stage>
               </p>
            </sp>
            <sp who="PrebilNik">
               <speaker>PODPREDSEDNIK NIK PREBIL:</speaker>
               <p>Dobro, spoštovani kolegice in kolegi.</p>
               <p>Nadaljujemo sejo Odbora za zadeve Evropske unije, ki je sedaj odprta za javnost.</p>
               <p>In prehajamo na zadnjo, in sicer <title>4. TOČKO DNEVNEGA REDA</title>
               </p>
               <p>-</p>
               <p>
                  <stage>/ oglašanje iz dvorane/</stage> Kolegice in kolegi, jaz prosim samo malo tišine, hvala lepa. <title>- ZASEDANJE SVETA EVROPSKE UNIJE ZA KMETIJSTVO IN RIBIŠTVO, KI BO V BRUSLJU 12. IN PA 13. DECEMBRA 2021.</title>
               </p>
               <p>Tudi k tej točki dnevnega reda smo gradivo prejeli od vlade 9. decembra na podlagi 8. člena Zakona o sodelovanju med Državnim zborom in pa vlado v zadevah Evropske unije.</p>
               <p>Prosim državnega sekretarja na Ministrstvu za kmetijstvo, gozdarstvo in prehrano, da nam predstavi izhodišča za udeležbo slovenske delegacije na tem zasedanju sveta. Gospod Anton Harej, izvolite, imate besedo.</p>
            </sp>
            <sp who="HarejAnton">
               <speaker>ANTON HAREJ:</speaker>
               <p>Dober dan.</p>
               <p>Lep pozdrav vsem skupaj. Spoštovani predsedujoči, spoštovani poslanke in poslanci, spoštovani prisotni!</p>
               <p>Tokratni Svet za kmetijstvo in ribištvo bo potekal, kot rečeno, od 12. do 14. decembra. Svet se bo pričel že v nedeljo z obravnavo ribiških točk. Ministri si bodo prizadevali doseči politični dogovor o ribolovnih pravicah za leto 2022 tako v Atlantiku in v Severnem morju, kjer bojo pogajanja najtežja med Norveško in Združenim kraljestvom, ter tudi v Sredozemskem in Črnem morju, v katerega smo vključeni tudi sami. Drugi dan se bo obravnavalo točke, pod točko razno bo govora o deforestaciji, se pravi neupravičenem krčenju in degradaciji gozdov. Razprave bojo tekle tudi v klasifikacijo držav tudi izven Evropske unije po kategoriji stopnje tveganja glede krčenja gozdov in v namen hitrejše in cenejše hrane. Glede na to bodo tudi določene države podvržene večjemu nadzoru. Na pobudo Danske se bodo ministri posvetili iskanju skupne rešitve pri možnem skupnem pristopu k zmanjševanju števila zlomov prstnice pri kokošjih nesnicah. To je tudi pojav, ki ga je potrebno omejiti oziroma maksimalno zmanjšat. Osrednja točka v popoldanskem delu bo sprejem sklepov pri zagotavljanju preskrbe s hrano in prehranske varnosti v kriznih časih, se pravi pri kriznem upravljanju podobno, kakor smo bili priča v epidemiji Covid-19 in tudi za naprej.</p>
               <p> Druga pomembna točka pa bo izboljšanje položaja kmetov v verigi preskrbe s hrano. Sledijo obravnavane točke, ki so nekatere tudi podobne prejšnjim. Na pobudo Češke se bo razpravljalo o pripravi nacionalnih načrtov skupne kmetijske politike. Potem bo tudi razprava potekala o stanju na trgu prašičjega mesa in naraščajočih cen gnojil. Na pobudo Litve oziroma Litva bo poročala o stanju s povračilnimi ukrepi s strani Kitajske ter Madžarska, ki predseduje višegrajski državi, bo poročala o bio<gap n="..."/>
                  <stage>/ nerazumljivo/</stage> konferenci ter poročilo o 5-letnici pobude bio<gap n="..."/>
                  <stage>/ nerazumljivo/</stage> Toliko bi jaz imel na kratko. Če je pa potrebno še kaj, pojasnim.</p>
               <p>Hvala lepa.</p>
            </sp>
            <sp who="PrebilNik">
               <speaker>PODPREDSEDNIK NIK PREBIL:</speaker>
               <p>Hvala tudi vam, državni sekretar.</p>
               <p>Prosim samo, če izklopite mikrofon. Odpiramo razpravo poslank in poslancev pri tej točki. Želi kdo razpravljati? Ugotavljam, da ne. S tem razpravo zaključujemo.</p>
               <p>In prehajamo na glasovanje predloga sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za kmetijstvo in ribištvo, ki bo v Bruslju 12. in pa 14. decembra, in jih podprl.« Glasujemo.</p>
               <p>Kdo je za? <stage type="vote-ayes">(7 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je sklep sprejet.</p>
               <p>Hvala vsem prisotnim za vaša stališča in mnenja.</p>
               <p>S tem pa končujem 4. točko dnevnega reda in pa 126. sejo Odbora za zadeve Evropske unije.</p>
               <p>Lep in uspešen petek ter lep prihajajoč vikend.</p>
               <p>Hvala lepa.</p>
               <stage type="time">Skupna seja se je končala 10. decembra 2021 ob 8.57.</stage>
            </sp>
         </div>
      </body>
   </text>
</TEI>
