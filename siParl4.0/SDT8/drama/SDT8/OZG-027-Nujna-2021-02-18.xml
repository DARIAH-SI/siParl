<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:km="https://www.inz.si/sl/Znanstvenoraziskovalni-oddelek/Katja-Meden/"
     xml:id="OZG-027-Nujna-2021-02-18">
   <teiHeader>
      <fileDesc>
         <titleStmt>
            <title>Odbor za gospodarstvo</title>
            <respStmt>
               <persName>Katja Meden</persName>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
							Attribution 4.0 International License.</ref>
               </p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
							Priznanje avtorstva 4.0 mednarodna licenca.</ref>
               </p>
            </availability>
            <date when="2024-04-10"/>
         </publicationStmt>
         <sourceDesc>
            <bibl type="mag">
               <idno type="URI">https://www.dz-rs.si/wps/portal/Home/seje/sejeDT/poDatumu</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZG-027-Nujna-2021-02-18.OZG" n="027">
               <name>Nujna</name>
               <date when="2021-02-18"/>
            </setting>
         </settingDesc>
         <particDesc>
            <listOrg>
               <org xml:id="OZG-027-Nujna-2021-02-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="8" notBefore="2018-06-22" notAfter="2022-05-13">
                        <label>8.mandat (2018-2022)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZG-027-Nujna-2021-02-18.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>Vsebina zapisa seje (v pregledu)</head>
            <stage type="title">REPUBLIKA SLOVENIJA, DRŽAVNI ZBOR, ODBOR ZA GOSPODARSTVO</stage>
            <stage type="session">27. nujna seja</stage>
            <stage type="date">(18. februar 2021)</stage>
            <stage type="chairman">Sejo je vodil mag. Branislav Rajić, predsednik odbora.</stage>
            <stage type="time">Seja se je začela ob 15.00.</stage>
            <sp who="RajićBranislav">
               <speaker>PREDSEDNIK MAG. BRANISLAV RAJIĆ:</speaker>
               <p>Lep dober dan!</p>
               <p>Vse članice in člane odbora, vabljene ter ostale prisotne lepo pozdravljam in pričenjam 27. nujno sejo Odbora za gospodarstvo. Obveščam vas, da je zadržan in se seje ne more udeležiti z opravičilom kolega Jani Ivanuša, da pa kolega Janez Moškrič nadomešča kolega Franca Breznika in kolega mag. Dejan Kaloh nadomešča kolegico Suzano Lep Šimenko. S sklicem seje ste prejeli dnevni red. Ker v poslovniško določenem roku ni bilo predlaganih sprememb je določen takšen dnevni red seje kot ste ga prejeli s sklicem.</p>
               <p>Prehajamo na obravnavo <title>1.</title> in edine <title>TOČKE DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2013/34/EU V ZVEZI Z OBVEZNOSTJO NEKATERIH PODJETIJ IN PODRUŽNIC GLEDE RAZKRITJA DAVČNIH INFORMACIJ V ZVEZI Z DOGODKI KONSOLIDIRANO KOMPROMISNO BESEDILO.</title>
               </p>
               <p>Predlagatelj stališča Republike Slovenije Vlada. K tej točki so bili vabljeni Vlada in Ministrstvo za gospodarski razvoj in tehnologijo. Besedo dajem predstavniku ministrstva gospodu državnemu sekretarju Simonu Zajcu.</p>
               <p>Izvolite.</p>
            </sp>
            <sp who="ZajcSimon">
               <speaker>SIMON ZAJC:</speaker>
               <p>Hvala, gospod predsednik, za besedo.</p>
               <p>Spoštovane poslanke, spoštovani poslanci dober dan!</p>
               <p>Dovolite, da v nekaj besedah predstavim gradivo v obravnavi to je Predlog stališča Republike Slovenije k Predlogu direktive Evropskega parlamenta in Sveta o spremembi direktive 2013/34/EU v zvezi z obveznostjo nekaterih podjetij in podružnic glede razkritja davčnih informacij v zvezi z dohodki tako imenovano CBCR direktivo. Glavni cilj predloga direktive je povečati preglednost poslovanja nekaterih največjih družb multinacionalk z vidika obdavčitve njihovih dobičkov ter povečati javni nadzor nad tem ali se davki dejansko plačajo tam, kjer se ustvarijo dobički. Nekatere velike skupine podjetij katerih svetovni konsolidirani čisti prihodek v vsakem od dveh zaporednih poslovnih let presega 750 milijonov evrov bodo morale razkriti določene informacije v zvezi z njihovimi dobički. Poročilo o davčnih informacijah v zvezi z dobički skupine podjetij bo moralo vsebovati v predlogu direktive točno naveden podatke. Obveznost razkrivanja davčnih informacij bo veljala za vse multinacionalke katerih promet presega 750 milijonov evrov in to ne glede na to ali imajo sedež v Evropski uniji ali pa zunaj nje. Enake zahteve po poročanju bodo tako prvič veljale tako za evropske kot tudi za neevropske multinacionalke, ki poslujejo v Evropski uniji. Za tujo multinacionalko bodo morale poročati njene srednje velike in velike odvisne družbe in podružnice v Evropski uniji, če bodo te s podatki matične družbe seveda razpolagale. V primeru, da te s podatki ne bodo razpolagale bodo dolžne zahtevati vse potrebne informacije ter v primeru, če informacij za izpolnitev obveznosti glede poročanja kljub pozivu ne bodo prejele bodo morale javno objaviti zakaj poročila o davčnih informacijah v zvezi z dobički niso mogle objaviti. Predlog direktive določa tudi izjemo glede poročanja. In sicer v primerih, ko bi razkritje zahtevanih informacij resno škodilo gospodarskemu položaju družb, na katere se podatki nanašajo. Kljub temu pa bodo morale družbe vse relevantne podatke vključiti v kasnejše poročilo o davčnih informacijah v zvezi z dobičkom in sicer v roku največ šestih let od datuma opustitve poročanja z namenom omogočiti državljanom, da sami ocenijo</p>
               <p> prispevek multinacionalk k blaginji posamezne države članice. Predlog direktive uvaja obvezno sporočanje po državah. To je, da se razkrije informacija za poslovno leto na konsolidirani podlagi pri čemer se informacije razvrstijo po državah članicah in tretjih državah, kjer imajo sedež odvisne družbe hčerinske družbe ali podružnice tako imenovani <stage>/ nerazumljivo/</stage>. Poročila o davčnih informacijah v zvezi z dobički skupin podjetij bodo morala biti z namenom zagotovitve gotovosti, razpoložljivosti in omogočanje javnega nadzora javno dostopna vsaj pet zaporednih let. Predlog stališča izraža podporo prizadevanjem Evropske komisije po vzpostavitvi pravičnega, učinkovitega in rasti prijaznega sistema za zagotavljanje primernega poslovalnega okolja na enotnem trgu. Pristop Evropske komisije v obliki predloga direktive je po mnenju Republike Slovenije ustrezen način, da se poveča transparentnost poslovanja družb. Rešitve iz predloga direktive pa bodo po mnenju Republike Slovenije služile splošnemu gospodarskemu interesu, prispevale k večji zaščiti vlagateljev, upnikov ter drugih ter prispevale k večji družbeni odgovornosti in blaginji celotne družbe.</p>
               <p>Tako na kratko bi bilo to to.</p>
               <p>Hvala.</p>
            </sp>
            <sp who="RajićBranislav">
               <speaker>PREDSEDNIK MAG. BRANISLAV RAJIĆ:</speaker>
               <p>Hvala lepa, gospod državni sekretar.</p>
               <p>Odpiram razpravo. Ker ni prijavljenih k razpravi jaz bi samo s strani Državnega zbora in našega odbora pravzaprav dodal, da je zadeva izjemno pozitivna, ker omogoča manj možnosti za izogibanje neplačevanju davkov, ki so ustvarjeni na območju, kjer se ti dobički ustvarjajo in ne glede na to ali ta podjetja imajo sedež v EU ali zunaj nje tako, da vse to, kar smo nekoč imeli kot pripombo glede na multinacionalke s tem pa zagotovo gremo eden korak naprej. Posebej je pozitivno to, da se ta predlog direktive ne nanaša na nalaganje obveznosti majhnim in srednjim družbam, ker zagotovo olajša poslovanje, ker bi drugače zagotovo bilo težje. To vidim tudi kot zelo ustrezen način, da se poveča transparentnost poslovanja teh največjih družb, ki so venomer delovale skoraj, da ne dotakljive, ko gre za dajmo reči malega človeka. Zagotovo v celoti pa bo prispevalo k gospodarskemu interes, prispevalo bo k večji zaščiti vlagateljev in k večji družbeni odgovornosti in blaginji celotne družbe, kar je naš skrajni in končni cilj. Imamo še enega prijavljenega to je kolega Jože Lenart.</p>
               <p>Izvolite.</p>
            </sp>
            <sp who="LenartJože">
               <speaker>JOŽE LENART (PS LMŠ):</speaker>
               <p>Tako hitro je potekala tale zadeva, da nismo utegnili dvigniti roke, ampak jaz mislim, da je ta točka dnevnega reda kakorkoli gledamo, da je pravno-formalna pa žal ni je zelo globoka tema tudi sam naslov in to govori o tem. Poglejte, Slovenija je tudi še vedno država v razvoju in iz tega vidika moramo biti pozorni, kajti če izhajamo iz dejstva, da vsi, ki vlagajo v to se pravi svoj kapital prinašajo v druge države bogatejše države vlagajo v revnejše države ali države v razvoju, zakaj? Zato da si ustvarijo večje dobičke in zato moramo biti na to še posebej pozorni. Kakorkoli smo velikokrat preveč na hitro zadovoljni in trepljamo nekoga po rami, ki je pripravljen recimo vložiti v Sloveniji seveda se tu ustvarjajo delovna mesta, vendar moramo vedeti, da je pa tistega, ki vlaga pri nas mu je ravno to tisti osnovni interes, ker je poceni delovna sila, ker je cenejša delovna sila in sedaj iz tega, potem pričakuješ, da bodo tudi davki ostali v Sloveniji žal pa ni tako. Če že po zdravi logiki gledaš, da je pri nas delovna sila recimo pol cenejša kot enega nemškega podjetnika, ki potem vlaga pri nas kot je pri njih ali v Avstriji je, potem za pričakovati, da bodo tudi dobički na našem področju večji sploh, če je ta naložba tehnološko tudi podobna kot bi bila pri njih žal pa ni. Gre tukaj predvsem za transferne cene, ko vemo te multinacionalke s svojimi hčerinskimi podjetji seveda te dobičke lepo po svoje formalno vse legalno prekrijejo, ampak v matičnem podjetju pa se dobički povečujejo se večajo in seveda večina davkov, potem ostane v teh državah, kjer je matična država. Seveda tukaj govorimo o preprečevanju BK kapitala oziroma dobičkov izogibanja davkov v teh oazah, ampak jaz pa želim opozoriti tudi na to, da mora tudi Slovenija več narediti na tem, da zaščiti svoje interese tudi na tem področju, da bi, potem več davkov ostajalo doma, kar je po svoje seveda normalno. Seveda, ko potem gledaš in primerjaš te analize zakaj so BDP v teh državah tako zelo visoki v teh zahodnih državah. Ja tu so tista vprašanja, ki jih moramo znati rešiti in zaščiti so interesi, da bo, potem več ostalo doma. Kajti, ta visoki BDP je sigurno velik del na račun držav v razvoju, ki se nekako puščamo izkoriščati tem državam oziroma temu kapitalu, ki je seveda več korakov pred nami. Vemo tudi to dejstvo denar dela denar in zato so takšne točke dnevnega reda kot je naša zelo dobrodošle, vendar jaz se bojim, da je tudi takšna uredba bom rekel bolj na roko zopet bogatejšim, da mi pa včasih prelahko, premalo pozornosti posvetimo temu in prehitro potrdimo takšne odredbe, takšne zakone in premalo naredimo zase, da bi zaščitili sebe in da bi kapital ostajal doma.</p>
               <p>Toliko.</p>
            </sp>
            <sp who="RajićBranislav">
               <speaker>PREDSEDNIK MAG. BRANISLAV RAJIĆ:</speaker>
               <p>Hvala lepa, kolega Lenart.</p>
               <p>Sedaj pa je na vrsti kolega Robert Polnar.</p>
               <p>Izvolite.</p>
            </sp>
            <sp who="PolnarRobert">
               <speaker>ROBERT POLNAR (PS DeSUS):</speaker>
               <p>Hvala za besedo, gospod predsednik.</p>
               <p>Gospe in gospodje!</p>
               <p>Kar se tiče osnovne ideje to pomeni obveznosti razkritja davčnih informacij v zvezi z dohodki, ki se nanašajo na velike multinacionalke, gospodarske družbe, ki presegajo 750 milijonov evrov prometa letno je ideja, s katero spreminja Evropska unija direktivo prava, primerna, je tudi ustrezen odziv na izzive časa. Gre namreč za to, da vse države EU tudi Slovenija hkrati z njimi se soočajo s proračunsko krizo. Proračunih vseh teh držav so praktično skoraj, da na robu zmogljivosti. Javni dolgovi se pravi kumulirani proračunski primanjkljaji rastejo z veliko hitrostjo in počasi prehajajo na področje nevzdržnega. Mi seveda dobro vemo, da je razlog temu epidemija lahko pa posežemo tudi za 7, 8, 9 let nazaj in ugotovimo, da je takratna finančna kriza izrazito poslabšala procese financiranja državnih investicij in vseh tistih državnih obveznosti, ki si jih država naloži s proračunom. V takratni krizi so bila bremena sanacije bančnega sektorja in predvsem zasebnega gospodarskega sektorja prenesena na proračune posameznih držav, zato so ti proračuni ostali dodatno obremenjeni. Sedaj s krizo epidemiološko in iz nje izhajajočo gospodarsko krizo se vsi državni proračuni še dodatno obremenjujejo, zato je nujnost sprememb davčne politike pravzaprav kategorični imperativ. Če je do nekdaj veljalo, da so bili nizki davki ali restriktivna davčna politika predvsem izzvana z ekonomskimi vrlinami, potem so danes te stvari nekoliko drugačne in bi naj bili ti procesi nizkih davkov izzvani z globalizacijskimi procesi. To je tudi nekaj o čemer govori današnje gradivo, ko pravi, da davčne zavezanke velike multinacionalke svoje dobičke iz tistih držav, kjer so jih ustvarile transferirajo v države z ugodnejšim davčnim okoljem. Takšna politika se je pokazala kot neustrezna z vidika držav in imamo tudi znotraj EU določene ilustracije, ki te fenomene zanikajo to so predvsem Skandinavske države. Tam javna poraba obsega v vseh državah več kot 50 % BDP večinoma pa so javne finance teh držav zdrave in to predvsem zahvaljujoč davčni politiki. Visoki davki tam niso pregnali podjetij iz držav v druge države pa tudi stopnje brezposelnosti v teh državah so med najnižjimi med državami v razvitem svetu, zato to potrjuje tisto tezo, da nizke davčne stopnje vodijo k visoki stopnji zaposlenosti in ta teza preprosto ne drži na tem primeru.</p>
               <p>Sedaj tisto najpomembnejše. Država ima možnost v takšni krizi kot se sedaj nahajamo, da znižuje javno porabo to verjetno glede na potrebe prebivalstva absolutno ne pride v poštev ali pa, da hkrati poskuša uravnavati proračun na način, da korigira davčno politiko, da obdavči tiste gospodarske subjekte kjer je to možno in smiselno. Za kaj gre? Takšna država kot je Slovenija moderna država mora trošiti vedno več ravno zato, da bi ohranila civilizacijske standarde in te standarde smo vzpostavili sami. Moramo pa seveda se spoprijeti tudi z novimi izzivi ne samo epidemiološkimi tudi infrastrukturnimi, okoljevarstvenimi, varnostnimi in tako naprej. Vse to je potrebno izvajati v okoliščinah, ko je nataliteta majava, ko državljani živijo vse dlje in predvsem, ko so zdravstveni in pokojninski skladi obremenjeni bolj kot kdaj koli poprej, zato zavzemanje za višje progresivne davke ni isto kot zavzemanje za samomorilsko politiko udiranja davčnih zavezancev ali za pretvarjanje drobnih človeških zavisti v davčno maščevanje. Tudi v tovrstni davčni politiki kot je tukaj zasnovana je tako kot pri vseh drugih zadevah v življenju najpomembnejši občutek za pravo mero. Glede na to, da so sodelovali tudi eksperti iz organizacije za gospodarsko sodelovanje in razvoj in se pravi organizacije držav G20 je pričakovati, da bodo te osnovne intence spremembe direktive prinesle določene koristi zlasti glede učinka pobiranja davkov od dohodkov pravnih oseb. Moramo pa vedeti vse, kar bo tukaj zapisano bo teoretično sicer v redu držalo, ampak na koncu bo treba najprej ugotoviti ustrezno davčno osnovo, jo obračunati, zagotoviti plačilo davčnih obveznosti in na koncu od tistih, ki tega svojega plačila ne bodo izvedli te ustrezne davčne obveznosti tudi izterjati to pa bo, potem že stvar nacionalne <stage>/ nerazumljivo/</stage> tukaj pa vemo, da imamo Slovenci še kar veliko manevrskega prostora.</p>
               <p>Hvala lepa.</p>
            </sp>
            <sp who="RajićBranislav">
               <speaker>PREDSEDNIK MAG. BRANISLAV RAJIĆ:</speaker>
               <p>Hvala lepa. Naslednji prijavljeni je kolega Andrej Černigoj.</p>
               <p>Izvolite.</p>
            </sp>
            <sp who="ČernigojAndrej">
               <speaker>ANDREJ ČERNIGOJ (PS NSi):</speaker>
               <p>Spoštovani gospod predsedujoči, hvala za besedo.</p>
               <p>Spoštovani državni sekretar in vsi ostali prisotni, kolegice in kolegi!</p>
               <p>Jaz moram reči, da v Novi Sloveniji – krščanski demokrati Predloga direktive Evropskega parlamenta in svet o spremembi direktive v zvezi z obveznostjo nekaterih podjetij in podružnic glede razkritja davčnih informacij v zvezi z dohodki podpiramo saj mislimo, da je to korak v pravo smer. Jaz moram tukaj reči, da stališča Slovenije celotne države sem mnenja, da je Slovenija, če bi šla na pot samostojno premajhna, premajhen okvir in zato se strinjam, da to zadevo rešujemo v okviru EU, ker tako imamo tudi večje možnosti, da kot se strinjam z gospodom mojim predhodnikom, da v primeru neplačil bomo imeli večjo možnost, da zadevo mogoče tudi iztržimo. V prvi vrsti govorimo tukaj o res velikih multinacionalkah to se pravi zaporednih poslovnih let, ki presega 750 milijonov evrov in jaz mislim, da takih podjetij v Sloveniji, ki bi imele sedež ni. Taka podjetja pa poslujejo z državljani Republike Slovenije in meni se zdi, če državljani Republike Slovenije nekako zapravljajo svoj denar, da delež tega denarja tudi, potem ostane v Sloveniji, zaradi tega, ker mislimo le skupno v Evropski uniji lahko temu problemu začnemo najti rešitev in jaz mislim, da je to korak v pravo smer. V Novi Sloveniji – krščanski demokrati bomo to direktivo z veseljem podprli.</p>
               <p>Hvala.</p>
            </sp>
            <sp who="RajićBranislav">
               <speaker>PREDSEDNIK MAG. BRANISLAV RAJIĆ:</speaker>
               <p>Hvala lepa.</p>
               <p>Jaz bi samo še dodal, da je cena delovne sile pri nas nekoliko višja kot od držav, ki so v soseščini in s tem smo bili v manj nevarnosti, da bi nas te multinacionalke na tak način kot se reče pohopsale. Ravno, če se spomnite primerov, da smo tudi izgubili industrijo, delno industrijo, ki je delala za BMW, ki je bila načrtovana v Mariboru nato pa v članu s Slovaško ali tista za Audi, ki je odšla na Madžarsko to so tisti razlogi, kjer je samo cena delovne sile opredelila izbor lokacije. Torej na udaru so takih ukrepov oziroma prejemov bile države, kjer je ta cena najnižja, ampak seveda, če se v teh državah poskrbi za odvajanje davka ali kakšen drugi način odškodnine, potem tudi Slovenija pride na vrsto in zato je ta današnjo dejanje, ko se menimo potrditvi te direktive pravi način. Moram se bolj strinjati s kolegom Polnarjem kot to, da je rekel, da je važen občutek za dobro mero in to je treba res premisliti še naprej in nadaljevati premislek o stopnjah in mogoče tudi limitih. Zdi se mi, da v eni večji državi doseči 750 milijonov ni tako velik problem v Sloveniji pa to bi moglo imeti še nekoliko nižjo mejo, ampak navsezadnje gremo ta prvi korak in tudi v imenu Stranke modernega centra povem, da podpiramo potrditev. Hvala lepa.</p>
               <p>Sedaj pa še, če želi državni sekretar še dopolniti? <stage>(Ne.)</stage> Potem pa zaključujem razpravo.</p>
               <p>Ker k predlogu stališča ni bilo vloženih amandmajev dajem v razpravo in na glasovanje naslednji predlog mnenja: »Odbor za gospodarstvo podpira Predlog stališča Republike Slovenije do Predloga direktive Evropskega parlamenta in sveta o spremembi direktive 2013/34/EU v zvezi z obveznostjo nekaterih podjetij in podružnic glede razkritja davčnih informacij v zvezi z dohodki konsolidirano kompromisno besedilo EPA 1681-VIII, EU U 994, ki ga je predložila Vlada in predlaga Odboru za zadeve Evropske unije, da predlog stališča sprejme.« Glasujemo.</p>
               <p>Kdo je za? <stage type="vote-ayes">(12 članov.)</stage> Kdo je proti? <stage type="vote-no">(Nihče.)</stage>
               </p>
               <p>Ugotavljam, da je mnenje sprejeto.</p>
               <p>Če se strinjate bi odbor pristojnemu Odboru za zadeve EU poročal pisno.</p>
               <p>S tem zaključujem to točko dnevnega reda in današnjo sejo Odbora za gospodarstvo.</p>
               <stage type="time">Seja je bila končana 18. februarja 2021 ob 15.24.</stage>
            </sp>
         </div>
      </body>
   </text>
</TEI>
