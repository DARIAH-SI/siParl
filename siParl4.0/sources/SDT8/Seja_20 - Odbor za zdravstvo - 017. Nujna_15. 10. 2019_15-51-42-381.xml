<root>
<h5 class="label"><span>Vsebina zapisa seje</span></h5><div align="center"><br/>
<b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZDRAVSTVO</font></b><br/>
<b><font size="4">17. nujna seja</font></b><br/>
<br/>
<b><font size="4">(15. oktober 2019)</font></b></div><br/>
<b><font size="4">Sejo je vodil dr. Franc Trček, predsednik odbora.</font></b><br/>
<b><font size="4">Seja se je začela ob 16.00.</font></b><br/>
<br/>
<b><font size="4">1. TRAK: (JJ)</font></b><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> Lep pozdrav vsem skupaj. Pričenjam 17. nujno sejo Odbora Državnega zbora Republike Slovenije za zdravstvo, ki je sklicana v skladu s 47. in 48. členom Poslovnika Državnega zbora Republike Slovenije, in sicer na podlagi zahteve Poslanske skupine SDS.</font><br/>
<font size="4">	Obveščam vas, da so zadržani in da se seje ne morejo udeležiti naslednji člani odbora: kolega Cigler in kolega Žiža. Na seji kot nadomestni člani odbora s pooblastili sodelujejo: kolega Prednik Jani namesto kolegice Bojane Muršič in kolega Aleksander Reberšak na mesto kolegice Ive Dimic. </font><br/>
<font size="4">	Obveščam vas tudi, da so udeležbo na današnji 17. nujni seji odbora za zdravstvo napovedali varuh človekovih pravic gospod Peter Svetina, ki ga pozdravljam med nami. S Strani NIJZ je direktorica gospa Nina Pirnat in predstojnica zdravstveno podatkovnega centra gospa Metka Zaletel, pozdravljeni. In s strani Javne agencije za zdravile in medicinske pripomočke direktor Momir Radulović ter gospa Sabina Zalar in gospa Barbara Razinger, tudi lepo pozdravljeni. </font><br/>
<br/>
<font size="4">	Prehajamo na določitev dnevnega reda deje odbora. S sklicem seje, dne 1. 10. letos ste prejeli predlog dnevnega reda seje odbora, in sicer 1. in edina točka, problematika redkih bolezni v Republiki Sloveniji. Zahteva Poslanske skupine SDS za sklic nujne seje odbora, z dnem 30. 9., je objavljena na spletni straneh Državnega zbora. Moram pohvaliti predlagatelja, da je tokrat bil res tako dober sklic tudi s kakšnim znanstvenim člankom za prebrat, kar upam, da se bo tudi nadaljevalo, tudi pri drugih tovrstnih sklicih, ne le tega predlagatelja. </font><br/>
<font size="4">	Torej, ker do pričetka seje nisem prejel predlogov za širitev dnevnega reda oziroma za umik točke dnevnega reda, je določen dnevni red seje, kot je bil predlagan s sklicem. </font><br/>
<br/>
<font size="4">	Prehajamo na </font><b><font size="4">1. TOČKA - PROBLEMATIKA REDKIH BOLEZNI V REPUBLIKI SLOVENIJI.</font></b><font size="4"> Vabljeni k 1. točki dnevnega reda so bili predlagatelj zahteve Poslanska skupina SDS s prvopodpisanim Danijelom Krivcem. Vlada, Aleš Šabeder, minister za zdravje, Nina Pirnat direktorica NIJZ, Momir Radulović direktor JMZP, prof. dr. France Stele predsednik Zdravstvenega sveta, prof. dr. Tadej Battelino predstojnik v UKC, Marjan Šušelj, generalni direktor Zavoda za zdravstveno zavarovanje Slovenije, docent dr. Urh Grošelj UKC Ljubljana, Peter Svetina varuh človekovih pravic, prof. dr. Borut Peterlin koordinator orpha.net UKC Ljubljana in dr. Nejc Jelen predsednik Društva Viljem Julija. </font><br/>
<font size="4">	Besedo dajem predlagatelju zahteve Poslanski skupini SDS. Kolegica Jelka, izvoli. </font><br/>
<br/>
<font size="4">	</font><b><font size="4">JELKA GODEC (PS SDS):</font></b><font size="4"> Najlepša hvala. Lep pozdrav vsem. Zdaj, hvala za te pohvale predsednik za dobro pripravljen sklic. Saj politiki smo konec koncev tukaj oziroma poslanci, da iščemo rešitve in jih iščemo tudi v strokovni literaturi oziroma se tudi saj nekateri želimo strokovno podkovati tudi o temah, ki jih sklicujemo. Kajti v zadnjem času, predvsem zadnje pol let kar veliko svari kar v medijih slišimo, predvsem, mislim glede redkih bolezni, pa vendar moramo paziti tudi stvari niso tako enoznačne, kot jih mediji prikazujejo in je dobro, da če že iščemo rešitve na različnih področjih, slišimo tudi, slišimo pa upoštevamo seveda tudi strokovne smernice oziroma tiste, ki na tem področju delajo. Zato tudi vabljeni tisti, ki smo nekako ocenili, da nam lahko pri tem pomagajo. </font><br/>
<font size="4">	Zdaj, kar se tiče problematike redkih bolezni v Sloveniji, jaz bom sicer nekaj iz našega predloga oziroma zahteve za sklic povedala, pa verjamem, da bodo vsi tisti vabljeni, ki so zadeve še toliko bolj znali osvetliti. Kaj so redke bolezni, verjetno vemo vsi, da so to bolezni,ki prizadenejo majni del prebivalstva, da imajo nekako svoj položaj v zdravstvu, da se redko bolezen v Evropi opredeli, če prizadene eno osebo na 2000 tisoč ljudi oziroma manj kot pet na 10 tisoč prebivalcev. Velja pa tudi za redke bolezni. Velja pa tudi za redke bolezni, da je za njih značilno, da hitro napredujejo, so kronične in neozdravljive,</font><br/>
<br/>
<b><font size="4">2. TRAK:  (JJ) - 16.05</font></b><font size="4"> </font><br/>
<br/>
<font size="4">	(nadaljevanje) kar pomeni, da na koncu po nekaj mesecih ali nekaj let pomeni tudi to izgubo življenja oziroma smrt tistega, ki je obolel z redko boleznijo. </font><br/>
<font size="4">	Pri vsem tem prebiranju literature je tudi znano, da pediatri in zdravniki se z redkimi boleznimi srečujejo dosti krat tudi nepripravljeni. Dostikrat se srečajo z boleznijo, ki so premalo poznane, ki se nekako na novo odkrivajo, kajti vsaka redka bolezen ima neke druge klinične slike, drugačne diagnoze se lahko postavljajo, lahko so dolgotrajne, mislim, diagnostika je lahko zapletena dolgotrajna in seveda tudi na tem področju je zdravljenje lahko marsikdaj prepozno, neuspešno, pa tudi frustrirajoče za tistega, ki se srečuje s to boleznijo, torej za zdravnika. So pa redke bolezni, zdravljenje redkih bolezni tudi s finančnega vika konec koncev zelo drage. </font><br/>
<font size="4">	Zdaj, v Evropi je že leta 1999, so postale redke bolezni nekako prioriteta v smislu hitrejšega prepoznavanja zdravljenja, kakovostne diagnostike, razvijanja tudi novih zdravil. Leta 2009 je bil objavljen dokument s priporočilom Evropske komisije, evropskem ukrepanju na tem področju. Vse države članice so se obvezale, da usmerjeno in organizirano pristopajo k obravnavi redkih bolezni. Med njimi seveda tudi Slovenija, ki je leta 2012 sprejela oziroma predstavila državni načrt dela na področju redkih bolezni do leta 2020. To je v bistvu do naslednje leta in v njem opredelila nekako štiri glavne cilje, in sicer prvi: opredelitev in spremljanje redkih bolezni, med njimi tudi vzpostavitev nacionalnega registra za redke bolezni. Potem naslednji cilj, izboljšati možnosti zgodnje diagnostike in dostopnosti tudi primerne medicinske obravnave, med njimi vzpostavitev nacionalnih referenčnih centrov in njihovo povezovanje mednarodne referenčne zveze. Razvoj rehabilitacijskih programov za bolnike z redkimi bolezni in tako naprej. Potem naslednji glavni cilj izboljšati mehanizme celostnega pristopa k redkimi boleznimi. To je, recimo, spodbujati kvalificiranje bolnikov v smislu poklicnega izobraževanja in zaposljivosti, predlagati ukrepe za podporo družini z osebami, ki imajo redke bolezni vključno s pomočjo na domu. Vemo, da v družini kjer se pojavi ali pri otroku ali pa tudi kasneje redka bolezen, seveda ni samo tisti, ki je zbolel pomoči potreben, ampak tudi svojci, ki se srečujejo s takšno boleznijo, ki konec koncev spremljajo bolnika in dostikrat je zelo frustrirajoče za tistega, ki to spremlja. Če se postavite v vlogo starša, tudi ko staršu povedo, da otrok ima neozdravljivo bolezen, da so to kar hude travme.</font><br/>
<font size="4">	In zadnji cilj: izboljšati dostopnost do informacij za paciente, zdravstvene in druge strokovne delavce ter splošno javnost. Med njimi je bilo zapisano, da je potrebno vzpostaviti nacionalni center za redke bolezni. Vzpostaviti izobraževalne module in izobraževalno gradivo za različne takšne skupine, torej zdravstveni in drugi strokovni delavci, bolnike, javnost in pa informiranje o redkih boleznih. </font><br/>
<font size="4">	Potem dve leti kasneje 2014 je Ministrstvo za zdravje podprlo projekt za vzpostavitev nacionalne kontaktne točke za redke bolezni, to danes lahko na spletu tudi si pogledate in ta kontaktna točka oziroma spletna nacionalna kontaktna točka je nekako začela delovati leta 2016. Njen namen je povezovati med seboj ustanove, strokovnjake, bolnike, starše, svojce, zdravnike in tako naprej. Prvo finančno zagotovitev, da ta spletna stran, če lahko tako rečem, kontaktna točka deluje, je bilo nekako do konca leta 2016. In kot predlagatelj bi tudi prosila ali ta kontaktna točka ima zagotovljene finančne vire še naprej ali je to v bistvu nekako bilo pa zadeve ne bodo šle več naprej oziroma bodo stagnirale ali pa se bo ta spletna kontaktna točka tudi nadgrajevala in pa seveda sledila še ostalim ciljem. </font><br/>
<font size="4">	Zdaj, potem 1016 je bila sprejeta tudi Resolucija o nacionalnem planu zdravstvenega varstva 2016-2025, ki smo jo podprli tudi v Državnem zboru in med besedilom oziroma v večji aktivnosti za izboljšanje zdravstvenega </font><br/>
<br/>
<b><font size="4">3. TRAK: (ŠZ) – 16.10</font></b><br/>
<br/>
<font size="4">	(nadaljevanje) varstva pacientov je tudi zapisano. Citiram: »Izkoristili bomo priložnosti, ki jih ponuja čezmejno zdravstveno varstvo, torej referenčni centri in izboljšali obravnavo bolnikov z redkimi boleznimi in otrok s posebnimi potrebami.«</font><br/>
<font size="4">	Sami akcijski načrti in strategije na področju zdravstva v Sloveniji seveda sledijo evropskim smernicam na področju redkih bolezni. Vprašanje pa je ali to v praksi deluje ali je to samo strategija, ki je napisana na papirju ali sledijo tukaj tudi zakonske osnove ali sledijo tukaj vse inštitucije, vsi tisti, ki so zavezani, da to strategijo izpolnjujejo seveda, poleg še enkrat zakonodajalcu.</font><br/>
<font size="4">	Posebej pomembna, kot sem jaz oziroma smo v Poslanski skupini gledali, tudi ta vzpostavitev oziroma izvedba ciljev vzpostavitve nacionalnega registra redkih bolezni. Zdaj posamezne klinike oziroma univerzitetnem kliničnem centru Ljubljana so nekako izvedli oziroma je deloval projekt, mislim da v sodelovanju z NIJZ-jem in pa z splošno bolnišnico Slovenj Gradec in pa UKC Maribor, se izvajal raziskovalni projekt Analiza in razvoj področja redkih bolezni v Sloveniji in kolikor sem jaz razumela iz tega projekta naj bi nastala tudi platforma za register redkih bolezni v Sloveniji.</font><br/>
<font size="4">	Jaz sem na to temo že pred počitnicami oziroma mislim, da nekje v juniju postavila na Ministrstvo za zdravje vprašanje ali nacionalni register za redke bolezni že deluje. Zdaj odgovor je bil, citiram: »V letu 2018 je ministrstvo dopolnilo zakon o zbirkah podatkov s področja zdravstvenega varstva z registrom redkih nemalignih bolezni, kar bo omogočilo uvedbo nacionalnega registra redkih bolezni. Nacionalni register redkih bolezni še ni vzpostavljen, bo pa ministrstvo imenovalo delovno skupino, ki bo pripravila izhodišča za uvedbo registra«. </font><br/>
<font size="4">Zdaj glede na to, da je bil nek pilotni projekt izveden, ne nek ampak pilotni projekt, ki je bil financah tudi, torej preko raziskovalnih sredstev. Da je v akcijskem načrtu redkih bolezni to zapisano, da je to eden izmed ključnih ciljev in da bi ministrstvo sredi leta 2019 odgovarja, da tega še vedno ni, kljub temu, da je bil zakon o tem sprejet, kar vemo. </font><br/>
<font size="4">To je bil sprejet v prejšnjem mandatu in je bilo rečemo, da bomo to prevzeli NIJZ in pediatrična klinika, se po informacijah, pa me boste popravili, ker tisti, ki delate na tem, verjetno bolje veste, niso. Se to naj bi vzpostavilo, vendar niso zagotovljena sredstva. Zato, torej je to eno področje, torej ali Slovenija izvršuje oziroma sledi tem evropskim strategijam, še enkrat v praksi ali samo v nekih delovnih načrtih, ki jih zakonsko tudi v primeru tega registra podpre potem pa se ne najdejo finančna sredstva ali pa so danes stvari po treh mesecih, glede na odgovor ministrstva mogoče pa le odgovor drugačen. </font><br/>
<font size="4">Zdaj ena še druga zadeva, ki pa se je nekako v javnosti zdaj najbolje eskalirala je pa seveda finančna sredstva za zdravljenje teh redkih bolezni oziroma za zdravila, ki jih potrebujejo ti, bom rekla otroci pa tudi odrasli za hitrejše zdravljenje. Mogoče celo za dobro ozdravitev ali so ta finančna sredstva na strani ZZZS-ja zagotovljena oziroma kako se te zadeve rešujejo tudi na področju zavarovalnice. Hkrati pa drugo vprašanje, ki je bilo v javnosti izpostavljeno in pravim niso tako verjetno enoznačne informacije, ki so bile. </font><br/>
<font size="4">Kako je z zdravili, ki niso registrirana v Sloveniji pa so registrirana v Evropski uniji in kako je z zdravili, ki niso registrirana niti v Evropski uniji. Torej na kakšen način Slovenija lahko pripomore konec koncev k temu, da ta zdravila, ki bom rekla niso registrirana niti v evropski uniji, sproži to registracijo, ker vemo, da imamo centralizirano in decentralizirano to, bom rekla, zdaj se ne znam strokovno, ampak priznavanje teh zdravil. Kako lahko Slovenija, ali je Slovenija sposobna na primeru, recimo, saj kot sem rekla, saj vemo zdaj ta zadnji primer Krisa vsi, ki se je veliko govorilo, da to zdravilo ni registrirano ali je Slovenija sposobna ali je možno sploh, da sproži sama ta postopek. </font><br/>
<font size="4">	Koliko je meni znano, morajo sprožiti tudi ostale države, ampak ali Slovenija lahko pobudnica </font><br/>
<br/>
<b><font size="4">4. TRAK: (KŽ) – 16.15</font></b><br/>
<br/>
<b><font size="4">	</font></b><font size="4">(nadaljevanje) pobudnica tega, da se zdravilo prizna v Evropski uniji, v državi in da se to zdravilo pripelje.</font><br/>
<font size="4">	Jaz ne govorim zdaj o zdravilih, ki vemo da so potrebne različne raziskave, ki potrdijo zdravilo kot takšno, da je res tisto, ki pomaga ali ki ga je lahko priznati, govorim o zdravilih, ki so preizkušena zdravila in to verjetno veste, tisti ki dela na tem veliko bolje, predvsem pa zdravniki in pa iz agencije.</font><br/>
<font size="4">Tako da jaz bi tukaj rada ta dogovor, da se tudi v javnosti pove, kakšni so načini da Slovenija lahko pripomore k pridobitvi zdravila ampak jaz bi rada ne birokratski odgovor. Poglejte, ta predpis je takšen pa takšen mi pa ne moremo zato ker to pa to, ker teh birokratskih odgovorov mamo včasih preveč in potem reče ker tam eno vejico v nekem zakonu ne štima, mi tega ne moremo narediti.</font><br/>
<font size="4">Nihče pa ne predlaga poslancem, da to vejico odpravimo, recimo. In potem prihaja do različnih dezinformacij ali pa napačnih informacij ali kakorkoli in potem se nekateri, bom rekla preveč zaleti v kakšen zid.</font><br/>
<font size="4">Zdaj, po podatkih Zavoda za zdravstveno zavarovanje se naj bi finančna sredstva namenjena za zdravila na področju redkih bolezni zelo povečala v zadnjih letih, od leta 2014-2017 naj bi se ta proračun za kar 81 % povečal in da naj bi letno znašala tu nekje 35 milijonov evrov, kar je 12 % vseh sredstev za zdravila.</font><br/>
<font size="4">Tako, da na koncu koncev torej je več vprašanj, torej vprašanj zdravil, vprašanj finančnih sredstev, vprašanja kje pri izvrševanju načrta izvajanja aktivnosti in redkih bolezni Slovenija je, kje smo tu na ravni, konec koncev Evropske unije ali deluje ta nacionalni register, kako deluje, kje je dostopen itd. </font><br/>
<font size="4">	Ker jaz mislim, da ti primeri, zadnji ki so bili ni edini v Sloveniji, da bo takšnih primerov še več, da se konec koncev potem zbirajo včasih zamaški, danes pa finančna sredstva in potem se dogajajo raznorazne »mehanacije« tako na strani, bom rekla tistih, ki zbirajo pa vidimo kaj se potem s tem denarjem lahko zgodi, da na koncu trpi predvsem tista družina, ki je pričakovala da bo s tem denarjem prišla do zdravila in ozdravila sovjega otroka, na koncu pa potem poslušamo na eni strani, da so tu birokratske ovire na drugi strani, da se denar odtuji itd.</font><br/>
<font size="4">Jaz bi prosila, da odgovore, ki jih dobimo s strani vseh vabljenih, ki smo jih predlagali so korektni in da povedo resnično stanje takšno kot je in kaj lahko vse v tem delu, torej kaj lahko naredimo, da bo, ne da bo manj kriz, ker jih ne bo manj, toliko otrok, ki jih imamo z redkimi boleznimi verjetno se bodo te stvari višale ampak, kako lahko vsem ostalim družinam tudi povemo kaj se da na tem narediti oziroma kaj lahko v tem trenutku naredimo.</font><br/>
<font size="4">Vabljeni so tudi predstavniki sklada / nerazumljivo/ z enega samega razloga, namreč ta sklad, ki sem ga jaz spremljala je tudi v Križankah naredil dva koncerta, lani in letos in podporniki tega koncerta so bili poleg predsednika države, predsednik vlade, ministrica za delo in družino, varuh človekovih pravic in če se pojavijo takšni ljudje na teh oziroma imanentni, jaz jih spoštujem predvsem varuh, ki večkrat na to opozarja, na stanje bolnikov, vseh tudi na redkih boleznih, da to ni prazno upanje za te ljudi, če podpre en takšno zadevo, predsednik vlade, predsednik države, glejte potem je potrebno jasno povedati kaj bo država na tem naredila, ne samo kot takem ampak tudi mi kot zakonodajalci kaj lahko naredimo.</font><br/>
<font size="4">Toliko za začetek, mi smo predlagali še en, dva sklepa, ki sta v smislu, da Odbor za zdravstvo poziva Vlado Republike Slovenije in Ministrstvo za zdravje, da v roku 30 dni poroča Odboru za zdravstvo o izvedbi načrta dela na področju redkih bolezni do 2020 in o aktivnostih za pripravo načrta dela na področju redkih bolezni za odboje 2021-2030.</font><br/>
<font size="4">To so datumi, ki so tudi v odgovoru na moje poslanske vprašanje,  </font><br/>
<font size="4">  </font><br/>
<b><font size="4">5. TRAK: (BJ) – 16.20</font></b><br/>
<br/>
<font size="4">	(nadaljevanje) zato je tu tako zapisano in pa Odbor za zdravstvo poziva Vlado Republike Slovenije in Ministrstvo za zdravje Republike Slovenije, da v čim krajšem času izpostavita nemoteno delovanje nacionalnega registra za redke bolezni.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> Hvala kolegica Jelka Godec. </font><br/>
<font size="4">	Preden dam naprej besedo državni sekretarki gospe primarij Simoni Repar Bornšek, bi vas rad obvestil, da smo poslanke in poslanci dobili še dodatno gradivo, ki ga imate razmnoženo. Upam, da ste ga vsi dobili. To je prišlo s strani Poslanske skupine LMŠ, v bistvu s strani ministrstva, zdaj gospa državna sekretarka lepo prosim v bodoče, da se tovrstna gradiva z ministrstva dostavijo matičnem delovnem telesu, Odboru za zdravstvo, ne pa prek nekih »proksijev«, takšnih ali drugačnih poslanskih skupin. </font><br/>
<font size="4">	Predlagateljica je želela besedo.</font><br/>
<font size="4">	Izvoli Jelka.</font><br/>
<br/>
<b><font size="4">	JELKA GODEC (PS SDS):</font></b><font size="4"> Jaz bi samo toliko glede tega, hvala za to opozorilo predsednika. To kar je tukaj zapisano je v bistvu to kar je bilo zapisano v odgovoru na moje poslansko vprašanje. Tako da, če ste si prebrali v bistvu to malo širše napisano, kar je v odgovoru na moje poslansko vprašanje, zato jaz ne smatram kot to, da je to poročilo Ministrstva za zdravje. To kar ni v priporočilih v sklepu tudi zahtevam.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> V redu, hvala.</font><br/>
<font size="4">	Gospa državna sekretarka izvolite.</font><br/>
<br/>
<b><font size="4">	PRIM. SIMONA REPAR BORNŠEK: </font></b><font size="4">Zdaj kot je gospa poslanka že povedala kaj so redke bolezni. Redke bolezni imajo eno specifiko. Prizadenejo zelo malo ljudi, vendar pa je redkih bolezni izjemno veliko in zaradi tega predstavljajo velik problem, saj prizadenejo kar 6 do 8 % populacije. V Sloveniji bi naj bilo okrog 150 tisoč bolnikov s takimi boleznimi, kar predstavlja kar znaten delež.</font><br/>
<font size="4">	Zdaj to je bilo tudi že omenjeno, da smo 2011 dobili prvi načrt dela, ki bi se naj končal leta 2020. In ta načrt je bil pravzaprav bolj pismo namere, ker za delovanje ni bilo namenjenih nobenih finančnih sredstev. Kljub temu je bila, kot je bilo omenjeno vzpostavljena nacionalna kontaktna točka, ki je en velik doprinos k temu, da imajo lahko osebe, ki se srečujejo oziroma starši otrok s takimi boleznimi pridobijo podatke, ta nacionalna točka deluje prek spletne strani, ima elektronski naslov in telefonsko številko. Če lahko pogledam na spletu, takole zgleda, lahko si pacient, ti preberejo, oziroma starši precej o zdravljenju. Vidijo katere ustanove se s tem ukvarjajo in na tej spletni strani so navedena tudi društva bolnikov, kot lahko vidimo gre za zelo veliko število društev, ki se ukvarjajo s tem, prav tako so tukaj omenjena združenja bolnikov vse z namenom, da se lahko pridobijo informacije in da se lahko pomaga osebam, ki se srečajo s tako boleznijo.</font><br/>
<font size="4">	Omenili ste že tudi Evropske referenčne mreže. Evropske referenčne mreže so bile ustanovljene z namenom povezovanja izvajalcev zdravstvenih storitev po celi Evropi, zato ker gre za majhno število bolnikov, se seveda morajo strokovnjaki v različnih državah povezovat in zato je bilo ustanovljenih več teh referenčnih mrež in Slovenija je že leta 2017 pristopila k temu in že takrat je devet izvajalcev se polnovredno vključilo. V letošnjem letu so se vključili še dodatni, tako da imamo v vseh 24-ih evropskih referenčnih mrežah svoje predstavnike, oziroma delujemo kot polnopravni člani ali kot pridruženi člani ali pa preko nacionalnega vložišča. Za tako majhno državo kot je Slovenija je to vsekakor velik dosežek.</font><br/>
<font size="4">	Kar se tiče registrov bolnikov. Res je ministrstvo 2018 dopolnilo zakon o zbirkah podatkov in to je pogoj pravzaprav, da se lahko mreža začne register začne delovat. Vendar je treba opozorit, da v Sloveniji že deluje, delujejo nekateri registri z redkimi boleznimi. V Sloveniji imamo recimo register raka, ki deluje od leta 1950 in je eden najstarejših po policijskih registrov v Evropi in v njemu je okrog 20 % tistih, ki imajo diagnozo redkih rakov. To so redke bolezni.</font><br/>
<br/>
<b><font size="4">6. TRAK: - (AB) 16.25</font></b><br/>
<br/>
<font size="4">(nadaljevanje) Potem imamo Nacionalni register poklicnih bolezni, register bolnikov s hemofilijo, s Fabryjevo boleznijo, s cistično fibrozo in register redkih bolezni Kliničnega inštituta za medicinsko genetiko. Bila je imenovana oziroma to imam napisano v enem kasnejšem slide-u, v 2018 je ministrstvo nakupilo tudi tandemski masni spektrometer, kar je pravzaprav omogočilo uvedbo presejalnega testiranja za 18 rojenih presnovnih bolezni in so tako vsi novorojenčki v Sloveniji pregledani. Poleg tega je tudi v lanskem letu ministrstvo sofinanciralo nakup novega sekvenatorja. Z novimi genomskimi tehnologijami namreč omogočamo prediktivno, preventivno in personalizirano medicino in Slovenija sodeluje tudi v najnovejši iniciativi Evropske unije, po kateri bi naj do leta 2022 dosegli en milijon sekvenciranih genomov. V letošnjem letu sta razpisani tudi dve temi za ciljne raziskovalne programe, na temo področja redkih bolezni in sicer Razvoj slovenskega vozlišča za evropske referenčne mreže in projekt Slovenski genom. Vsako leto se organizirajo tudi konference ob dnevu redkih bolezni in letos je bila organizirana že peta. Sodeloval je tudi predstavnik Evropske komisije, Aleš Binder in s tem je seveda bila tudi ta konferenca mednarodna. Na področju redkih bolezni je bila ustanovljena delovna skupina za ureditev registra redkih nemalignih bolezni. Moram povedat, da sklep o imenovanju delovne skupine je bil podpisan in so pozivi osebam že na poti do teh, ki so bili imenovani s strani različnih deležnikov. Imenovana pa je tu delovna skupina za pripravo načrta dela na področju redkih bolezni za obdobje od 2021 do 2030. Zdaj kar se tiče zagotavljanja zdravil; v Zakonu o zdravilih je v 20. členu omenjeno, da lahko Javna agencija za zdravila in medicinske pripomočke v izjemnih primerih začasno dovoli promet z zdravili, ki v Sloveniji ali Evropski uniji niso registrirana. Odločitev glede tega pa seveda temelji na strokovni presoji in odločitvi pristojnega zdravnika ter mnenja klinike. Omenili ste zdravila, ki niso registrirana, se pravi neregistracija v Sloveniji, v Evropski uniji ni ovira. Je pa res, da včasih zaradi majhnega tržišča Slovenija za kakšno farmacevtsko družbo ni dovolj zanimiva, da bi zdravilo tržila tudi pri nas, zato se poslužujemo teh poti. Bolniki zaradi tega skratka niso prikrajšani, ker imamo tudi to pot. Namen teh predpisov je seveda zagotavljanje ustreznega dostopa za namen učinkovitega kakovostnega in tu bi rada predvsem poudarila varnega zdravljenja. Namreč upoštevati je treba določene varne poti, tudi zato, da se za pacienta, ki mu bo to zdravljenje omogočeno zagotovi varnost in na koncu jaz mislim, da v Sloveniji kljub vsemu glede na podatke, ki smo jih dobili iz bolnišnic, kjer se ukvarjajo z redkimi boleznimi, imamo zagotovljeno eno največjih dostopnosti do dragih inovativnih zdravil. </font><br/>
<font size="4">Se vam zahvaljujem za pozornost. </font><br/>
<br/>
<b><font size="4">PREDSEDNIK DR. FRANC TRČEK: </font></b><font size="4">Hvala gospa državna sekretarka. Zdaj bom predal besedo vabljenim na sejo, ki so se prijavili na seznam predstavitev stališč. Šel bom kar po vrstnem redu, tako kot ste se zapisali in prosim, da se skoncentrirate tam na pet do sedem minut. Prvi dobi besedo varuh človekovih pravic gospod Peter Svetina, izvolite. </font><br/>
<br/>
<b><font size="4">	PETER SVETINA: </font></b><font size="4">Hvala lepa spoštovani gospod predsednik, poslanke in poslanci, ostali gostje. </font><br/>
<font size="4">	Pri varuhu človekovih pravic se zavedamo problematike in seveda tudi smo zdaj začeli tudi z lastno pobudo intenzivno spremljati, ker nas to doleti vsak dan, ker se tega zavedamo in želimo pa izpostaviti nekaj zadev. Predvsem se nam zdi smiselno, da se vzpostavi načrt zdravljenja, nege, paliotivne oskrbe, če je ta potrebna po odpustu iz bolnišnice, ker namreč ugotavljamo, da se največje težave pojavljajo, ko pacienti zaključijo bolnišnično zdravljenje. Njihovi svojci jim ne znajo ali ne zmorejo zagotoviti primerne oskrbe, zato je v teh primerih nujno opremiti svojce z ustreznimi informacijami kako ravnati v kritičnih situacijah, kam se lahko v takih primerih obrnejo po informacije in pomoč. Službe pomoči na domu ne zadostujejo, pa tudi nenehno obiskovanje </font><br/>
<br/>
<b><font size="4">7. TRAK: (KŽ) – 16.30</font></b><br/>
<br/>
<b><font size="4">	</font></b><font size="4">(nadaljevanje) prepolnih urgenc z ljudmi z redkimi boleznimi skoraj, da ne smiselno.</font><br/>
<font size="4">	Obvezno je potrebno vzpostaviti mrežo paliativne oskrbe za osebe z redkimi boleznimi pa tudi sicer za celotno Slovenijo. Dobro bi bilo povezovanje in mi to tudi spodbujamo, civilne družbene na tem področju s podporo države, da se ljudi ustrezno izobrazbi. Tako kot z bolniki je potrebno informirati tudi starše otrok z redkimi boleznimi, saj ti prej ali slej postanejo ali so že negovalci in oskrbovalci svojih otrok.</font><br/>
<font size="4">	Varuh večino kritik povezanih z zdravjem prejme na račun premajhne informiranosti pacientov in svojce, s strani zdravstvenega osebja. Srečali smo se tudi že z ministrom za zdravje, gospo državno sekretarko in ekipo, kljub temu pa smo 1. oktobra na Ministrstvu za zdravje naslovili poizvedbo v kateri ministrstvo sprašujemo, kako ocenjuje trenutno stanje na področju redkih bolezni v Sloveniji ali je register redkih bolezni že vzpostavljen, če ne kje so razlogi za to, kako potem uresničevanje državnega načrta dela na področju redkih bolezni v Republiki Sloveniji.</font><br/>
<font size="4">	Prav tako jih prosimo, da nas seznanijo z letnim akcijskim načrtom za leto 2018-2019 nanašajoč se na časovni okvir državnega načrta dela na področju redkih bolezni v Republiki Sloveniji, potem kako je z oskrbo paliativne oskrbe za otroke z redkimi boleznimi, je ta vezana le na bolnišnično okolje ali vključuje tudi pomoč na domu, kakšne so zaveze, načrti, strategije Ministrstva za zdravje na področju redkih bolezni, kakšna je trenutno aktivnost ministrstva na tem področju.</font><br/>
<font size="4">	Ko bomo dobili odgovore na to pobudo, ki smo jo postavili, do danes je še nismo, potem bomo tudi v skladu z našimi pristojnostmi zahtevali nadaljnja pojasnila oziroma akcijske načrte in pa, da ministrstvo na tem področju nekaj naredi.</font><br/>
<font size="4">	Dejansko se zdi, da je na papirju, da stvari dokaj dobro izgledajo ampak sprejet imamo državni načrt in podobno, v praksi pa te stvari ne zaživijo, zato pričakujemo odgovore na to, kje prihaja do težav, poleg finančnih, ki seveda vedno bodo, da so določene stvari, ki so dobro zastavljene tudi ne realizira.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DR. FRANC TRČEK: </font></b><font size="4">Hvala gospod Svetina.</font><br/>
<font size="4">	Naslednji ima besedo dr. Nejc Jelen, predsednik društva Vilijem Julijan.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">DR. NEJC JELEN: </font></b><font size="4">Hvala. Torej, spoštovani poslanci, cenjeni gostje. Najprej se vam zahvaljujem, da ste k razpravi današnje seje povabili tudi naše društvo za pomoč otrokom z redkimi boleznimi Vilijem Julijan.</font><br/>
<font size="4">	Jaz bom danes govoril kot glas teh otrok in njihovih družin, ker smo v društvu starši, ki imamo te otroke in se z njimi tudi redno srečujemo in dejansko vemo, kaj to pomeni živeti z redko boleznijo.</font><br/>
<font size="4">	Torej, društvo za pomoč otrokom z redkimi boleznimi Vilijem Julijana ustanovila Gregor in Nina, starša Vilijama Julijana, ki je to pomlad pri starosti 2 let in pol izgubil svoj boj z neozdravljivo smrtonosno redko boleznijo. </font><br/>
<font size="4">Jaz se opravičujem, jaz sem osebni prijatelj in za mene je to, ni statistika ampak je resnična zgodba. Fantek Vilijam Julijan je v svojem kratkem življenju postal glasnik otrok z redkimi boleznimi, saj sta starša njegovo zgodbo javno izpostavila s tem sta mnogim in premnogim odprla srce za te otroke, ki so bili do sedaj, resnici na ljubo potisnjeni, bolj ali manj na rob naše družbe in to je resnica.</font><br/>
<font size="4">Zato smo v našem društvu še toliko bolj veseli in hvaležni, da se o redkih boleznih v zadnjih dveh letih začelo veliko bolj govoriti in veliko bolj razpravljati. Ampak sedaj je potrebno, da od razprav in lepih besed preidemo tudi k dejanjem. Iz deklarative v operativo in srčno upamo, da je današnja seja ena od korakov v to smer.</font><br/>
<font size="4">Gregor in Nina sta kot starša otroka s tako hudo in neozdravljivo redko boleznijo na lastni koži izkusila	vso tragedijo, stisko in problematiko redkih bolezni. Izkusila sta naš zdravstveni sistem in naš socialni sistem. Tisti, ki tega nismo doživeli in smo starši si ne moremo predstavljati kako je, ko si soočen z diagnozo težke redke neozdravljive bolezni.</font><br/>
<font size="4">Kako je, ko se v bolnišnicah in doma več let boriš za življenje otroka in ko z njim doživljaš nepredstavljive težke zdravstvene zaplete, kako je ko gledaš otroka, ki trpi       </font><br/>
<font size="4">        </font><br/>
<b><font size="4">8. TRAK: (VP) 16.35</font></b><br/>
<br/>
<font size="4">	(nadaljevanje) in se bori za zrak in mu ne moreš pomagati? Kako je ko veš, da so otroku šteti dnevi? In kako ko tvoj otrok usiha ter umira pred tvojimi očmi? In to ni statistika. Tega nebi smel doživeti noben starš in noben otrok. Ampak vseeno je to kruta realnost premnogih otrok in njihovih družin. V zavedanju, da je še mnogo podobnih zgodb, sta ustanovila društvo s katerim pomagamo otrokom z redkimi boleznimi in njihovim družinam. Prejšnji teden smo v okviru društva ustanovili tudi slovensko skupnost družin otrok z redkimi boleznimi, saj čutimo, da je poslanstvo našega društva, da smo glas, zastopniki in zagovorniki vseh otrok z redkimi boleznimi v Sloveniji. In letos februarja smo ob svetovnem dnevu redkih bolezni skrbno pripravili akcijski načrt / nerazumljivo / s konkretnimi pobudami in konkretnimi predlogi za izboljšanje stanja na področju redkih bolezni pri nas. Poslali smo ga številnim, tudi na Ministrstvo za zdravje. Nedavno smo bili tudi na sestanku pri državni sekretarki na Ministrstvu za zdravje, kjer smo doživeli hladen tuš, to moram povedati, pa želim biti konstruktiven in nikomur nič očitati. In bili smo tudi na Nacionalnem inštitutu za javno zdravje, kjer smo prosili za uresničitev teh postavk v načrtu.</font><br/>
<font size="4">Zato vam danes kot glas otrok z redkimi boleznimi v imenu Gregorja in Nine na srce polagamo naslednje: redke bolezni so večinoma strašne bolezni. Redka bolezen je strašna bolezen. Večina bolnikov so otroci. Za večino teh bolezni ni zdravila ali zdravljenja. Veliko otrok z redkimi boleznimi umre pred starostjo 5 let. In zato, če za kakšno od teh bolezni le obstaja zdravilo, je naša odgovornost, da država otroku to zdravilo omogoči. Zato bomo v našem društvu podprli vsako dobro idejo za vzpostavitev mehanizma državnega sklada ali karkoli, ki bo to omogočal. In naj ne bo, tako kot je bilo povedano, črka zakona ali birokratska ovira, ki bo to preprečila kot je to realnost sedaj, kar se je v praksi tudi izkazalo. Imejmo srce v prvi vrsti. Torej naj otrok dobi to zdravilo ali zdravljenje in naj se danes tu pove ali ta možnost že obstaja ali je do nje potrebno še priti. In naj se uresniči v najkrajšem možnem času. Napredek v medicini obljublja razvoj zdravil za redke bolezni in ta zdravila bodo draga, torej to potrjuje primer zdravila Zolgensma za spinalno-mišično atrofijo, ki ga je dobil Kris. In zato je potrebno razmišljati za prihodnost in že danes zagotoviti, da bo imela država sredstva in mehanizme, da bo lahko ta draga zdravila omogočala otrokom, tudi če še ne bodo na uradnem seznamu ali če bodo v klinični študiji. Torej naj bo otrok na prvem mestu. </font><br/>
<font size="4">Naj se nemudoma vzpostavi nacionalni register redkih bolezni. Čakamo ga že 7 let. Zakaj? Register redkih bolezni je samo baza podatkov. Nič drugega. Vsi poznate excel preglednico, torej register je to. Zakaj potrebujemo ne vem kakšne zakone in finančna sredstva? Dejstvo je, da ni nobenih ovir, da se register nebi vzpostavil. Potrebna je samo volja. In to je resnica. Obenem pa se naj v najkrajšem možnem času realizirajo tudi ostale postavke v našem akcijskem načrtu, od vzpostavitve sistema paliativne oskrbe otrok, na kar smo opozorili že februarja, do ustanovitve centra za redke bolezni ali vsaj službe za redke bolezni na Ministrstvu za zdravje.</font><br/>
<font size="4">Želimo si, da današnja razprava nebi potekala v duhu, da tega in onega ne potrebujemo, da je za otroke z redkimi boleznimi že dovolj poskrbljeno, kar premnogokrat slišimo in da obstajajo te ali one ovire, da to ali ono ni mogoče. Družine otrok z redkimi boleznimi so tiste, ki edino res vedo kako je živeti z redko boleznijo in kaj ti bolniki potrebujejo. Prisluhnimo njim in Gregor in Nina sta že vse zapisala, vsi dokumenti že obstajajo, ne potrebujemo več novih načrtov in razprav. Potrebujemo akcijo in potrebujemo realizacijo.</font><br/>
<font size="4">Hvala vam.</font><br/>
<br/>
<b><font size="4">PREDSEDNIK DR. FRANC TRČEK: </font></b><font size="4">Hvala doktor Jelen. </font><br/>
<font size="4">Naslednji ima besedo dr. Borut Peterlin, koordinator Orphaneta UKC Ljubljana.</font><br/>
<font size="4">Izvolite.</font><br/>
<br/>
<b><font size="4">PROF. DR. BORUT PETERLIN: </font></b><font size="4">Hvala za besedo.</font><br/>
<br/>
<b><font size="4">9. TRAK: (ŠZ) – 16.40</font></b><br/>
<br/>
<font size="4">	(nadaljevanje) Pravzaprav bi še rajši videl, da bi kaj konkretnega vprašala, ampak če nekaj na splošno povem glede na povedano, lahko rečem to, da sem kot oseba, ki se 30 let ukvarja pretežno z redkimi boleznimi. Namreč na kliničnem inštitutu za medicinsko genetiko se ukvarjamo izključno z redkimi boleznimi, ker vse genetske bolezni so redke. </font><br/>
<font size="4">	In sem sodeloval tako pri pripravi prvega nacionalnega načrta zastopam Slovenijo oziroma Ministrstvo za zdravje v večih komisijah v Bruslju in tudi trenutno sem član evropske pobude za redke bolezni, vizija 2030.</font><br/>
<font size="4">	Res je, kar je rekla gospa državna sekretarka, da ne samo, da bi sami ocenjevali, da je področje redkih bolezni v Sloveniji urejeno med najbolje v Evropi. To nam priznavajo tudi druge države članice. </font><br/>
<font size="4">Na primer na področju diagnostike, redkih bolezni smo ob Nizozemski prvi v Evropi prevedli napredne tehnologije v diagnostiko in tako že leta 2013, za razliko od drugih velikih evropskih držav, kot so Nemčija na primer in Italija, Francija, postali praktično neodvisni od potrebe po pošiljanju vzorcev v tujino. </font><br/>
<font size="4">	Tudi kar se tiče zdravljenja, kot je bilo omenjeno, imamo v Sloveniji eno izmed najboljših dostopnosti za preverjena in varna redka zdravila. </font><br/>
<font size="4">	Seveda pa, kot smo slišali, redke bolezni, področje, kjer nobena država v Evropi nikoli ne bo namenjala dovolj sredstev, dovolj vizije, kako stanje še izboljšati. Recimo velike države, kot so Francija, Italija, vsako leto organizirajo Teletom. To je enotedenska akcija vsedržavna, kjer pravzaprav se vključujejo različni deležniki iz združbe v namen zbiranja v sklad, da tako rečemo za redke bolezni. Vendar ta sklad je seveda namenjen sistemski podpori zdravstva in ne zdravstvenih dejavnosti na področju redkih bolezni.</font><br/>
<font size="4">	S tem denarjem Francija na primer gradi nove inštitute, kupuje novo opremo in tako naprej. Tako, da podpiram, da bi tudi v Sloveniji organizirali morda kakšno takšno pobudo. </font><br/>
<font size="4">	Zdaj, morda ste dobili vtis, kot da je s strani družin z redkimi boleznimi, pravzaprav situacija neurejena in kaotična. Ampak že gospa državna sekretarka je pokazala niz društev in združenj, ki v Sloveniji že delujejo in to že desetletja.</font><br/>
<font size="4">	Naj omenim morda samo Društvo bolnikov z živčno-mišičnimi boleznimi, ki jih verjetno vsi poznate, ki so pravzaprav razvili eno delovanje, ki že presega, imajo svoj dom v Izoli, svoje rehabilitacijski center. Tudi hemofili, ki že desetletja uspešno delujejo. </font><br/>
<font size="4">	V okviru prvega plana, je bila ena izmed aktivnosti, da so pravzaprav posamezna druženja izpeljala akcijo, da so vprašala svoje člane, katere izboljšave na nemedicinskih področjih želijo, ker je bilo tudi danes govora. In pravzaprav kolikor smo bili soočeni s temi izsledki ni bilo nekih akutnih problemov pri tej pilotni raziskavi, če jo tako imenujemo, izpostavljeno.</font><br/>
<font size="4">	Tako, da ne bom predolg, bi rekel, da stališče stroke </font><br/>
<br/>
<b><font size="4">10. TRAK: (BJ) – 16.45</font></b><br/>
<br/>
<font size="4">	(nadaljevanje) je ta da Slovenija zelo kvalitetno dela na področju redkih bolezni, kar pa ne pomeni, da bi bili zadovoljni in da bi se ustavili ampak smo lahko rečemo eni najbolj inovativnih na tem področju, ker smo majhni se moramo prilagajat in iskat svoje rešitve. Modeli iz velikih dežel kot so Francija, Italija, Anglija nam tukaj ne pomagajo veliko, ampak vtis je in naša ocena je, da delamo dobro. Lahko pa še boljše.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> Hvala profesor Peterlin.</font><br/>
<font size="4">	Če bo potreba, da se vabljeni oglasite v razpravo si bom kot predsedujoči vzel to svobodo, da nam pač strokovno razsvetlite obzorja, če bo potrebno. Ne me tako postrani gledat, predlagateljica.</font><br/>
<font size="4">	Naslednji ima besedo gospod Momir Radulović, direktor Javne agencije za zdravila in medicinske pripomočke.</font><br/>
<font size="4">	Izvolite.</font><br/>
<br/>
<b><font size="4">	MOMIR RADULOVIĆ:</font></b><font size="4"> Zahvaljujem se za besedo. </font><br/>
<font size="4">	Spoštovane poslanke in poslanci, člani odbora in drugi sodelujoči. V primeru malega  Vilijema in Krisa se je v javnosti močno razširilo zavedanje redkih bolezni. Hkrati pa so se razmahnile tudi bolj ali manj strokovne debate o ustreznem zakonodajnem okviru za dostopnost zdravil za redke bolezni pri nas.</font><br/>
<font size="4">	Moj namen pač te izjave je, da pojasnim zakonodajni okvir in »regulativne« postopke, ki so v pristojnosti Javne agencije za zdravila in medicinske pripomočke in kaj vse je potrebno, da zdravilo postane razpoložljivo za uporabo pri pacientih z redkimi boleznimi. Zdaj jaz bom na začetek postavil okvir, potem bom pa zelo konkretno odgovoril na vaša vprašanja, ker se strinjam, da ne smemo bit birokratski ampak moramo biti zelo konkretni pri podajanju informacij. </font><br/>
<font size="4">	Se pravi, bistven pogoj za prihod zdravila na trg je dovoljenje za promet v posamezni državi članici, ki mu pač pogovorno rečemo registracija. Zakonodaja na tem področju je na ravni EU popolnoma usklajena in tudi Slovenija kot država članica je to prinesla v nacionalne predpise. V skladu s to zakonodajo v Sloveniji imamo za pridobitev dovoljenja za promet več vrst postopkov. Eno je nacionalni postopek, se pravi ko zdravilo pridobi promet v le eni državi članici Evropske unije. Potem imamo drugi postopek, ki se imenuje mednarodni postopek z medsebojnim priznavanjem, ali decentralizirani postopek, ki ste ga že omenjali. To pomeni, da ena od držav članic EU prevzame postopek kot glavna ocenjevalka in ostale v bistvu sodelujejo pri tem. In potem imamo tretji primer je centraliziran postopek, ki poteka na Evropski agenciji za zdravila in tu je zelo jasno napisano za katera zdravila je to obvezna, se pravi to je za zdravila, ki so izdelana s pomočjo biotehnologije ali kakšne druge visoke tehnologije, zdravila za napredno zdravljenje, potem zdravila sirote in zdravila, ki vsebujejo nov učinkovine, se pravi za zdravljenje okužb z virusom HIV, zdravila za zdravljenj raka in za zdravila za »nevrodegerenativne« bolezni. Zraven pa v bistvu vse te »avtoimune« bolezni in virusne bolezni ter pač seveda sladkorna bolezen, ki je v porastu. </font><br/>
<font size="4">	Ta centralni postopek, v tem centralni postopek združuje znanstvene vire vseh 40 nacionalnih pristojnih organov in država Slovenija tudi sodeluje pri tem. Predstavljajte si v bistvu da v tem deluje 4 tisoč 500 evropskih strokovnjakov, med nami so tudi v bistvu slovenski izvedenci. </font><br/>
<font size="4">	Potem v bistvu se dotaknem zdravila sirote. Zdravila sirote so v bistvu že izpostavljene, sama pojavnost tega. Ta zdravila v naprej pridobijo določitev za zdravilo siroto. Se pravi Evropska agencija v naprej določi katero zdravilo je zdravila s siroto, kar pomeni da so upravičena do finančnih spodbud pri razvoju zdravila, se pravi »proizvajatelj« dobi brezplačno strokovno svetovanje za načrtovanje »nekliničnih«, kliničnih študij, potem so znižane pristojbine za postopek pridobitve dovoljenja in potem imajo tudi desetletno tržno zaščito za indikacijo. Vse to mora potekat pri Evropski agenciji za zdravila in v svoji oceni, če oceni kakovost, varnost in učinkovitost zdravila in pozitivno razmerje med koristi in tveganji, ker vsako zdravilo je povezano z določenim tveganjem, ampak v primeru pozitivnega razmerja Evropska komisija na podlagi mnenja Evropske agencije za zdravila izda dovoljenje za promet in to je potem veljavno v vseh državah članicah EU in s tem tudi v Sloveniji. </font><br/>
<font size="4">	Zdaj se pa dotaknimo v bistvu zdravil, ko še nimajo dovoljenja za promet v Sloveniji, ko ste me v bistvu spraševali na kakšen način Slovenija lahko pripomore k dosegljivosti </font><br/>
<br/>
<b><font size="4">11. TRAK (AB): 16.50</font></b><br/>
<br/>
<b><font size="4">	</font></b><font size="4">(nadaljevanje) zdravil, se pravi želimo v bistvu izpostaviti in to smo v bistvu izpostavili tudi novinarji, strokovni javnosti. V Sloveniji obstajata dva zakonodajna mehanizma, ki omogoča njegovo razpoložljivost za slovenske bolnike, se pravi takrat, kadar so izčrpane možnosti zdravljenja z zdravili z dovoljenjem za promet. To je se pravi prva možnost je izdaja začasnega dovoljenja za vnos zdravila, to pomeni vnos iz druge države Evropske unije in če zdravila ni na trgu Evropske unije, to lahko naredimo pač kot začasno dovoljenje za uvoz zdravila iz držav, ki imajo primerljive standarde kakovosti, varnosti in učinkovitosti. To pomeni poimenujemo jih tretje države. Tako da Agencija za zdravila in medicinske pripomočke je od leta 2017 izdala 23 dovoljenj za uvoz na predlog lečečega zdravnika s potrditvijo pristojne klinike. Tako da to se dogaja, mi v bistvu kadar potreba po zdravilu je in so izčrpane te možnosti, to delamo. In v letošnjem letu smo dobili v bistvu pač tudi dve zdravili, se pravi pa za ta uvoz, eno je za področje pulmologije, drugo pa za področje srčne kirurgije. Drugi primer je se pravi izdaja dovoljenja za sočutno uporabo zdravila. Ta pa v bistvu ima nekoliko drugačen zakonodajni okvir, to izhaja iz pripravljenosti farmacevtskega podjetja, da zdravilo ki je še v postopku pridobitve dovoljenja za promet, predstavlja /nerazumljivo/ v bistvu raziskava klinične študije še ni zaključena, ampak mi smo v bistvu pri pacientu izčrpali vse ostale možnosti, kot na primer peta ali pa šesta linija zdravljenja z recimo rak pljuč. In v tem programu oziroma v postopku kliničnega preizkušanja, se pravi program sočutne uporabe brezplačno krije vse spremljajoče stroške. JAZMP je v letu 2019 izdala dovoljenje za sočutno uporabo zdravil in sicer za enajst zdravil. Dve od teh zdravil so v bistvu zdravili siroti, na primer zdravilo se pojavlja, dostikrat se v medijih pojavlja tudi zdravilo Spinraza, se pravi za to zdravilo je bilo dovoljenje za sočutno uporabo izdano že v letu 2017, tako da tudi na to sem zelo konkretno odgovoril, se pravi za zdravila za začasnega dovoljenja za uvoz ali vnos imamo v bistvu dober dostop, to v bistvu delamo na redni osnovi in tudi za sočutno uporabo kadar so možnosti, ostale možnosti izčrpane, tudi v bistvu naredimo vse kar je v naši moči, se pravi pač da zdravila pridejo. In tudi povedal sem vam koliko zdravil je prišlo v Slovenijo v letošnjem letu. Kar je pa pomembno, da pa če v primeru interventnega uvoza mora biti pobudnik lečeči zdravnik, se pravi če njegov predlog potrdi strokovni kolegij, oziroma pristojna klinika, to v bistvu lahko naredimo. V primeru sočutne uporabe, se mora v bistvu pa tudi strinjati farmacevtsko podjetje, ker sočutno uporabo v bistvu pa tudi delamo skupaj z Evropsko agencijo za zdravila. V primeru zadnjega zdravila, ki se dosti pojavlja v medijih, se pravi Zolgensma, ki je še v postopku pridobitve dovoljenja za promet pri Evropski agenciji za zdravila, ker ta postopek poteka od lanskega novembra, to dovoljenje pa ima v Združenih državah Amerike od letos od aprila. Pač Agencija za zdravila in medicinske pripomočke ni prejela niti vloge za interventni uvoz, niti vloge za sočutno uporabo zdravila, se pravi nismo niti poskušali. Na podlagi navedenega pa lahko zaključimo, da obstoječa zakonodaja omogoča ustrezno razpoložljivost zdravil, ki so na voljo v razvitem svetu, tudi v Sloveniji in tudi v primeru redkih bolezni. </font><br/>
<font size="4">	Hvala.</font><br/>
<br/>
<b><font size="4">PREDSEDNIK DR. FRANC TRČEK: </font></b><font size="4">Hvala gospod Radulović. </font><br/>
<font size="4">	Naslednji ima besedo gospod Damjan Osredkar s Pediatrične klinike, se opravičujem, nimam vaših titulacij tukaj. </font><br/>
<br/>
<b><font size="4">DOC. DR. DAMJAN OSREDKAR: </font></b><font size="4">Pozdravljeni, hvala za besedo.</font><br/>
<font size="4">	Jaz bom govoril z vidika medicinske stroke, jaz delam na kliničnem Oddelku za otroško, mladostniško in razvojno nevrologijo, kjer je bil tudi omenjen deček zdravljenj in sem njegov lečeči zdravnik in bi rad nekaj stvari pojasnil v zvezi s vprašanji, ki so se pojavila in se navezal malo na predhodne govornike. Ena stvar, ki bi jo rad na začetku povedal je, da je dostopnost zdravil za redke bolezni v Sloveniji po mojem ravno tako kot je rekel profesor Peterlin zelo dobro in da potem pravzaprav izstopamo celo v evropskem merilu recimo in da naše sodelovanje tako z zavarovalnico kot JAZMP in ostalimi ustanovami, da zdaj ni bilo nobenih primerov, ki bi onemogočali takšno sodelovanje in aplikacijo zdravil. </font><br/>
<br/>
<b><font size="4">12. TRAK: (ŠZ) – 16.55</font></b><br/>
<br/>
<font size="4">	(nadaljevanje) In v bistvu, recimo mi smo za paciente za spinalno mišično atrofijo, kjer jih je zdaj tako veliko govora. Ko še ni bilo nobenega zdravljenja vzročnega na voljo, prosili za sočutno uporabo in smo to tudi dobili. To je šlo za zdravilo spinraza za prvih pet pacientov, ne samo da je bila ta možnost na tehnični plati speljana, ampak je tudi to podjetje, ki zdravilo izdeluje, je to zdravilo doniralo in mi smo potem v bistvu, kjer so bile tudi medicinske indikacije za takšno dajanje zelo jasne.</font><br/>
<font size="4">	Ti pacienti so tipično umrli, do svojega drugega leta starosti. Vedeli pa smo, po kliničnih študijah, da pravzaprav s takšnim zdravljenjem lahko to bolezen tako zavremo, da lahko močno izboljšamo izid teh pacientov in dejansko mi zdaj zdravimo 30 pacientov približno s to boleznijo, s tem dragim zdravilom, ki ga plačuje zdravstvena zavarovalnica Slovenije in tudi precej uspešno. </font><br/>
<font size="4">	Večina pacientov je stabilnih. To pomeni, da pri njih bolezen ne napreduje. Pri nekaj pacientih se je celo zelo izboljšalo njihovo stanje in pri nekaj se je malenkostno poslabšalo iz različnih razlogov. Eden, treba je poudariti, da pravzaprav takšna dostopnost zdravila v marsikateri državi v Evropi, ki je tudi pogostejša od Slovenije ni tako samoumevna.</font><br/>
<font size="4">	Recimo v Angliji ali pa na Škotskem odraslih pacientov s spinalno mišično atrofijo ne zdravijo, kar pri nas naši pacienti imajo na voljo in tudi vseh otrok ne zdravijo recimo v Angliji. Recimo otroci, ki potrebujejo neprekinjeno ventilacijo, se pravi, da naprava pomaga njim dihati. V Angliji recimo niso zdravljeni, medtem ko v Sloveniji so. Imamo dva taka pacienta.</font><br/>
<font size="4">	Tako, da v bistvu je dostopnost in do teh zdravil po moje dobrem in ravno tako je treba povedati, da ravno ta deček, ki se ga omenja je eden od pacientov, ki je pri njem to zdravilo, ki ga dobiva najbolj pomagalo. Mislim prav on je tisti, ki mu je najbolj pomagalo to zdravljenje.</font><br/>
<font size="4">	Tako, da velikokrat se pogovarjamo samo o dostopnosti zdravila pa o tem, kdo bo plačnik, ampak v resnici je potrebno tudi v medicinskih indikacijah govoriti in to je nekaj kar mogoče premalo osvetljeno v teh razpravah, ki mislim se pojavljajo v javnosti. </font><br/>
<font size="4">	Namreč ravno pri tem dečku, pojavile so se študije, ki kažejo, da / nerazumljivo/ učinkovito preprečuje na zelo revolucionaren način preprečuje to bolezen, ampak nobene raziskave ni, ki bi kazala, da je pravzaprav to novo zdravljenje boljše od obstoječega zdravljenja za katerega vemo, da temu fantku pomaga. Ravno tako ni nobenih dokazov, da obe zdravljenji boljše delujeta kot eno samo zdravljenje, katerokoli zdravljenje pač je.</font><br/>
<font size="4">	In zato v bistvu, ve se tudi, da to zdravljenje ni brez potencialnih stranskih učinkov, ne vemo kakšni so dolgoročni stranski učinki, zato ker ni jasne medicinske indikacije, da takšno zdravljenje učinkuje. Tudi mi nismo staršem svetovali, da prosijo za to zdravljenje plačala zavarovalnica, ker mislimo, da ni zelo jasne indikacije za to. </font><br/>
<font size="4">	Po drugi strani pa se ve, da je možno, da to zdravljenje fantu bi pomagalo, tudi če ni jasnih medicinskih dokazov. Zato smo se mi odločili, da starše tega otroka podpremo v svojih prizadevanjih to sigurno je nek problem, mislim problem, to je neko področje, ki ni čisto jasno določeno. Kaj pravzaprav v takšnih primerih narediti.</font><br/>
<font size="4">	Kakorkoli, ta fant je zdaj relativno stabilen, starša sta se odločila, da bi rada tako zdravila, kljub temu, da smo jim razložili vsa potencialna tveganja, ki so s tem povezana. In odločila sta se za pot, za kakršno sta se odločila.</font><br/>
<font size="4">	Tako, da jaz bi mogoče samo še to zaključil, da medicina doživlja res silovit razvoj in da pravzaprav to je zdaj samo prvi val, ki prihaja, medtem ko prihaja še na vseh drugih področjih medicine bo to medicina prihodnosti. Vsa ta nova zdravila so izrazito draga, kot je bilo že omenjeno in ni države na svetu, ki bi lahko vsa zdravila, mislim privoščila za vse paciente.</font><br/>
<font size="4">	Moram tudi reči, da marsikje kakšno javno zbiranje denarja je lahko tudi zelo sporno, zato ker veliko staršev recimo prosi za oblike zdravljenj, ki ne samo da niso dokazano učinkovite, ampak so lahko celo potencialno nevarne. Recimo z matičnimi celicami, za katere se ve, da včasih lahko pravzaprav tudi rakava obolenje povzročajo, pa se kljub temu starši želijo takšnega zdravljenja, medtem ko zdravniki vemo, da to za njihovega otroka ni dobro. </font><br/>
<font size="4">	Tako, da taka javna zbiranja so lahko zelo sporna, ampak najbrž je potrebno, mislim še naprej ozaveščati ljudi o tem kako je</font><br/>
<br/>
<b><font size="4">13. TRAK: (AB) - 17.00</font></b><br/>
<br/>
<b><font size="4">	</font></b><font size="4">(nadaljevanje) s tem dostopnostjo teh zdravil pri nas, zato ker mislim, da tukaj se delajo v bistvu krivice Sloveniji v tem smislu, da država kar a priori ne plača vsega kar si, za kar se pojavi na svetu in mislim se mi zdi, da je prav da se o teh stvareh pogovarjamo še naprej. </font><br/>
<font size="4">	Hvala.</font><br/>
<br/>
<b><font size="4">PREDSEDNIK DR. FRANC TRČEK: </font></b><font size="4">Hvala doktor Osredkar. Naslednja ima besedo gospo Nina Pirnat, izvolite.</font><br/>
<br/>
<b><font size="4">NINA PIRNAT: </font></b><font size="4">Najlepša hvala gospod predsednik, spoštovane poslanke in poslanci, gostje.</font><br/>
<font size="4">	Redke bolezni so kot smo slišali res posamičnih primerih, vendar jih je čez sedem tisoč v skupni obremenjenosti cirka 150 tisoč prebivalcev. Kar pomeni, da gre za pomemben javno zdravstveni problem. Kar pa tudi pomeni, da moramo dobro poznati podatke in ne na nivoju neke Excelove tabele, ampak na nivoju sistematičnega zbiranja, kjer točno vemo kaj zbiramo in kako na podlagi tega tudi načrtujemo ustrezne ukrepe. Zakaj je te ukrepe tako težko in pomembno načrtovat in zakaj je treba zbirati podatke, izhaja ravno iz značilnosti ali pa skupnih lastnosti redkih bolezni. Glejte težavna dolgotrajna diagnostika je, diagnoze mednarodne klasifikacije so velikokrat neustrezno opredeljene. Specializirana, koordinirana oskrba je pogosto pomanjkljiva. Zdravljenje je zelo kompleksno, včasih tudi zelo dolgotrajno, pa da se vrnem zdaj na zadnjega sogovornika; standardi oskrbe za zdravljenje pa rehabilitacije velikokrat še niso podprti z dokazi, ker so pač raziskave v razvoju ali pa so izvedene na majhnih vzorcih. In ravno zaradi tega mi moramo dobro poznati kaj spremljamo in ravno zaradi tega je register primerna oblika zbiranja podatkov, ker tu gre namreč za proces sistematičnega zbiranja podatkov o pojavljanju, značilnostih pomembnih pojavih, prijava je kontrolirana. In potem na to, zbira se na nivoju posamezne osebe, na to osebo se potem veže tudi vse zdravljenje, tudi izidi zdravljenja in šele tako imamo vpogled o celovitem delovanju pri tej osebi in tako se lahko potem seveda povežemo z mednarodnimi primerljivimi centri in se lahko primerjamo. Seveda je bilo na tem področju kot smo slišali že veliko storjenega. V letih 2015 do 2017 je seveda potekal dvoletni pilotni raziskovalni projekt Analize in razvoja področja redkih boleznih v Sloveniji, to smo slišali, katerega namen je bil po eni strani pripraviti zakonsko podlago za nacionalno pozicijo registra o redkih boleznih v ustrezen zakon, kar se je zgodilo. Po drugi strani pa tudi čisto spilotirati konkreten register s platformo, kar se je tudi zgodilo in rezultati so bili odlični. Zdaj je samo na tem, da se te rezultate nadgradi z nacionalnim registrom, za kar so pa seveda potrebna finančna sredstva in pa seveda kadri, ki to izvajajo. Z zakonom, kot smo slišali v letu 2018 sprememba Zakona o zbirkih podatkov v zdravstvu je postal upravitelj registra redkih bolezni Pediatrična klinika, medtem ko Nacionalni inštitut bo seveda poskrbel za vse tehnične zadeve, ko bodo seveda za to zagotovljena ustrezna sredstva in kadri. Zelo me veseli, da bo delovna skupina zdaj nadaljevala z delom, namreč pri vzpostavitvi nadgradnje teh spilotiranih registrov sta seveda dve vprašanji ključni; eno so vsebinska nadgradnja, ker na vsebinski nadgradnji registrov seveda delajo strokovnjaki specifičnih področij in pa seveda tehnična tako imenovana IT nadgradnja in jaz mislim, da lahko s skupnimi močmi in s pravo voljo to hitro izpeljemo. </font><br/>
<br/>
<b><font size="4">PREDSEDNIK DR. FRANC TRČEK: </font></b><font size="4">Hvala gospa Pirnat. </font><br/>
<font size="4">	Naslednji ima besedo docent doktor Urh Grošelj iz UKC-ja, izvolite.</font><br/>
<br/>
<b><font size="4">DOC. DR. URH GROŠELJ: </font></b><font size="4">Hvala za vabilo in za besedo, gospod predsednik spoštovani. </font><br/>
<font size="4">	Mogoče jaz bolj iz te recimo te /nerazumljivo/ linije prihajam, se pravi bolj mogoče iz te kliničnega nivoja, skrbi za pacienta z redkimi boleznimi. Jaz prihajam iz Oddelka za presnovne in hormonske motnje na Pediatrični kliniki, kjer v bistvu nekako veliko teh motenj s katerimi se ukvarjamo, je genetsko pogojenih in v bistvu en velik del naših pacientov predstavljajo pacienti z</font><br/>
<br/>
<b><font size="4">14. TRAK: (VP) 17.05</font></b><br/>
<br/>
<font size="4">	(nadaljevanje) redkimi boleznimi, seveda njihove družine. Tako, da imamo tukaj precej veliko izkušenj. Jaz bi mogoče nekako povzel. Zdaj na splošno kot izhodišče, bi se nekako strinjal s tem, kar je bilo že rečeno. V bistvu diagnostika redkih bolezni je pogosto zelo težka, pacient pogosto rabi dolgo časa do tega, da pride do prave diagnoze. V časih pač mislim, da po enih statistikah 5 do 7 zdravnikov prej vidi, preden dobi pravo diagnozo. Ta oskrba pogosto ni dovolj koordinirana, zdravljenje je kompleksno, lahko tudi razdrobljeno med več inštitucij. Mogoče Slovenija kot majhna država ima lahko tukaj še en dodaten problem – se pravi kritične mase pacientov s posamezno redko boleznijo so lahko zelo majhne. Mi imamo tipično 50 različnih bolezni na našem oddelku, redkih bolezni, pri čemer imamo pri eni bolezni 2 pacient, pri eni 3, pri eni enega, pri eni vsakih 10 let enega in tako naprej. In zato si morate predstavljati, da je malce težje včasih skrbeti, kot v velikih državah, v velikih centrih, kjer ustanavljajo specializirane centre, kjer lahko združujejo te skupine v večje skupine in jim lahko mogoče malce boljšo, mislim boljšo, jaz niti nebi rekel boljšo ampak mogoče lahko več izkušenj razvijejo v takem centru in jim na ta način ponudijo včasih boljšo oskrbo. Čeprav bi rekel, da smo v zadnjih 5 letih zagotovo šli v korak s časom z najbolj razvitimi. Tukaj bi nekako se strinjal s tem, kar je povedal tudi profesor Peterlin in ostali predhodniki. Tukaj smo mi v zadnjih 3 letih smo razširili presajanje novorojencev. Se pravi pri redkih boleznih je pogosto to, da se jih odkrije pravi čas, se pravi preden bolezen že naredi škodo in v bistvu vse tiste bolezni oziroma velik del tistih bolezni, kjer imamo učinkovito zdravilo in kjer je pomembno, da jih pravi čas odkrijemo, jih tudi odkrivamo pri novorojencih. Se pravi iz dveh bolezni, ki jih presajamo smo šli na 20 bolezni in v bistvu z 20 bolezni, pri vsaki je še nekaj podmotenj, ki jih tudi posredno lahko odkrivamo. V naslednjih letih bo lahko ta številka še večja, se pravi tukaj smo povsem primerljivi z Evropo. Potem recimo naš center konkretno, je del dveh teh referenčnih mrež evropskih centrov in s tem smo nekako v rednih, praktično vsakodnevnih ali vsakotedenskih stikih z ostalimi centri, tudi ni problem priti do drugega mnenja. Ker tukaj je pogosto treba za sprejemanje teh odločitev iskati neka mnenja kolegov iz tujine. Že omenjena Nacionalna kontaktna točka je tudi bila pomembno sooblikovana v naši skupini. Tudi mislim, da sicer sama platforma je samo izhodišče, ki ne more ponuditi vseh rešitev zato, ker imeti v bistvu neko vozlišče oziroma preplet nekih deležnikov na tem področju, društev, izvajalcev oziroma zdravstvenih ustanov, nekih resursov, nekih podatkov o boleznih je eno, nekaj je pa to, da lahko na taki točki dobiš neko strokovno mnenje. To je 7000 bolezni teoretsko in zato bi rabil imeti zelo veliko različnih profilov strokovnjakov, ki bi bili zmožni dati dovolj dobra strokovna mnenja. In to je mogoče eden izziv te točke za prihodnost. </font><br/>
<font size="4">	Glede terapije bi nekako se strinjal s tem, kar je bilo že rečeno, vsaj naš center ima tukaj zelo dobre izkušnje, se pravi vedno nekako poskušamo slediti najboljši preverjeni praksi s tujine. To pomeni tisto, kar pride v neke mednarodne smernice, tista zdravila in pa seveda sproti sledimo novostim. In tukaj moram reči tisto doslej, kar je bilo mednarodno preverjeno učinkovito ali pa del nekih smernic, smo doslej tudi uspeli zagotoviti našim pacientom. Tako, da tukaj imamo v bistvu dobre izkušnje, iščemo pa včasih tudi seveda kakšno sočutno uporabo, kakšno vključevanje v kakšne študijske protokole pri nas ali pa v tujini in tako naprej. Včasih ni nujno, da to pomeni samo zdravilo financirano kot ostala zdravila.</font><br/>
<font size="4">	Kar se registra tiče, tukaj bi tudi poudaril, se pravi tukaj se mi zdi ta vsebinski del registra, stroka se mi zdi, tudi v luči tega, kar je bilo povedano, precej dobro oziroma relativno dobro ve kako naj bi tak register izgledal. Tudi zato, ker so zdaj na voljo tudi že neki evropski krovni </font><br/>
<br/>
<b><font size="4">15. TRAK: (BJ) – 17.10</font></b><br/>
<br/>
<font size="4">	(nadaljevanje) zgledi. Ampak tukaj bo potrebna neka, jaz bi rekel mogoče ne vem, politična volja, da se ta stvar izpelje, morate vedeti, omenjen je bil Register raka v Sloveniji, ki ima 50-letno tradicijo, verjetno eden najboljših tovrstnih registrov na svetu, ampak morate vedet, da mislim da 15 do 20 zaposlenih ljudi. Se pravi, to Register redkih bolezni verjetno ne bo nikoli potrebe, da bo tako velik. Ampak to je inštitucija, to ni nekaj kar bi v nekem prostem času skupina entuziastov naredila, ampak če se bo država nekak odločila, da rabi tako inštitucijo bo mogla po vseh pravilih kot to velja za vsako tako inštitucijo to izpeljat. In tukaj bo stroka zagotovo tista, ki bo zelo v tem vsebinskem delu podprla vsako tako rešitev. Ni pa stroka tista, ki bi znala tako inštitucijo postavit oziroma pridobit nek okvir za delovanje. Ker to ni samo postavitev, ampak je tudi potem redno vzdrževanje, financiranje, cela platforma informacijska in tako naprej…</font><br/>
<font size="4">Mogoče bi se tukaj ustavil, hvala lepa.</font><br/>
<br/>
<b><font size="4">PREDSEDNIK DR. FRANC TRČEK: </font></b><font size="4">Hvala docent Grošelj.</font><br/>
<font size="4">	Naslednji ima besedo Jurij Furst iz ZZZS-ja.</font><br/>
<br/>
<b><font size="4">	PRIM. MAG. JURIJ FURST: </font></b><font size="4">Ja dober dan spoštovani člani Odbora za zdravstvo, spoštovani gostje.</font><br/>
<font size="4">	Jaz sem tukaj predstavnik Zavoda za zdravstveno zavarovanje, konkretno sem vodja oddelka za zdravila, torej odgovoren točno za to vprašanje, ki ga je gospa poslanka Jelka Godec postavila zelo konkretno. Ali so zagotovljena sredstva za zdravila za zdravljenje redkih bolezni. Že od prejšnjih sogovornikov smo ugotovili, da imamo v Sloveniji dejansko vsa zdravila, ki jih potrebujemo. Moram reči, je čisto osebno stališče, da Krisov primer žal ni tisti, ki bi nam pokazal na šibkosti tega sistema. Imamo bistveno boljše primere, ali pa smo jih imeli. Torej fant je že imel, oziroma ima prvovrstno zdravljenje, ampak seveda če je pobuda poteka, bom rekel paralelno, mimo sistema, to ni hiba sistema. Sistem na tem področju izvrstno deluje, seveda pa to ne pomeni, da potrebuje izboljšanja. </font><br/>
<font size="4">Torej če se osredotočim konkretno na zdravila. In obenem tudi na pobudo o vzpostavitvi  sklada za zdravila, zopet nekega vzporednega sistema. Torej vsa zdravila gredo, kot smo že slišali od direktorja Javne agencije za zdravila, grejo skozi določene procedure na evropski ravni, ko pride v vsako državo posebej je potem vprašanje, kako se bo vključilo v sistem zdravstvenega zavarovanja. Torej, kako se bo uvedlo zanj financiranje. Tukaj imamo zopet zelo evropske pristope, po klinični oceni sledi tudi ekonomska ocena zdravila in potem pogajanja pravzaprav za cene. Moramo vedeti, da ima farmacevtska industrija na področju teh, zlasti teh inovativnih zdravil za redke bolezni, ker so po navadi edini na eni bolezni izjemno močan pogajalski položaj in s pridom izkoriščajo svoje monopolne pozicije in izsiljujejo nerazumne cene. Saj veste kakšna cena je v ZDA, upam da bo v Evropi bistveno nižja. Tako da kar bi bilo potrebno pravzaprav, je krepiti to, kar že imamo. Torej v samem zdravstvenem varstvu nam je gospod Jelen lepo prikazal  te šibkosti, starši so marsikdaj prepuščeni sebi, kljub vsem trudom medicinskega osebja ne zmorejo ne eni ne drugi. Marsikdo je potem hude frustracije in tako naprej. Torej kar je naša skupna naloga, če lahko rečem, ljudi ki smo za to mizo je krepiti sistem zdravstvenega varstva. Podpirati ga, povečevati zaupanje vanj, da ne bo vsak ki ima, bom rekel tudi kakšno banalno bolezen, »apriori« mislil zdaj, v tujini je vse bolje kot je pri nas. Da samo zato, ker je mesec, dva čakalne dobe, da je pri nas že vse narobe in tako naprej. Hočem reči, dejansko je naša naloga podpirat, zaupat v ta sistem, ga krepit, opozarjat na njegove šibkosti, jih izboljševat seveda. Zato rabimo dobro diagnostiko sistema tudi, kajne. Sistem vodit ni ravno enostavno. Podpirati time v bolnišnicah, ki se s temi otroki ukvarjajo, jih krepit, da ne bodo ves čas sami na robu dekompenzacije. Poglejte si samo kako je razpadla »kardio« kirurgija, otroška »kardio« kirurgija, ker je dovolj da en, dva ključna strokovnjaka »data« odpoved ali »dekonpenzirata« in nam razpade vse kar imamo</font><br/>
<br/>
<b><font size="4">16. TRAK: (KŽ) – 17.15</font></b><br/>
<br/>
<b><font size="4">	</font></b><font size="4">(nadaljevanje) v Sloveniji, hočem povedati zdravstvo je občutljivo področje, zlasti na teh, bolj ko gremo v redke bolezni, bolj ko gremo v težke primere bolj je občutljivo in ga moramo urejati z občutkom, z določeno senzitivnostjo in ga na vsak način krepiti.</font><br/>
<font size="4">	Mislim, da je to moje današnje edino sporočilo, torej ustanavljanje kakršnega koli paralelnega sklada, samoplačniškega sklada je utopično, tega nima nobena evropska država. Edini skladi, ki je uradni v evropskih državah je samo v Angliji, ne celi veliki Britaniji, samo v Angliji je in to samo sklad za redke bolezni na področju raka, torej za rakaste redke bolezni in so ga v 10 letih popolnoma, to je v bistvu ločen sklad v okviru / nerazumljivo/ v okviru njihovega Ministrstva za zdravje in so ga v 10 letih popolnoma reorganizirali, ker je vodenje takšnega sklada izjemno zahtevno delo.</font><br/>
<font size="4">	Torej, če bi tak sklad tudi ustanovili pa bi recimo vse te 3 milijone, če se recimo, bom rekel teoretično starši ne bi odločili za zdravljenje v Ameriki imamo 3 milijonski sklad, ampak na enkrat bomo dobili stotine pobud, to pomeni, da potrebuješ jasna merila, ekipo strokovnjakov, to je isto kot smo se pogovarjali, kot je docent Grošelj povedal za register.</font><br/>
<font size="4">	To niso stvari, ki bi jih lahko urejal laik ali kar tako nekaj mimo grede. To morajo biti močne profesionalne strukture, da te stvari urejajo, če ne kaj se zgodi? Začel se bo, mislim ni možnosti, da bi ta sklad preživel oziroma dobro delal, če ni resnično profesionalno voden, torej apeliram na vas, da je naša naloga, skupna, krepiti ta sistem in ga bistveno še izboljšati.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK DR. FRANC TRČEK: </font></b><font size="4">Hvala gospod Fürst in kot zadnjo od prijavljenih vabljenih je gospod Martin Možina iz UKC.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">AS. DR. MARTIN MOŽINA: </font></b><font size="4">Spoštovani predsednik, hvala za besedo.</font><br/>
<font size="4">	Pravzaprav na seznam, ki je krožil tule sem se podpisal kot eden od prisotnih, ki bom pridno poslušal kaj bodo drugi strokovnjaki na tem področju povedali. Z njimi se absolutno strinjam, nisem našel, bom rekel v nobenih od mnenj kakšno slabo vsebino, bi pa dopolnil morda le v enem manjšem segmentu, ki ga pokrivam zadnjih 15 let, od kar je Slovenija vstopila v EU in to je področje, bom rekel evaluacije zdravil za redke bolezni pri Evropski agenciji za zdravila.</font><br/>
<font size="4">	Namreč, ta znanstveni odbor pri agenciji je v zadnjih 20 letih od oblikovanja evropske direktive za to področje obravnaval več kot 2500 vlog za zdravila za redke bolezni, ampak na tržišče jih je prišlo samo 160, kar pomeni, da so vsi ostali še v fazi razvoja in da lahko v naslednjih letih zdajle pričakujemo, bom rekel precejšen prihod teh zdravil in s tem tudi vrsto težav, i bodo s tem nastale ampak upajmo, da je večina teh zdravil tako klinično pomembnih, da bomo do njihovega prihoda na tržišče uspeli rešiti tudi finančna sredstva za dostopnost do teh zdravil.</font><br/>
<font size="4">	Lahko rečem, da smo vsaj v Sloveniji vzeli delo v tej komisiji zelo resno, imamo en največjih prisotnosti na komisiji, skoraj 95 % in tudi kot poročevalci smo kar med vodilnimi</font><b><font size="4">. </font></b><font size="4">Kot sem rekel, čakamo da bo teh 1800 zdravil,    </font><br/>
<br/>
<b><font size="4">17. TRAK: (VP) 17.20</font></b><br/>
<br/>
<font size="4">	(nadaljevanje) ki ta hip še nimajo statusa, lahko v naslednjih letih prišlo v tržišče in seveda upajmo, da bodo med njimi tudi tista, ki bodo bistveno izboljšala stanje bolnikov. Ne gre tukaj samo za otroke, gre tudi za odrasle. In v tem bi dopolnil morda samo predhodne predavatelje – zdravilo sirota ali zdravilo za zdravljenje redkih bolezni ni samo tisto, ki zdravi bolezen katere prevalenca je manj kot 5 na 10 tisoč. Tule so še drugi pogoji. Prvič, bolezen mora biti življenje ogrožajoča ali vsaj tista, ki povzroča trajno invalidnost in kot eno najpomembnejših, ki jih ima, bom rekel pravzaprav edino ta komisija kot eden od pogojev za odobritev zdravila kot »orphan drug«, je, da je zdravilo boljše kot tisto, ki je referenčno do takrat veljajo za določeno področje. Tukaj se pa večina molekul, večina zdravil ustavi, ker težko dokažejo, da so boljši kot tisto, kar je že na tržišču oziroma je že standard zdravljenja na tem področju.</font><br/>
<font size="4">Ko smo že pri tem dragem zdravilu – letos, tam po novem letu, sem dobil v roke dokument, ki sicer ni imel stroge oznake »zaupno« ampak je napovedal, da bo to zdravilo o katerem smo danes že govorili, da bo njegova cena 4 milijone dolarjev. Se pravi že v Ameriki je ta številka padla na polovico in po naših izkušnjah bo v Evropi padla lahko tudi za polovico samo, če bodo evropske zavarovalnice dovolj močne pri pogajanjih. </font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK DR. FRANC TRČEK: </font></b><font size="4">Hvala gospod Možina.</font><br/>
<font size="4">	S tem zaključujemo predstavitev mnenj vabljenih in odpiram razpravo članic in članov odbora. Javil se ni noben.</font><br/>
<font size="4">	Predlagateljica, potem kolegica Brinovšek, potem kolega Jani.</font><br/>
<font size="4">	Izvoli Jelka.</font><br/>
<br/>
<font size="4">	</font><b><font size="4">JELKA GODEC (PS SDS): </font></b><font size="4">Ja, zdaj, vsem vabljenim hvala za osvetlitev pač tudi konkretnih primerov. Jaz sem že na začetku rekla, da ta sklic ni namenjen proti komur koli oziroma proti, bom rekla tudi temu, kar se je v javnosti pojavljalo ampak razjasnitvi tudi določenih vprašanj, ki so se pojavljala. In jaz mislim, da smo dobili kar nekaj tudi odgovorov, verjetno tudi javnost bo iz tega znala razbrati stvari. Prav tako ni bilo niti mišljeno, da na tem področju nebi delali strokovnjaki, daleč od tega. Jaz mislim, da se vsi zavedamo, da na tem področju, tudi nacionalnega registra, ne more delati kdor koli in da se ne morejo zbirati podatki kjer koli. Ampak da, tako kot je bilo napisano v načrtu dela na področju redkih bolezni, pač to opravljalo strokovnjaki in pa tehnično kakor je povedala gospa Pirnatov na / nerazumljivo /, ker je bilo tako tudi nastavljeno. Tudi o, pravim, da ni denarja ali pa da oporekamo, da ni denarja ali pa ni zagotovljeno, ni ampak ni bilo rečeno ampak želeli smo imeti odgovore na vprašanja, ki so se postavljala v teh zadnjih mesecih. In jaz mislim, da, upam, da smo dobili korektne odgovore. Namreč smo imeli tudi, omenili ste otroško kardiologijo. Kar nekaj sej v prejšnjem mandatu pa tudi v tem in smo potem na koncu, po letu ali pa po treh letih, ugotavljali, da so nam v bistvu nekateri lagali. Ali pa zavajali javnost s podatki, ki na koncu se je potem ugotovilo, da pač niso resnični. Sami ste dejali k propadu otroške kardiologije, pa smo poslušali tukaj kako je vse v p. Zato jaz upam, da ti odgovori, ki so danes prišli, tudi glede zdravila, glede zdravljenja konkretnega primera in tako naprej, da pač stojijo tako, kot je treba.</font><br/>
<font size="4">	Kar se pa tiče nacionalnega registra, kar je tudi eden izmed sklepov oziroma naših priporočil, ki bi jih naj izvedlo Ministrstvo za zdravje, pa je več kot jasno, da očitno tega nacionalnega registra v Sloveniji še ni, kot takšnega kot bi moral po vseh teh / nerazumljivo / pač obstajati oziroma delovati. Torej, gre za seveda vsebinsko nadgradnjo tega, kar je že ta platforma, ki je že narejena, kot je bilo rečeno in seveda </font><br/>
<br/>
<b><font size="4">18. TRAK: (ŠZ) – 17.25</font></b><br/>
<br/>
<font size="4">	(nadaljevanje) tudi za tehnično nadgradnjo. To je ena stvar.</font><br/>
<font size="4">	Druga stvar je pa tudi sklad, ki je bil omenjen, ki ste ga mislim, da vi omenjali kot primere v Franciji mislim, da in še nekje v neki državi, Nemčiji ne vem, kjer iz tega sklada črpajo potem finančna sredstva za delovanje tudi državnih zadev in tako naprej. In pa povezovanje seveda nevladnih organizacij, različnih združenj v smislu seveda ozaveščanja javnosti in tega.</font><br/>
<font size="4">	Torej to je eno vprašanje, ki ga naslavljajo na ministrstvu, pa mislim, da sem ga že naslavljala ali ministrstvo razmišlja o takšnem skladu, če sploh razmišlja o tem in kakšno akcijski ali pa vizijo na tem področju. To je ena zadeva.</font><br/>
<font size="4">	Druga zadeva je pa torej še enkrat če se vrnem na nacionalni register. Po vsem tem, kar smo zdaj poslušali, jaz bi predlagala eno spremembo sklepa in sicer drugega sklepa in bi se glasil takole. Lahko potem skupaj preoblikujemo, če seveda ta podpora bo. </font><br/>
<font size="4">Jaz upam, da bo tudi s strani koalicije ne glede na to, da je to opozicija predlagala in sicer Odbor za zdravstvo poziva Vlado Republike Slovenije in Ministrstvo za zdravje Republike Slovenije, da v čim krajšem času vzpostavita nemoteno delovanje nacionalnega registra za redke bolezni, z zagotovitvijo finančnih sredstev ter kadrovsko pokrito za delovanje. </font><br/>
<font size="4">Torej jaz mislim, da po vsem tem, kar smo slišali, da nastavki so če lahko tako rečem. Jaz verjamem, da bo ta podpora tudi tukaj širša temu sklepu. Nismo dali nobenega roka, smo pa rekli v čim krajšem času. Zdaj pa je na vas, na ministrstvu ali je to za vas v letu dni ali pol leta za vas pet, šest let. To je pa od vas odvisno kaj je to v čim krajšem času. Vendar na to, kar smo danes slišali jaz mislim, da je to očitno eden izmed točk, ki lahko stvari spravijo na tem področju naprej. </font><br/>
<font size="4">Je pa še ena stvar na katero je pa opozoril varuh, kar pa moram reči žal nismo prej niti, smo nekako omenjali v sklicu je pa paliativna oskrba. Paliativna oskrba, ki sem jaz tudi pri teh zgodbah, ki sem jih poslušala tudi osebno. Ta problematika, kako bolnik zapusti bolnišnico, ko je v bistvu na tisti točki, ko starši ostanejo nekako sami. Jaz sem spraševala kako je s tem, takrat te ljudi in so rekli, da ostanejo sami, da je zelo težko, da paliativna oskrba tudi ugotavljamo na splošno v Sloveniji ni urejena. In to je tudi ena stvar, ki bi prosila od ministrstva, da povedo kako je pa z paliativno oskrbo.</font><br/>
<font size="4">Sicer bomo počakali tudi na odgovor, ki ga boste dali varuhu pa bo mogoče tudi tam, ampak vseeno bi rada slišala danes, kako je s tem področjem. Že prej v uvodu sem dejala, da ni problem samega bolnika oziroma zdravljenja, za katerega verjamem še vedno, da v Sloveniji zdravniki res poskrbijo tako kot je potrebno oziroma dajo vse od sebe, da je zdravljenje čim uspešnejše. </font><br/>
<font size="4">Ampak vprašanje potem tisto, ko nekako se ve, da pride čas te paliativne oskrbe in da tukaj starši ostajajo sami, da se starši potem med sabo povezujejo z raznimi pogovori in tako naprej. Ampak pravim, kok sem jaz poslušala te starše, nimajo v bolnišnici ni te psihološke obravnave ali kako pomoč nekega psihoterapevta, če želite kakorkoli. Ne vem.</font><br/>
<font size="4">Jaz verjamem, da so starši v tistem trenutku »fejst« emocionalni, čustveni in tako naprej in da je vse premalo. Mislim, vedno želiš še več in da si prvi na vrsti in da ti pomagajo in tako naprej. Zato, kako je s paliativno oskrbo na tem področju in pa vse še, če lahko dobim odgovore na torej vaše / nerazumljivo/ oziroma vaše odgovore, ja kaj je zdaj s tem skladom. Če kakšna možnost, glede nato, da je bilo tudi izpostavljeno iz strani strokovne javnosti in seveda potem glede sklepov.</font><br/>
<font size="4">Hvala.</font><br/>
<br/>
<b><font size="4">PREDSEDNIK FRANC TRČEK:</font></b><font size="4"> Hvala Jelka. </font><br/>
<font size="4">Sklep bomo potem uskladili. Naslednji ima besedo kolegica Nada Brinovšek.</font><br/>
<font size="4">Izvoli.</font><br/>
<br/>
<b><font size="4">NADA BRINOVŠEK (PS SDS):</font></b><font size="4"> Hvala za besedo. Lep pozdrav vsem skupaj.</font><br/>
<font size="4">No poglejte, danes se pogovarjamo, kot smo ugotovili od 120-150 tisoč naših državljanov oziroma bolnikov s to</font><br/>
<br/>
<b><font size="4">19. TRAK: (AB) - 17.30</font></b><br/>
<br/>
<b><font size="4">	</font></b><font size="4">(nadaljevanje) redko boleznijo in moram reči, da jaz sem saj pričakovala da bo državna sekretarka nam v uvodni obrazložitvi povedala kaj novega, ne pa prebrala odgovor na pismo kolegice Jelke na njeno pisno poslansko vprašanje. Sploh pa, ko ste bili seznanjeni še, oziroma dobili tudi pismo varuha človekovih pravic. Jaz mislim, da bi bilo prav, da se v bodoče vsaj malo bolj pripravite, ne pa da nekaj starega v bistvu nam preberete tule. Zdaj ministrstvo sicer v tem pisanju nekako zagotavlja, da je zgodaj pristopilo k urejanju področja redkih bolezni, da je bil sprejet dokument, ni pa predvidel nobenih finančnih posledic. Jaz bom rekla, ampak tole pa seveda ne krivim sedanjo državno sekretarko, ampak mogoče Vlade prej, predvsem leto 2011, takrat je bil pripravljen tale načrt dela na področju redkih bolezni. Danes smo slišali, da je to bolj pismo o nameri, kar se strinjam, oziroma jaz bi temu rekla nek slab osnutek seminarske naloge. Poglejte, če je to načrt dela na področju, pa vendar ne delamo mi nek načrt dela in čisto enostaven načrt dela naredimo za naše delo v naslednjem mesecu, bomo rekli to bomo naredili v tem času. Aha, bomo pa potrebovali toliko finančnih sredstev. Tole je pa bi rekla bolj načrt nekih želja, ne pa nobeden resen načrt dela. Kot sem že rekla navajate aktivnosti brez časovnih in pa finančnih učinkov, čeprav imate noter navedene kot aktivnosti na primer oblikovanje smernic uvršanja zdravila za redke bolezni, namensko financiranje razvojnih nalog in tako naprej. Zdaj kot sem rekla, no mogoče bomo dobili kakšen popravek tega načrta dela na področju redkih bolezni. V tem vašem pisanju, ki smo ga danes dobili tudi pravite, da ste na ministrstvu uspeli zagotovit trajno financiranje Nacionalne kontaktne točke. Mogoče bi lahko dobila podatek koliko pa je bilo namenjeno za to stroškov. Glejte, v letu 2018 smo sprejeli Zakon o zbirkah podatkov s področja zdravstvenega varstva, med njimi tudi register redkih nemalignih bolezni. Tam noter so, jaz se spomnim točno določeni roki do kdaj je potrebno vzpostavit posamezne registre in jaz sem prepričana, da je ta rok že zamujen. Tule pišete sicer aktivnosti za vzpostavitev registra intenzivno potekajo. Mogoče boste lahko državna sekretarka povedala, ta rok mislim da je bil konec leta 2018, zdaj smo pa eno leto po tem, ampak vi pa še kar govorite oziroma prav, da vsaj potekajo, ampak mogle bi biti zaključene te aktivnosti. Glejte, največja težava tistih, ki imajo neko redko bolezen je seveda njihovo zdravljenje, tako otročkov, kot tudi odraslih oseb in pri teh odraslih osebah me zanima, a imamo sploh kakšen podatek koliko je tistih, ki bolehajo oziroma imajo to redko bolezen, kakšna je njihova odsotnost dela in koliko to stane Zavod za zdravstveno zavarovanje. Mislim, da bi bil to tudi kar dober podatek, oziroma bi se verjetno glede na to, da je 150 tisoč obolelih, verjamem da je to dosti otrok, ampak verjamem pa da je tudi dosti starejših, ki imajo neko delovno obveznost. Zdaj jaz sem tule danes je bilo rečeno, da pač v predvsem na evropskem delu nekako sodimo med boljše, da imamo to urejeno, ampak jaz sem pa tule prebrala, ampak ne bom trdila pa piše v mediju, da je Slovenija sicer zaostaja na tem področju pa da smo v evropskem prostoru, trenutno poteka skoraj 8 tisoč projektov in pa študij na tem </font><br/>
<br/>
<b><font size="4">20. TRAK: (KŽ) – 17.35</font></b><br/>
<br/>
<b><font size="4">	</font></b><font size="4">(nadaljevanje) področju redkih bolezni. Nekaterim se je pridružila tudi Slovenija, žal pa zaradi omejenih možnosti je manj vključena kot bi sicer lahko bila.</font><br/>
<font size="4">	Kaj je zdaj na temu, eni govorijo tukaj, mediji pišejo drugače, ta podatek bi tudi rada izvedela. Koliko je otrok oziroma koliko naših državljanov potrebuje tovrstno zdravljenje nekako vemo, mogoče pa bi podatek bil zanimiv koliko jih je trenutno v postopku, na primer letno, letno koliko jih zboli, vsako leto.</font><br/>
<font size="4">	Ali bi lahko dobila tudi podatek koliko se jih obrne po pomoč za zdravljenje, za take ali drugačne nevladne organizacije, da to malo primerjamo in kakšen je proračun Zavoda za zdravstveno zavarovanje za te oblike zdravil oziroma jaz moram povedati, da nisem tako pametna, da bi o tem proračunu za leto 2019 našla proračunsko postavko, koliko je za to planirano oziroma koliko je planirana poraba za leto 2019.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK DR. FRANC TRČEK: </font></b><font size="4">Hvala kolegica Brinovšek, dvomim, da bomo dobili odgovore na vsa ta vprašanja na tej seji, lahko pa ji navsezadnje tudi pisno zahtevamo.</font><br/>
<font size="4">	Kolega Jani, izvolite.</font><br/>
<br/>
<b><font size="4">	JANI (JANKO) MÖDERNDORFER (PS SMC): </font></b><font size="4">Hvala lepa predsednik.</font><br/>
<font size="4">	Danes smo9 dobili kar nekaj podatkov, v bistvu relativno, lahko rečem silovito sliko kakšno je stanje, v grobem kakšno je stanje z redkimi boleznimi v Sloveniji in predvsem kako se jih stroka loteva in na nek način kljub temu, da seveda predlagatelji pravijo, da to ni napad na nikogar, v bistvu jaz sam sicer tudi ne razumem tega, tako da ne bo narobe razumljeno, daleč od tega.</font><br/>
<font size="4">	Pa se vzbujajo kopica enih vprašanj, namreč to sejo gleda tudi slovenska javnost in jaz sem prepričan, da tisti, ki se s tem ne ukvarjajo, ne govorim za to omizje, ki danes sedi tukaj in ste danes prisotni, predvsem na tisti drugi strani, vendar večina Slovencev ne ve kako priti do zdravil, kadar se in v družini znajde takšna stiska.</font><br/>
<font size="4">	Zagotovo je eden od prvih, bom rekel, tistih ki jim da informacije ali pa jih pouči, je zagotovo ličeči zdravnik, ki je prvi v kontaktu in od njega pravzaprav dobi družina osnovne podatke kam naj se obrne, na koga naj gre v kolikor seveda tudi že sam ličeči zdravnik ne vzpostavi tiste prve korake, ko pravzaprav išče rešitve.</font><br/>
<font size="4">	 Vendar, ne glede na to, v zadnjem mesecu in pol smo bili priča neverjetni organizaciji in medijsko podprti kampanji za zbiranje sredstev za malega Krisa, ki mu seveda verjamem vsi želimo neskončno dobro in tudi v bistvu na prvo žogo smo pravzaprav vsi veseli, da se je ta denar zbral in to še vek kakor je bilo pravzaprav potrebno.</font><br/>
<font size="4">	Vendar ob tem se vedno pojavlja vprašanje, ali je bilo to potrebno? Ali bi lahko ob kakšnih drugih korakih, v resnici ne delali te kampanje ampak bi se ta zadeva lahko reševala na drugačen način. Jaz nisem najboljše razumelo pa bi prosil še enkrat za vprašanje, ali je v tem primeru, glede na to da ni bilo govora o ničemer razen to, da je bilo rečeno da ne za prvo, ne za drugo možnost, kjer Agencija za zdravila lahko odobri postopek ni bilo to zaprošeno, se zdaj sprašujem, kdo zdaj tukaj ni odigral vloge?</font><br/>
<font size="4">	Tisti, ki je organiziral to kampanjo, tisti ki je pravzaprav imel vse podatke pa ni naredil določenih korakov, ki bi jih lahko in niti ni namen, da iščem odgovore in iščem krivce, daleč od tega, da se ne bomo narobe razumeli, moj namen je samo odgovoriti in zelo jasno sporočiti slovenski javnosti          </font><br/>
<br/>
<b><font size="4">21. TRAK: (VP) 17.40</font></b><br/>
<br/>
<font size="4">	(nadaljevanje) ali bo v prihodnje potrebna še takšna akcija. Ker če ja, potem moramo ugotoviti kaj je potrebno storiti, da se to spremeni. Ker jaz si res ne predstavljam, da bomo vsake 5, 6 mesecev delal takšno akcijo in zbirali po par milijonov in razlagali Slovencem, da pravzaprav v naši državi to ne zafunkcionira. Po drugi strani pa govorimo, da imamo dober zdravstveni sistem, da pri nas sistem deluje, da zavarovanje deluje, da, skratka, ali me razumete kaj hočem povedati? Tega odgovora danes jaz eksplicitno nisem dobil. In ta odgovor jaz hočem, to je za mene ključno.</font><br/>
<font size="4">	Druga stvar, ki se mi zdi pomembna, je da seveda, ker se toliko govori o registru, tudi večina Slovencev sploh ne ve kaj to pomeni register. In jih tukaj fopamo z nekim registrom in register je in registra ni. Oprostite, register imamo v Sloveniji in to za različne bolezni. Res pa je seveda, da je vedno problem, ker se vsakič ko se pojavi nova oblika bolezni, to ne bo naslednji mesec kar register vzpostavljen. Saj registri tako ne nastajajo. In jaz sam osebno glede na predlagateljevo mnenje oziroma predloge, ki jih je dal za današnje sklepe lahko rečem naslednje: da sicer, da poroča ministrstvo odboru o tem kakšna je situacija. Mislim, da smo imeli danes izvrstno poročilo o tem kakšna je situacija v Sloveniji. Jaz ne rabim čez 30 dni še enkrat še eno pisno obvestilo o tem o čemer smo danes že vse slišali in dobili poročilo. In če jaz prav razumem, je stanje kar se tiče redkih bolezni eno boljših v Evropi. Če ne, prosim, dajte me naglas popraviti in povejte temu – stroka, ne politika – da temu ni tako. In če temu ni tako, zopet, kakšni bodo ukrepi? To so za mene ključna vprašanja, ki morajo danes priti slovenski javnosti. Nič drugega. Vse ostalo, oprostite, bo stroka in ustrezni organi morajo poskrbeti po uradni dolžnosti kako se bo kakšna stvar razvijala. Registra raka, ki je eden najstarejših registrov v Sloveniji in največjih in najobsežnejših in bom rekel imajo tudi največ izkušenj iz tega področja, oprostite, je nastajala več kot 30 let. In več. To ni nekaj kar je nastalo od včeraj, pa v enem tednu, pa v enem mesecu, to pač tako ne gre. Nenazadnje vsa stroka, bom rekel visi in obdeluje in ima seveda tudi nek namen takšen register zakaj ga pravzaprav sploh vzpostavljamo. Iz študijskih vidikov, z vidikov nacije, porasta in zato, da se pravzaprav neka bolezen tudi sledi, spremlja in da se lahko tudi pravočasno stroka ukrepa ali predlaga rešitve ali spremembe in tako naprej.</font><br/>
<font size="4">	Drugi sklep je: »Odbor za zdravstvo poziva vlado Republike Slovenije in Ministrstvo za zdravje, da v čim krajšem času vzpostavi nemoteno delovanje nacionalnega registra za redke bolezni.« Zdaj, glede na to, da je predlagateljica predlagala neko rešitev, se bomo pač na koncu pogovarjali kakšen bo ta sklep in kako ja, ampak že na načelni ravni že ta osnoven sklep, ki je bil, smo ga pripravljeni podpreti oziroma vsaj jaz, ker v končni fazi je treba samo dokončati tisto, kar se je že začelo. Vendar tudi ko bo vzpostavljen, to jaz opozarjam, delo ni končano. Takrat se šele ornk začne. Nenazadnje tudi ko se ga bo formalno vzpostavilo, to ne pomeni, da že prej leta in leta ni bilo nič narejenega.</font><br/>
<font size="4">Tako, da za mene so ključna vprašanja, ki ga mora danes Slovenija dobiti je: ali takšno zbiranje denarja je bilo potrebno, ker drugače nebi bilo efekta, ali bi se to lahko dalo urediti tudi drugače? Oziroma tako, da bi to plačala zdravstvena blagajna? Oziroma, ker zdaj, a veste, jaz moram reči, jaz sem vesel, da se je veliko denarja zbralo. Tudi veliko še ga je ostalo ampak potem ta nepotrebna jeza in volja, ki se je vzpostavljala čez noč, zdaj bomo pa davek bo država vzela od tega denarja. Tudi to je seveda problem zaradi tega, ker gre tukaj spet bodisi malo za medijski efekt, ker so fino se je to slišalo čeprav smo vsi vedeli, da temu ni tako in da, če je seveda </font><br/>
<br/>
<b><font size="4">22. TRAK: (BJ) – 17.45</font></b><br/>
<br/>
<font size="4">	(nadaljevanje) tisti, ki je zbiral denar je to moral vedet že v naprej kaj se bo s tem denarjem dogajal, ko ga bo zbral in je več kot jasno, da nadzor je potreben, ker po drugi strani imamo kopico nekih koncertov, prireditev, dogodkov, zbiranja humanitarnih akcij in takšnih in drugačnih, za katere ljudje vedno manj verjamejo, da grejo v pravi namen. Čeriti program je sicer krasen, vemo od kje izvira, pa vendar na koncu morajo vsi položit čiste račune na mizo zato, da vzgojimo zaupanje. Zato imamo nevladne organizacije, ki imajo seveda dodeljen tudi status, ki jih je lahko možno tudi nadzirati. In ta jeza potem rojeva samo še nove negativne učinke pri ljudeh ali je stvar funkcionira ali ne. Tako da jaz sam osebno verjamem, ker nimam razloga da ne bi verjel stroki, kako zadeva funkcionira, mam pa seveda tudi eno vprašanje, ki bi ga prosil, da ga tudi dobim, zaradi tega ker je bilo izpostavljeno namreč kdo odloča, oziroma kdo sproži začetek postopka za to, da se odloči po 3. členu Zakona o zdravilih, da gre za izjemne razmere. Kaj so to izjemne razmere? Saj jaz sem načeloma razumel, da obstajata dve vrsti, pa vendar kdo je zdaj tisti, ki to odloča na agenciji. A je to agencija, a to stroka predlaga agenciji… skratka da bodo te stvari jasne. In to je zgleda treba popularizirat, ker si drugače ljudje predstavljajo marsikaj in tudi časopisi ogromno prenesejo različnih teorij. Samo mojo kolegico malo prej pred mano bi lahko poslušali, omenila je v mediju sem prebrala. Pa je poslanka, ni kdorkoli. Navadnemu državljanu jaz to še ne zamerim, ampak za poslanko pa se… verjamem da prej preveri predno prebere kakšen medij a to drži ali ne drži, a ima to kakšne podlage in bom rekel nek smisel. Tako da iz tega razloga bi bilo faj, da se to osveščanje zgodi. Razumem popolnoma pa razumem vsakega starša, ki ima otroka in se mu zgodi, najprej stiska, da najprej sploh ne vedo kje so in da so v neki slepi ulici in da vsi iščejo in da je že tam nekaj časa se zgubi in ko pridejo končno do neke diagnoze je pa katastrofa ko ugotovijo, da je to neka redka bolezen in kjer se začne šele ta mukotrpna pot, ki bi pravzaprav v nekih korakih vsaj od tukaj naprej če že vemo, se bistveno lažje morala odpirat vrata, ne da čez noč že ugotavljamo, da v Sloveniji se pa to ne da rešit. In začnemo z temi akcijami. Jaz sam mislim, da je treba seveda v tej smeri bistven bolj poučevat, oziroma osveščat ljudi, kdaj in kam naj se obrnejo. Ve pa se, kdo je tisti ki to mora naredit, ki je prvi v kontaktu in če kdo potem oni zagotovo vedo, kje so te poti. Drugače pa vsaka taka debata in diskusija za osvetlitev je vedno dobrodošla in zato pozdravljam takšno razpravo.</font><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> Hvala.</font><br/>
<font size="4">	A bi nam kdo podal odgovor, ki ga je poslanec zahteval?</font><br/>
<font size="4">	Prosim? / oglašanje iz dvorane/ Tudi vprašanja ja, gospa državna sekretarka izvolite preden nadaljujemo z razpravo.</font><br/>
<br/>
<b><font size="4">	PRIM. SIMONA REPAR BORNŠEK: </font></b><font size="4">Hvala lepa.</font><br/>
<font size="4">Zdaj upam da bom poskušala na vse odgovorit kar sem si uspela zapisat. Spraševali ste me po financiranju nacionalne kontaktne točke. Nacionalna kontaktna točka je vsako leto financirana na podlagi splošnega dogovora prave višine ne vem, lahko pa ta podatek dobimo. Morda pa vedo zdaj predstavniki z ZZZS-ja. Kar se tiče postavitve mreže, kot sem dejala je bila pravkar imenovana nova delovna skupina. Prepričana sem, da z temi različnimi dejavniki, ki so deležniki, ki so vključeni, da bo začela z delom in da se bo resno lotila tega, kar je platforma že pripravljena, kot je bilo rečeno in da bomo dosegli cilj, ki je bil zastavljen že v prejšnji delovni skupini. Spraševali ste o podatkih koliko stane »absentizem« zaradi redkih bolezni. Tudi ta podatek se da pridobit, jaz ga na pamet ne vem, pravzaprav bom tako rekla, glede na to da se veliko redkih bolezni, da je zelo veliko redkih bolezni ne vem, ali</font><br/>
<br/>
<b><font size="4">23. TRAK: (AB) - 17.50</font></b><br/>
<br/>
<b><font size="4">	</font></b><font size="4">(nadaljevanje) zavarovalnica prejema tudi podatke o šifrah diagnoz, kadar je stalež vezan na njih, tako da to lahko vprašamo ZZZS, ki te podatke ima, kot tudi NIJZ. Za podatek koliko se jih obrne na nevladne organizacije, ministrstvo ne more imeti podatka, ker če ne pride do nas, mi teh ne zbiramo. Kar se tiče paliative; o paliativi se na ministrstvu veliko pogovarjamo, tudi v luči tega, da govorimo o Zakonu o dolgotrajni oskrbi, kjer mora biti tudi to vključeno. Paliativa namreč se zavedamo, da ne obsega samo zdravljenje starejših, onemoglih, bolnikov z duševnimi boleznimi in tako naprej, ampak jo je treba na vse starostne skupine in na vse bolnike oziroma bolezenska stanja razširit. Sodelujemo tako z Zbornico, kot z drugimi društvi, z Onkološkim inštitutom in mislim, da prav naslednji teden je tudi kongres paliativne oskrbe. Kdo sproži začetek postopka o zdravljenju, to je bilo danes večkrat povedano, postopek sproži zdravnik oziroma klinika oziroma stroka, ki pacienta zdravi v dogovoru s starši. Sicer pa bi jaz mogoče kater drug odgovor lahko poda še kdo drug od prisotnih, jaz bom rekla tako da absolutno menim da nikomur ne more nihče preprečiti, da poskuša narediti vse kar je v moči za njegovega otroka. Na nas pa je, da se trudimo, da vedno iščemo nove rešitve. Jaz pozdravljam vse tiste, ki oddajajo pobude, vsi ki si želijo in zmorejo sodelovati pri izboljševanju sistema, mislim da je to dolžnost vseh nas, ki smo tukaj na tem odboru. Predvsem bi pa povzela še to, kar je bilo dobrega rečeno s strani doktorja Jurija Fürsta, treba je krepiti kar že imamo dobrega, to izboljševat, predvsem pa krepiti zaupanje in sodelovanje, tega je vsaj meni se zdi vse premalo.</font><br/>
<font size="4">	Hvala.</font><br/>
<br/>
<b><font size="4">PREDSEDNIK DR. FRANC TRČEK: </font></b><font size="4">Hvala. Naslednji je kolega Jože Lenart. Ker se nobeden ni javil, sem potem jaz in potem kolegica Ivanuša. Izvoli kolega.</font><br/>
<br/>
<b><font size="4">JOŽE LENART (PS LMŠ): </font></b><font size="4">Hvala lepa predsednik za besedo. Lep pozdrav vsem skupaj. Jaz bi sen dotaknil teme teh nacionalnih registrov, ki jih je kar veliko razpravljavcev danes, so se danes dotaknili tega področja. Na to temo sem jaz zelo kritičen. Vam bom poskušal razložiti zakaj. Jaz sem se v lanskem letu udeležil delovnega srečanja tu v Ljubljani, tam pod Kongresnim centrom, kjer je bila razprava strokovnjakov iz področja zdravstva, ravno na to področje nacionalnih registrov in podobno kot ste danes tudi iznesli, je bilo rečeno na tem področju rakavih bolezni je zadeva seveda za trdnim delom v desetletjih nastala in daje svoje rezultate. Poznam še področja diabetesa na področju otrok v Kliničnem centru, če se ne motim. Poznam še en projekt iz periferije, je bil tudi lani nagrajen. Medicina danes podeljuje nagrade kot najboljša praksa, je pa tudi nekdanji minister bil podeljevalec in ko sem ga poslušal utemeljitev tega, ni mogel verjeti kako je lahko nekdo na periferiji prišel do takih rezultatov oziroma do takšnega registra praktično z nekaj tisoč evri in pa seveda z dva do tri leta trdega dela. In ta register se danes tudi uporablja in daje tudi dobre rezultate. Ko je prej kolega Jani rekel kaj register je; ko je takšen register vnesen, saj veš na nekem področju koliko pacientov sploh imamo na tem področju. Če je to nacionalni register, koliko pacientov na posameznih področjih je, kje so večji problemi, kje so manjši. Seveda znotraj tak register daje zelo dobre rezultate kakšno je stanje, kateri pacienti so bolj kritični in takšna platforma, če je pravilno narejena, te sproti opozarja kje je treba ukrepat takoj, predčasno poklicat paciente na dodatne preglede in tako in tako naprej. Seveda odvisno na kakšnem področju je tisti, ki ste danes strokovnjaki danes dosti bolj veste. Mene je pač ta zadeva zanimala in sem se tudi malo več soočil. Zdaj seveda ko gledamo. </font><br/>
<br/>
<b><font size="4">24. TRAK: (KŽ) – 17.55</font></b><br/>
<br/>
<b><font size="4">	</font></b><font size="4">(nadaljevanje) Zdaj, seveda ko gledamo tukaj naprej, zakaj na našem nacionalnem področju ta zadeva tako počasi, gre, se človek sprašuje kje je tukaj problem.</font><br/>
<font size="4">	Recimo iz tega kar poznam je zadeva taka. Nekdo mora, strokovnjaki morajo seveda napraviti platformo, kaj hočejo, kaj hočejo spremljati, kaj je pomembno, če je to ekipa dobrih strokovnjakov mislim, da ni kaj dosti, če leta in leta na tem delajo, da se to napravi, to moramo biti potem za celo Slovenijo enako, postopke.</font><br/>
<font size="4">	Seveda je potrebno od zadaj zbrati potem varni informacijski sistem, kar danes tudi ne sme biti problem in vsi delajo po enakih postopkih. Seveda kot tretje področje pa je potem, oprostite izrazu črnsko delo, ki ga mora zdravstveni tim v vsakem zavodu opraviti, da obstoječe paciente vnese v ta sistem, po tem modelu platforme, ki jih je potrebno izdelati.</font><br/>
<font size="4">	V tem primeru, ki ga jaz poznam je potekalo to cca 2 leti, res trdega dela tega tima ampak ta tim se je lotil te naloge zato, ker je bil preobremenjen in si je hotel s tem pomagati in je tudi več let čakal Ljubljano, če želimo tako reči, ki je delala na tem in obljubljala, da recimo takšen register bo, bo in bo in ko ga ni bilo, so ga na tem področju izdelali sami in danes deluje, popolnoma strokovno.</font><br/>
<font size="4">	In se človek potem sprašuje, zakaj potem, ni potem naša stroka zainteresirana, da bi taki modeli potem bili prenešeni širše, da bi se na nacionalnem nivoju, v stroku recimo še kaj dodelalo in potem po takem istem modelu, da bi zadeva bila uporabljena naprej. Res se potem sprašuješ, kje je tu problem, pa bo potem na koncu poskušal povedati kakšno mnenje, je moje.</font><br/>
<font size="4">	Za takšne pilotne projekte se zanimajo tudi tujci, tudi vem v kliničnem centru za ta diabetes, da so se že tudi tujci zanimalo so hodili gledati, imam tudi zadnje podatke iz, ko so mi povedali iz zadnjega kongresa pa praktično cela Evropa ima te registre, celo Romunija jih ima, vsi nas prehitevajo, jaz ne vem kaj v Sloveniji čakamo, mečkamo, da ta zadeva ne gre hitreje naprej.</font><br/>
<font size="4">	Tako kot sem rekel, tudi strokovnjaki morajo za vsako tako področje pripraviti to platformo, to je strokovno, kaj je potrebno vnašati, zadaj so strokovnjaki informacijskih sistemov, seveda je potem ta problem vnosa, ki pa mora biti na terenu povsod prisoten in to moram vsak izdelati, če imamo javno zdravstvo,  je to, to.</font><br/>
<font size="4">	Verjetno pa je problem ravno v tem, ker je v preteklosti, so ti informacijski sistemi različno po terenih oziroma vsak zavod ima svojega, svojega izvajalca in tu ne pridemo na zeleno vejo ampak tu je problem bolj iz teh skupnih informacijskih sistemov, to kar zdaj Ministrstvo za zdravje dela, da bi prišlo do nekakšnih hitrih, ažurnih podatkov na vseh področjih, ker vem da ministrstvo čaka, ne vem kako dolgo, da od vseh zavodov dobijo neke podatke ampak takšni registri nacionalni pa niso vezani na to, ker te zadeve se malo drugače delajo, mislim da so bolj problematični tisti izvajalci, ki potem delajo probleme.</font><br/>
<font size="4">	Resno govorim čisto iz prakse, ker sem se veliko zanimal okrog tega in na koncu koncev se bojim še nekaj, da takšni pilotni projekti, ki so sedaj intuziastično nastali, da so za nekatere prepoceni in pa da niso nastali na pravem mestu in se mi zdi, da tukaj največji problem.</font><br/>
<font size="4">	Je pa res, da takšni registri so nujno, nujno potrebni in dajejo čudovite rezultate in dober pregled in potem tudi na tem primeru kolikor ga poznam, potem lahko zdravstveni timi zelo hitro ukrepajo in bistveno izboljšujejo zdravje na tem področju za kaj je to namenjeno. Govoril sem preprosto ampak verjemite mi, da iz prakse.</font><br/>
<font size="4">	Hvala lepa.</font><br/>
<br/>
<b><font size="4">PREDSEDNIK DR. FRANC TRČEK: </font></b><font size="4">Hvala kolega Lenart. Zdaj bom besedo vzel, samo bom poskušal biti bolj koncizen od predhodnikov. </font><br/>
<font size="4">Seveda vidim neko celo vrsto izzivov, tako bom rekel, zdaj prvi izziv, če gremo od staršev, ki se jim zgodi nekaj takega, pred porodom, med porodom, po porod, čeprav smo slišali, da ne gre le za otroke, je očitno nekakšen problem komunikacije.</font><br/>
<font size="4">Verjetno tudi zaradi pregrevanja medicinskega kadra, ki mogoče včasih        </font><br/>
<font size="4">	 </font><br/>
<b><font size="4">25. TRAK: (VP) 18.00</font></b><br/>
<br/>
<font size="4">	(nadaljevanje) tudi nima časa si vzeti čas za tovrstne informacije.</font><br/>
<font size="4">	Zdaj, druga zadeva. Glejte, Slovenija spada v zgornjo petino svetovnih družb po kvaliteti življenja. Po enih kazalcih smo v drugem pentilu, po enih v tretjem, v enih smo bolj proti koncu in sam osebno menim, da smo dovolj bogata družba, da ne potrebujemo nekih zbiranj zamaškov in podobnih zgodb. To je navsezadnje nekako tudi Jani spraševal – ali je to potrebno ali ne. Pozdravljam, da je tukaj med nami konkretni zdravnik iz neke te konkretne zgodbe, ki je tudi zelo lepo povedal, ne. A veste, tukaj potem pridemo ob stroko in ob starše, pač določena zdravila niso testirana, stroka opozori, starši želijo, kar je seveda spet nek drugi problem.</font><br/>
<font size="4">Zdaj, mogoče imam celo vprašanje za profesor Peternela, ki je rekel, da bi rajše imel kakšno vprašanje. Zdaj, iz neke moje profesije, jaz sem že dolgo časa z Estonci povezan. Estonci imajo nek projekt estonskega genoma. Nas je slab milijon več, se mi zdi, da tudi finančno to spet ni taka blazna številka, da nebi speljali dejansko projekt slovenskega genoma do konca. Enostavno, da bi si državljanke in državljani bili sekvencionirani, kakor koli bom že imenoval – da bi vedeli kakšni so naši genomi, kar bi nam navsezadnje tudi pomagalo v boljšem zdravljenju teh teoretično 7000 bolezni, od katerih se jih verjetno bolj pogosto med redkimi pojavlja enih 50, pa kakšnih 100 z nekako z manjšo frekvenco.</font><br/>
<font size="4">Zdaj, ena zgodba je ta nacionalni register za redke bolezni, ki ga sam razumem kot neki krovni register, ki seveda zahteva ljudi, ki se samo s tem ukvarjajo. Na področju medicinske informatike, če se tako izrazim. Mi imamo sploh težave z informatiko. Glejte, jaz sem se z sedanjim ministrom pogovarjal koliko je dejansko delež sredstev za informatiko v našem javnem zdravstvu. Primerjalno je nizek. V petek bomo imeli neko debato o evropski koheziji. Ampak, a veste, dandanes vam programerji znajo sprogramirati vse živo ampak najprej moramo mi vedeti kaj bi sploh radi. Kvaliteten, robusten sistem in seveda, kolega je tukaj zdaj omenil nek izraz »črnci«, ne bom šel v sociološko analizo tega – ne more to nekdo delati tako malo še zraven, po domače povedano. </font><br/>
<font size="4">Ena zadeva je tukaj še paliativa, ki delno to preči. Jaz osebno menim, da bo potrebovali eno javno razgrnitev mnenj v Državnem zboru o paliativi, ker se vedno okrog tega vrtimo. Navsezadnje, da smo enkrat poslanke in poslanci malo v šoli glede tega, če se tako izrazim, da ne bomo spet malo počez govorili. </font><br/>
<font size="4">Ena zadeva, ki sta jo zadnja dva govorca, gospod Možina in gospod Fürs nakazala, je tudi cena teh zdravil. Glejte, jaz imam zelo dobre strokovce, nisem tako pameten kot se nekdo danes hoče s tetami kregati na Facebooku glede mene. To konkretno zdravilo so dejansko razvili na javni univerzi. Torej takšni, ki sredstva prejema od davkov, od proračunov. Skratka, od številnih ljudi, ki si ga zdaj ne morejo privoščiti. Bom kar prebral, kaj je napisal moj strokovec: »predstavljajte si povprečnega Američana. Nategnili so ga dvakrat. Prvič, ko je financiral zdravilo in drugič, ker ga ne more kupiti. Lastninske pravice za zdravilo je leta 2009 kupilo podjetje / nerazumljivo /, ki ga je leta 2014 licenciral podjetju AVX, slednjega pa je leta 2018 odkupil švicarski Novartis«, skratka javni sektor dejansko financira, zasebni delničarji služijo. To zgodbo poznamo tudi od drugod, če zdaj imate iphone tukaj, internet, GPS, zaslon na dotik – v glavnem so to vse javno financirane ali sofinancirane univerze razvile. Apple je kapitaliziral na tem, ker je to integriral. In vem, v tem sklicu Evropskega parlamenta, ki ga je bilo konec pred kratkim, so bile neke pobude </font><br/>
<br/>
<b><font size="4">26. TRAK (AB): 18.05</font></b><br/>
<br/>
<b><font size="4">	</font></b><font size="4">(nadaljevanje) na vseevropski ravni, na ravni EU tudi razmisleki kaj je neka dopustna cena tovrstnih zdravil. Ker veste, ko boste zdaj v medijih, to zagrabijo, pa se pojavi kakšen ekonomist, pa se pojavi kdo iz farmacije, kdo z medicinskim faksom, pa reče; veste to blazno stane in je tako in tako. Ne vem, se mi zdi, da je malo to zgodba kot z nogometom, bi si upal celo tvegat. Vem recimo, nek nizozemski politik je bil zelo zagret, da se gre v tej smeri, Nemci temu niso ravno naklonjeni, ker imajo seveda tudi svoj farmacevtski sektor razvit in tu bi jaz rad videl tisto našo malo četico osmih evrov poslancev in poslank, da delajo, ne pa da se zdaj kregamo o črni in rjavi in ne vem čem. In seveda tu je tudi vloga zavarovalnic, tu je tudi neko resno področje, eno področje seveda tudi kot pri otroški srčni kako se povezovat zaradi kot je par ljudi, ki to v praksi delate strokovnjakov povedalo zaradi dejansko malih frekvenc. In zdaj nekako čisto za konec, a veste, tu se dostikrat pogovarjamo ko trčimo ob take zadeve, ki so zelo resne, ker ne gre za statistiko, gre za življenja, to se strinjam absolutno. Stroka versus politika, veste, to ni izključujoče, mi se tu zdaj v bistvu pogovarjamo o tem kako se bomo šli politiko ukvarjanja s področjem redkih bolezni, ki so bo razvijalo še naprej. A veste, mi imamo številne težave v sektorju zdravstva, ampak imamo dober javno dostopen sistem javnega zdravstva. Jaz bi danes v Beogradu moral biti, ker je neka resolucija, pa imamo tako glupo sestavo, kaže stalni delegacija IPU-ja v tem Državnem zboru, pa me zaradi tega ni, čeprav bi me WHO rad tam videl, ker sem aktivno delal na tisti resoluciji, a veste in tu je tudi malo kontradiktornost predlagateljev, ki bi blazno radi privatizirali. To so neke zadeve, ki so predrage, da bi nekdo tu profit vlekel iz njih in tudi zaradi tega potrebujemo javno kvalitetno zdravstvo, potrebujemo močno dobro zavarovalnico, kar se strinjam z gospodom Furstom, ki bo dejansko delala na tem. Je pa seveda na mestu nek razmislek, ki ga je navedel profesor doktor Borut Peterlin, ne nekih dodatnih možnih sofinanciranj, ki jih neke države solidarnostno poznajo in sam bi verjetno bil a je to nekaj podkonto znotraj ZZZS-ja, nekako na tej točki bi se zdaj tukaj ustavil. Zdaj mogoče če se samo opredelim do sklepov, v Levici bomo, bom te sklepe podprl. Kolegica Jelka mogoče pri drugem sklepu bi pa vseeno bili nekako določni. Ali potrebujemo zdaj pol leta, ali potrebujemo leto dni, da se ta register končno iz neke črke v papirju začne vzpostavljat, navsezadnje imamo iz preteklega mandata neko izkušnjo z nekim inštitutom, ki ga še zdaj imamo na kontu za proračun 2020, čeprav nikoli ni zaživel, pa imamo strošek z njim. Nekako toliko na kratko in podobno kot Jani, bi tudi jaz rad odgovor, ker iz tega kar je bilo povedano in iz tega kar je moja navsezadnje, ne le moja pozicija. Jaz se strinjam z ustavnim pravnikom, doktor Terškom, da je revščina protiustavna. Mi smo dovolj bogati, dovolj kvalitetno imamo vzpostavljen sistem, da ga ne rabimo poganjat na zamaških. Pika. A je temu tako? Je. A je to naša prioriteta? Je. A bo treba za to več penez? Je. Zdaj kratkoročen odgovor a je temu tako ali ne, ali sva jaz pa Jani v zablodi. Drugo dejansko koliko sredstev je potrebno za vzpostavitev nacionalnega registra redkih bolezni, bom rekel preko palca pet ljudi pa par milijonov za dobro informatiko pa sprogramiranje. V enih dveh rajši več kot manj, a veste, ker govorit o 800 tisoč, da boste resno naredili informatiko za evropsko kohezijo.</font><br/>
<br/>
<b><font size="4">27. TRAK: (TB) – 18.10</font></b><br/>
<br/>
<font size="4">	(nadaljevanje)  Tak človek se ne bi smel s politiko ukvarjat, ker nič o informatiki ne ve, pa še o politiki nima kaj dosti pojma. In tretja zadeva, seveda, kako te naraščajoče stroške financirat, tudi s takimi dodatnimi možnostmi, kot je francoski in še kakšen primer in seveda se zaveda, da imamo dostopen, primerjalno gledano, relativno kvaliteten sistem javnega zdravstva, ki ga je treba ohranjat in razvijat tudi kot civilizacijski dosežek. Hvala.</font><br/>
<font size="4">	Kolega Jani Prednik.</font><br/>
<br/>
<b><font size="4">JANI PREDNIK (PS SD):</font></b><font size="4"> Predsednik, hvala za besedo. En lep pozdrav vsem gostom, poslanke in poslanci.</font><br/>
<font size="4">Zdaj, mi vemo, da v tem parlamentu je sklicanih ogromno odborov, z manj ali bolj pomembnimi temami. Jaz tega danes uvrščam med tiste bolj pomembne in tu gre neka pohvala kolegom iz opozicije, iz stranke SDS, da ste ta odbor tudi sklicali. Jaz sem pred skoraj enim letom, na takrat še ministra Fakina, naslovil poslansko vprašanje, povezano z redkimi boleznimi. Lahko povem, da minister Fakin takrat ni odgovoril nič. Tako da sem zadovoljen, da je nova ekipa, pod vodstvom gospoda Šabedra, bom rekel, bolj proaktivno pristopila k reševanju te problematike, za kar se seveda tudi zahvaljujem.</font><br/>
<font size="4">Jaz bi opozoril, niti ne bi spraševal, ampak bi samo opozoril na eno zadevo in sicer, da je že bil, popravite me, če se motim, oziroma, če je morda to sprejeto, da so bili poskusi med leti 2012 in 2013, po ureditvi tega področja s priprav pravilnika v sistemski ureditvi redkih bolezni. Ta pravilnik so tudi obravnavali članice in člani Zdravstvenega sveta. Tu bi v bistvu tej novi ekipi, ki je prišla z ministrom Šabedrom, samo predlagal, da preverite na ministrstvu, zakaj se je, če se je, ustavilo in ne vem, morda je to ena izmed možnih rešitev. Ne vem, ugibam, ampak samo pač, predlagam.</font><br/>
<font size="4">Da ne bom predolg, ker je bilo že vse povedano, samo glede sklepov - kar se tiče prvega predlaganega, mislim, da je bilo danes že realizirano, ker so pač predstavniki ministrstva o načrtih govorili, kar se tiče pa drugega sklepa, pa ga bomo, tako kot verjetno v vseh strankah, tudi v SD podprli.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK DR. FRANC TRČEK:</font></b><font size="4"> Hvala, Jani.</font><br/>
<font size="4">Kolega Robert Pavšič, pripravi naj se kolega Aleksander Reberšek.</font><br/>
<br/>
<b><font size="4">ROBERT PAVŠIČ (PS LMŠ):</font></b><font size="4"> Ja, dober dan vsem skupaj.</font><br/>
<font size="4">No, jaz pa sem malce v zadregi, namreč, do kod lahko politika posega v stroko in, zdaj na koncu se mi je zdelo, da govorimo o političnih indikacijah, pa o medicinskih indikacijah in na koncu se je vse skupaj, po mojem takem, laičnem, dojemanju zadeve, skoncentriralo na 3 ključna vprašanja - vprašanje registrov, torej vprašanje informatike, kako vzpostavit dolgoročni sistem financiranja in sistema in zdravljenja in potem tisto, kar je najbolj važno, na koncu koga poslušat, ali politiko ali stroko.</font><br/>
<font size="4">Sem danes slišal, s te strani, ogromno dobrega, zadeva deluje. Jaz sem tudi, sem malo, sem raziskal zadevo in potem videl, da pri nas imamo mi pravzaprav že ogromno registrov vzpostavljenih, treba jih je samo na nekemu nivoju poenotit, tako da bojo imeli vsi dostop do njih, ampak tudi, to verjamem, da imajo vsi strokovnjaki dostop do teh registrov, kajne, register pacientov s cistično fibrozo, presnovne bolezni, fabryjevo boleznijo, motnje strjevanja krvi, odpoved ledvic, živčno mišične bolezni, primarne imunske pomanjkljivosti, prirojene anomalije. Potem sem našel na spletni strani – Nacionalni inštitut za javno zdravje je imel pred dvema letoma, približno, skoraj točno, sistemska izhodišča in razvojne usmeritve, predavanje v Zrečah.</font><br/>
<font size="4">Tako da, na temu vprašanju se konstantno nekaj dogaja in, mi pa potem, kot neka politika, izkoristimo stisko ene družine, enega otroka, da to še bolj potenciramo na neke nemogoče nivoje in potem se sprašujemo, koliko je vredno zdravilo? Če gledamo ekonomično, vsaka stvar je vredna toliko, kolikor je zanjo pripravljen plačat in če jemljemo, da je človeško življenje neprecenljivo, potem bodo tudi ta zdravila letela samo še v nebo in to je tisto, o čemer moramo govorit, da </font><br/>
<br/>
<b><font size="4">28. TRAK: (AB) - 18.15</font></b><br/>
<br/>
<b><font size="4">	</font></b><font size="4">(nadaljevanje) pravzaprav denar niti ni tako pomemben na koncu. Bolj pomemben bi bil ta človeški dostop do vsega skupaj. Stroka zagotavlja, jaz nimam razloga, da ne bi verjel, res nimam razloga da ne bi verjel, da se do vsakega od teh pacientov, pa to niso samo otroci, so tudi odrasli, če pogledamo samo registre, ki sem jih prej naštel. To so tudi odrasli, pristopa zelo odgovorno in da pravzaprav se ne gleda na stroške zdravljenja. Recimo v Veliki Britaniji preden odobrijo nek zdravilo, upoštevajo tudi rezultat stroškovne učinkovitosti, ki ne sme preseči 20 do 30 tisoč funtov na dodatno leto zdravstveno kakovostnega življenja. No, potem pa smo v rahlem konfliktu s tistim ekonomskim načelom, ne koliko je stvar neka vredna, zgleda da je. Človeško življenje v Veliki Britaniji je vredno 20 do 30 tisoč funtov na leto kakovostnega življenja. In ja, o poročilih Zavoda za zdravstveno zavarovanje Slovenije sem že kar nekajkrat videl opozorilo noter, da se število redkih bolezni in zdravil sirot, ki so zelo draga, iz leto v leto povečuje in da so to težavo že zdavnaj zaznali in da so v bistvu ne med vrsticami, kar direktno pozivajo dajmo naslovit, ker to bo problem čez par let, če ni že danes. Ker z napredkom diagnostike kaj se zgodi, tudi število odkritih bolezni. Mogoče je bilo zdaj število bolnikov z redkimi boleznimi tudi veliko, samo jih od tega ogromno nismo odkrili. Zato je vsekakor zelo pozitivno, da smo se usedli za to mizo in začeli o tem pogovarjat, ampak zato da bomo rešili probleme jutrišnjega dne, pa da bo čim manj takšnih dogodkov kakor je bil v zadnjih dveh mesecih, čeprav moram povedati, da sem neizmerno ponosen na to državo, na ljudi, ne na politiko. Moramo ločit. Na državo kot ljudi sem zelo ponosen, ker je v rekordnem času prepoznalo stisko in poskušalo narediti vse, da se reši eno samo, samo življenje. Saj veste, če rešiš eno življenje, rešiš cel svet.</font><br/>
<font size="4">	Hvala.</font><br/>
<br/>
<b><font size="4">PREDSEDNIK DR. FRANC TRČEK: </font></b><font size="4">Hvala. Politiki smo še vedno ljudje ugotavljam. </font><br/>
<font size="4">Predlagatelj izvoli.</font><br/>
<br/>
<b><font size="4">JELKA GODEC (PS SDS):</font></b><font size="4"> Hvala lepa. Zdaj nekaj odgovorov je bilo jasno konkretnih že prej, ko so vabljeni odgovarjali tudi glede konkretnega primera. Jaz bi tukaj rada ustavila kolega, ki je poskušal zdaj pa res politično spremenit zadevo. Ne gre za nobeno izkoriščanje konkretnega primera, daleč od tega. Mislim da so se tu neka stališča oblikovala, ki nimajo, mislim imajo veze, ampak ni konkretno v tem primeru in če bi si prebrali gradivo, ki je noter, ker smo vam dali posebej zaradi Nacionalnega registra redkih bolezni en članek oziroma izvirni zdravstveni članek in ne javne objave v medijih glede tega, bi lahko videli čemu je namenjen javni nacionalni register. Nekatere države so to prepoznale kot eno izmed temeljnih nalog prednosti in so s tem začele že veliko prej in so namenili državna in evropska sredstva pridobile, zato da se je oblikoval enotni nacionalni register redkih bolezni, ki omogoča seveda, saj pravim, strokovno boste kolega, ki je delal na tem pilotnem projektu mogoče lahko, mislim ni kolega, ampak zdravnik, ki bo lažje to povedal bolj strokovno, ampak ta register je namenjen prepoznavanju bolezni, zdravljenju bolezni in tako naprej. Namenjen ni, da greš ti, torej gre za enotni nacionalni register. Preberite si izvirni znanstveni članek Register redkih bolezni, sistemska izhodišča in razvojne usmeritve. In če bi država prepoznala to in je tudi prepoznala v bistvu v načrtu aktivnosti za redke bolezni oziroma v delovnem načrtu leta 2011, 2012 in je prepoznala tudi v zakonu, ker je bil zakon sprejet v prejšnjem mandatu, da bi ta register začel delovat. Je pa danes na nas,</font><br/>
<br/>
<b><font size="4">29. TRAK: (DAG) - 18.20</font></b><br/>
<br/>
<b><font size="4">	</font></b><font size="4">(nadaljevanje) pa tudi na Vladi, na ministrstvu - in se zahvaljujem vsem, ki boste podprli ta drugi sklep -, da delovna skupina, ki je bila oblikovana, bili so sklepi dani, vendar še ni zasedala, po mojih informacijah, za oblikovanje nacionalnega registra, da torej tudi ministrstvo prepozna te zadeve, sicer počasi, ampak jih, torej, ne gre za noben političen pritisk, ampak gre za to, da je to na strokovni ravni priznano, priznano tudi na ministrstvu, da takšen register mora biti v Republiki Sloveniji, ker vemo, da jih imajo tudi v drugih državah Evropske unije. In ta nacionalni register bo pripomogel, seveda, predvsem stroki, da bo lahko še bolj kvalitetno delovala na tem področju - predvsem stroki. In na nas, konec koncev, je bilo, da smo sprejeli ta zakon, smo ga sprejeli, na nas je oziroma ne na nas, ampak zdaj s tem priporočilom Vladi, naj najde tudi finančna sredstva in kadrovsko zagotavlja, da bo ta nacionalni register lahko začel delovati, popolnoma nič drugega. In tu sem že na začetku rekla, če bomo začeli politično obračunavati, kdo, kaj pa kako, pa kdo koga izkorišča, tega ne bomo nikoli naredili. Potem bomo pa lahko rekli, mi smo bili krivi, ker nismo niti Vladi rekli, dajte to naredit do konca, izpeljite to, naredite to. In moj predlog je oziroma predlog Poslanske skupine SDS, da se drugi sklep časovno opredeli, tako kot je rekel predsednik, da bi bilo le dobro, da se časovno opredeli. In kot smo se pogovarjali, ne bomo šli v roku treh mesecev, šest mesecev, ampak v enem letu. Če pa mislite, da je možno prej, bomo pristali tudi na krajši časovni rok, na daljšega pa definitivno ne. Jaz mislim, glede na to, da je delovna skupina narejena, se lahko torej pogovarjamo o šestih mesecih, recimo, o šestih mesecih, ne čim prej, ampak v roku šestih mesecev. </font><br/>
<br/>
<font size="4">	</font><b><font size="4">PREDSEDNIK DR. FRANC TRČEK: </font></b><font size="4">Hvala, Jelka. </font><br/>
<font size="4">	Kolega Robi je želel repliko. Izvoli, tri minute. </font><br/>
<br/>
<font size="4">	</font><b><font size="4">ROBERT PAVŠIČ (PS LMŠ): </font></b><font size="4">Hvala, saj bo manj kot tri minute.</font><br/>
<font size="4">	Kar se tiče politične uporabe tega, do današnjega odbora ne bi prišlo, če ne bi bilo aktualnega dogajanja. Tako moramo priznati pa si naliti kdaj tudi čiste vode. Čeprav je ZZZS že mnogo prej opozarjal, da narašča potreba po višjih sredstvih predvsem za zdravila, zdravila sirote. Mi pa spet poskušamo iznajti toplo vodo - register na svetovnem nivoju že obstaja, pa mislim, da ga veliko zdravnikov oziroma profesionalcev tudi uporablja, to je orpha.net. In naj stroka pove, kakšen register rabijo, in naj oni se izjasnijo do tega, ne bomo mi diktirali ministrstvu, zdaj bomo spet vzpostavljali neke registre, metali denar skozi okno, a na koncu ne vemo niti, kaj hočemo dobiti. Stroka naj pove, kaj dejansko rabi. Zato bom jaz, preden bomo glasovali, zahteval premor za uskladitev v koaliciji. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK DR. FRANC TRČEK: </font></b><font size="4">Hvala. Jemljem na znanje, ampak kot predsedujoči bom le rekel, tisti, ki niste bili v predhodnem sklicu, mi smo to sprejeli. Naloga parlamentarcev je tudi, da spremljamo, kar premalo delamo, ker nam pogosto  zmanjkuje časa, ali se nekaj, kar mi, če rečemo v ljudskem jeziku, v tem hramu demokracije požegnamo, v praksi izvaja. To se v praksi še ne izvaja. Za to potrebujemo in denar in kadre, ki jih moramo zagotoviti v proračunu. Tega ne more nekdo delati kot svoj konjiček ob že tako ali tako pregorevanju v zahtevnih profesijah. Toliko.</font><br/>
<font size="4">	Izvoli, predlagateljica. </font><br/>
<br/>
<font size="4">	</font><b><font size="4">JELKA GODEC (PS SDS): </font></b><font size="4">Ja, hvala, predsedujoči, točno to, kot si dejal, kakorkoli, ko postaneš poslanec, se je treba tudi malo pozanimati o sami zadevi, kje je bila v prejšnjih ali predprejšnjih mandatih zakonska podlaga. Pustimo zdaj to, katera politika je kaj sprejela, ampak zakonske podlage. In v gradivu imate tudi - še enkrat poudarjam -, da je stroka povedala, kakšen nacionalni register bi radi imeli, ne politika, ne mi, mi smo samo zakonsko omogočili s tistim zakonom v prejšnjem mandatu, da se ta register vzpostavi, da je podlaga na NIJZ pa na pediatriji. Zdaj pa, tako kot je rekel predsedujoči, je potrebno še nekaj več, očitno, ker se te stvari niso začele še niti izvajati. In stroka bo povedala, in je povedala danes. </font><br/>
<font size="4">	</font><br/>
<b><font size="4">30. TRAK: (DAG) - 18.25</font></b><br/>
<br/>
<b><font size="4">	</font></b><font size="4">(nadaljevanje) Še enkrat, imate v gradivu strokovne podlage za to, nič si mi ne izmišljujemo zdaj poslanci, kakšen register bo. Ne bomo si izmislili, zato ker je stroka povedala, je NIJZ povedal in tako naprej. In hvala, no, predsedujoči, ker si povedal, da pač gre za to, da zadeve, ki so že bile napisane, tudi z zakonsko podlago, zdaj želimo spraviti malo bolj naprej. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DR. FRANC TRČEK: </font></b><font size="4">Hvala. </font><br/>
<font size="4">	Kolega Aleksander, izvoli. </font><br/>
<br/>
<font size="4">	</font><b><font size="4">ALEKSANDER REBERŠEK (PS NSi): </font></b><font size="4">Predsedujoči, najlepša hvala za besedo.</font><br/>
<font size="4">	Vse skupaj lepo pozdravljam! </font><br/>
<font size="4">	Te dobrodelne akcije za bolnike z redkimi boleznimi so test naše človekoljubnosti in solidarnosti. Prav je, da jim kot posamezniki in družba pomagamo in skupaj priskočimo na pomoč. Glede na to, da pa mi vsi pomagamo in plačujemo v zdravstveno blagajno, je pa treba sistemsko poskrbeti za vse bolnike z redkimi boleznimi, ki jih je v Sloveniji 120 tisoč. Vendar teh bolnikov ne smemo prepustiti samo dobrodelnim organizacijam, ampak moramo na sistemski ravni poskrbeti zanje, da ne bomo reševali vsakega primera posebej. Neke gasilske akcije, ki se jih gremo, so nedopustne, zato zahtevamo od Vlade, da se problema bolnikov z redkimi boleznimi loti resno in takoj. In zakaj je treba to storiti - zaradi tega, ker si vsak bolnik zasluži najboljšo oskrbo, ki mu jo družba lahko nudi. Do sedaj se je izkazalo, da so zaradi izdatne medijske podpore nekateri primeri bili uspešni in smo kot narod stopili skupaj in pomagali, nekateri pa, na žalost, nimajo te sreče. Poskrbeti moramo tudi za ostalih 120 tisoč ljudi, ki so zaradi redkosti bolezni prizadeti. </font><br/>
<font size="4">	Od ministrstva in Zavoda za zdravstveno zavarovanje pričakujem odgovore, predvsem pa neke rešitve, na kakšen način boste sistemsko rešili financiranje zdravil za redke bolezni, ki niso registrirane v naši državi in Evropski uniji. Kje so ovire in kaj boste storili, da teh ovir ne bo več, da tega ni mogoče izvesti na podlagi dosedanje zakonodaje in pravil obveznega zdravstvenega zavarovanja, če nas sistem temelji na solidarnosti, zakaj sta to lahko storili, recimo, Nemčija in Španija. Menim, da bi zdravstvena blagajna morala kriti stroške zdravljenja in zdravil vsem, ki imajo redke bolezni, saj ti še toliko bolj potrebujejo našo skrb in našo pomoč; ker so zdravila zanje, če sploh so, draga, je to še toliko bolj upravičena naloga. Eden izmed predhodnikov je povedal, da tisto, kar mi potrebujemo, je volja, akcija in realizacija. Še kako se strinjam z njim, je pa ob vsem tem nemogoče razumeti, kam smo zajadrali kot družba. V Sloveniji se letno zaradi različnih oblik korupcije v javnem in zasebnem sektorju letno izgublja med 1,5 in 2 % BDP, kar pomeni skoraj milijardo evrov. To dopuščamo, ne moremo pa po vzoru Nemčije in Španije plačati zdravila za našega državljana. Vsak izmed nas bi se moral vprašati, kaj, če bi bil na njegovem mestu sam. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK DR. FRANC TRČEK: </font></b><font size="4">Hvala, kolega Aleksander.</font><br/>
<font size="4">	Ker ni več želje po razpravi, bi prosil, da se, državna sekretarka, ljudje s pediatrične klinike in tudi iz NIJZ, opredelite do delovanja nacionalnega registra, če imate še kaj povedati, verjetno. In tudi gospoda prof. dr. Peterlina bi prosil, če nam lahko pove glede projekta Slovenski genom kot, če ga pravilno razumem, potencialnega preventivnega projekta. Izvolite, kdo bo prvi? Gospa Pirnat, izvolite. </font><br/>
<br/>
<font size="4">	</font><b><font size="4">NINA PIRNAT: </font></b><font size="4">Torej, še enkrat, slovenski nacionalni register je zapisan z zakonom. To pomeni, da je ustvarjena zakonska podlaga, da se sploh sistematično pristopa k zbiranju podatkov o posamezni osebi na enoten način. Namen tega registra je, da so dejansko vsi podatki za vse osebe z redkimi boleznimi, za katere smo slišali, da jih je več kot 7 tisoč, zbrani enako, na enaki platformi. Platforma na vzorčnem primeru je bila vzpostavljena, vzpostavljena je bila na dveh redkih boleznih, zdaj je pa treba seveda to razširiti še na ostalih SCA, 7 tisoč, na enak način, kar nam bo v prihodnosti omogočilo natančno spremljanje, porabo zdravil in tudi izide zdravljenja. Torej, stroka to absolutno podpira. Kakšen način zbiranja oziroma kako bo pa proces zbiranja organiziran, bo pa seveda morala organizirati in vzpostaviti pediatrična klinika in za to seveda imeti ustrezne strokovnjake. Seveda je to »ongoing process«, tako kot je bilo to na onkologiji že v preteklih </font><br/>
<br/>
<b><font size="4">31. TRAK: (NB) - 18.30</font></b><br/>
<br/>
<font size="4">	(nadaljevanje) štiridesetih letih, vendar za to je potrebna ekipa. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> Hvala. </font><br/>
<font size="4">	Želite iz pediatrije še kaj dodati, glede povedanega? Izvolite. </font><br/>
<br/>
<b><font size="4">	DOC. DR. URH GROŠELJ:</font></b><font size="4">Ja. Saj ni kaj dosti za dodati. Mi bomo veseli vsakega v bistvu angažmaja v smeri nekih, zagotavljanja pogojev, da bi se to končno vzpostavilo. Mi smo za to rešitev zelo zainteresirani in bomo ta strokovni del po svojih najboljših močeh tukaj prispevali. </font><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> Hvala, prof. Peterlin. Mogoče glede genoma še. </font><br/>
<br/>
<b><font size="4">	PROF. DR. BORUT PETERLIN:</font></b><font size="4"> Hvala za vprašanje. </font><br/>
<font size="4">	S 1. novembrom, se pravi, s prihodnjim mesecem je predviden začetek financiranja slovenskega genoma, s čimer se Slovenija pridružuje manj kot dvajsetim državam v svetu, kjer je državni program nacionalnega genoma financiran kot vizija. Zdaj, v Sloveniji seveda ni financiran v takšnem obsegu kot je to običajno v drugih državah, se pravi, po količini, da rečemo nekje pet do 10 procentov tistega kar bi potrebovali, ampak smo zelo veseli in smo lahko ponosni, da začenjamo takšen projekt, ker bomo začrtali predvsem gabarite, kako osmisliti genomsko bodočo medicino, da bodo tudi naši državljani imeli čim več od tehnološkega napredka na tem področju. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> Hvala. </font><br/>
<font size="4">	Ali mogoče državna sekretarka se lahko opredeli kakšen je časovni okvir vzpostavitve delujočega nacionalnega skupnega registra za redke bolezni, da ustrezno dopolnimo drugi sklep, da ne bomo dali, ne vem, tri mesece, potem bom pa jaz v funkciji predsedujočega pa predlagatelj norela, zakaj to še ni realizirano. </font><br/>
<font size="4">	Izvolite. </font><br/>
<br/>
<b><font size="4">	PRIM. SIMONA REPAR BORNŠEK: </font></b><font size="4">Se opravičujem, ampak tega podatka ne bom mogla dati brez pomoči NIJZ in stroke, ki ve koliko daleč je bilo. Tudi delovna skupina bo verjetno, ko bo začela z delom, pogledala kje so te platforme, koliko je pripravljenega in kako hitro se to lahko izvede. Je pa dejstvo, da je treba denar v proračunu zagotoviti za delovanje, in da je treba pogledati koliko ti registri do zdaj, ki so bili izpostavljeni, stanejo. Veliko jih je namreč delovalo na osnovi lastnih sredstev, tako da, če bodo prišli na nacionalni nivo, mora država v proračunu zagotoviti sredstva in je treba narediti oceno koliko to je. </font><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> Gospa Pirnat, ali imamo oceno ali je leto dni ustrezen predlog v sklepu? </font><br/>
<br/>
<b><font size="4">	NINA PIRNAT:</font></b><font size="4"> Leto dni je po mojem vsekakor ustrezen predlog. Zdaj pa, če pogledamo po analogiji vzpostavitve registra za ortoplastike, je zdaj ena taka ocena, ca je bila 250 tisoč evrov ocena za delo ca štririh do petih strokovnjakov plus IT podpore, ampak eno leto menim, da je ustrezen čas, da se vse zažene. </font><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> Hvala. </font><br/>
<font size="4">	Zaključujem razpravo. Na glasovanje dajem naslednja predloga sklepov. </font><br/>
<font size="4">	Prvi sklep: »Odbor za zdravstvo poziva Vlado Republike Slovenije in Ministrstvo za zdravje, da v roku 30 dni poroča Odboru za zdravstvo Državnega zbora Republike Slovenije o izvedbi načrta dela na področju redkih bolezni do leta 2020 in o aktivnosti za pripravo načrtov dela na področju redkih bolezni za obdobje 2021 do 2030.«</font><br/>
<font size="4">	In drugi sklep: »Odbor za zdravstvo poziva Vlado Republike Slovenije in Ministrstvo za zdravje, da v roku enega leta vzpostavi nemoteno delovanje nacionalnega registra za redke bolezni z zagotovitvijo finančnih proračunskih sredstev in kadrovsko delovanje.« </font><br/>
<font size="4">	Kolega Pavšič je napovedal. Izvoli. </font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Ja, prosim. Postopkovno prosim za 15 minut premora, da se uskladimo pri glasovanju. </font><br/>
<font size="4">	</font><br/>
<b><font size="4">	PREDSEDNIK DR. FRANC TRČEK:</font></b><font size="4"> Ali vam bo dovolj 15 minut? </font><br/>
<br/>
<font size="4">	(Seja je bila prekinjena ob 18.51.) </font><b><font size="4"> </font></b><font size="4"> </font><br/>
<br/>
<b><font size="4">32. TRAK (AB): 18.50</font></b><br/>
<br/>
<b><font size="4">	</font></b><font size="4">(Seja se je nadaljevala ob 18.51.)</font><br/>
<br/>
<b><font size="4">PREDSEDNIK DR. FRANC TRČEK:</font></b><font size="4"> Okej, nadaljujemo. Halo. A se lahko poslanci in poslanki usedete, da nadaljujemo sejo. Okej. </font><br/>
<font size="4">	Prehajamo na glasovanje. Na glasovanje dajem naslednji predlog sklepa.</font><br/>
<br/>
<font size="4">Prvi, Odbor za zdravstvo poziva Vlado Republike Slovenije in  ministrico za zdravje, da v roku 30 dni poroča o Odboru za zdravstvo Državnega zbora Republike Slovenije o izvedbi načrta dela na področju redkih bolezni do leta 2020 in o aktivnosti za pripravo načrta dela na področju redkih bolezni za obdobje 2021 do 2030. </font><br/>
<font size="4">Prehajamo na glasovanje. Začenjamo z glasovanjem, glasovanje poteka. Končujemo glasovanje. Sklep ni sprejet. Za je glasovalo 6, proti 9 poslancev.</font><br/>
<br/>
<font size="4">Na glasovanje dajem predlog drugega sklepa, ki se glasi: Odbor za zdravstvo poziva Vlado Republike Slovenije in ministrstvo za zdravje, da v roku enega leta vzpostavi nemoteno delovanje Nacionalnega registra za redke bolezni, z zagotovitvijo proračunskih finančnih sredstev in ustreznimi kadri. </font><br/>
<font size="4">Izvolite kolega Pavšič. </font><br/>
<br/>
<font size="4">	</font><b><font size="4">ROBERT PAVŠIČ (PS LMŠ): </font></b><font size="4">Hvala gospod predsednik. No, glede na mnenje državne sekretarke in tudi posveta v koalicijskih strankah na tem odboru smo mnenja, da je preveč odprtih vprašanj glede finančne in kadrovske konstrukcije, da bi jo lahko determinirali v časovnem obdobju enega leta, zato predlagamo, da kot sklep odbora sprejmemo prvotno predlagani sklep predlagatelja, torej da Odbor za zdravstvo predlaga Vladi Republike Slovenije in Ministrstvu za zdravje Republike Slovenije, da v čim krajšem času vzpostavi nemoteno delovanje Nacionalnega registra za redke bolezni.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DR. FRANC TRČEK: </font></b><font size="4">Predlagateljica.</font><br/>
<br/>
<b><font size="4">	JELKA GODEC (PS SDS): </font></b><font size="4">Zdaj vprašanje je v besedici čim krajšem času, ker vzpostaviti nemoteno delovanje Nacionalnega registra za redke bolezni pomeni torej zagotoviti finančna sredstva in kadrovsko zasedbo. Po besedah predstavnice NIJZ-ja in Pediatrične klinike oziroma UKC Ljubljana, bi bilo možno oziroma je leto dni tista besedica, ki nadomešča v čim krajšem času, kajti pilotski projekt je nastavil platformo, je jasno tudi kdo kadrovsko bi to naj pokrival, verjamem pa, da se je pri koaliciji zalomilo pri finančnih sredstvih, vendar ravno zaradi tega stališča smo dali leto dni. Leto dni, kar pomeni, da se zadeva v bistvu prestavi, ker če pa mi rečemo v čim krajšem času, potem leto dni oziroma dve leti, ko bi vi to mogoče lahko zagotovili, ni čim krajši čas. To je lahko že druga Vlada in bomo spet sedeli. Zato vam govorimo v letu dni. Najprej predlog, jaz vam povem, NIJZ-ja je bil šest mesecev, pa smo rekli ne, ker v tem proračunu ne bo verjetno možno tega zagotovit, ker ko poslušamo koalicijo oziroma predsednika Vlade je proračun zaklenjen, če smo na tem. Ampak leto dni pomeni pa proračunska sredstva 2021 in v letu dni po mojem je, mislim, če pa v letu dni ministrstvo ni sposobno finančne konstrukcije skupaj z NIJZ-jem pa seveda z vsemi akterji finančno opredelit, narediti kar bi že moralo biti, ker ta načrt delajo že dolgo. Ta nacionalni register je že dolgo. </font><br/>
<br/>
<b><font size="4">33. TRAK: (TB) – 18.55</font></b><br/>
<br/>
<font size="4">	(nadaljevanje) Bi moralo biti v letu dni jasno, koliko finančnih sredstev je za to potrebnih, kako se bo to kadrovsko nadaljevalo oziroma, kako se bo platforma nadgrajevala in zato smo, predlagamo čim krajši čas, eno leto, ker menimo, da je dokaj »fer« eno leto, ker drugače, čim krajši čas, glejte, lahko je tudi 3 mesece, 6 mesecev. Kaj je čim krajši čas? Zato, jaz ne razumem nekaj, da koalicija pri tem enem letu ne bo uspela zagotovit začetka delovanja, začetka delovanja, in jaz mislim da, pri vsem tem, kar je že nastavljeno, kar je že nastavljeno, menim, da je leto dni več kot dovolj časa, da se skupaj z UKC, NIJZ, ministrstvo usede dol, pa reče, glejte, realno je toliko, še vedno pa, pa mislim, da to zdaj moje čisto odkrito mnenje pa je, da lahko po letu dni reče, glejte, ja, mi smo pripravili, ampak res smo pripravili, ne da mi boste potem rekli, nimamo, da boste prišli po letu dni, pa rekli, nimamo nič, ampak ja, pripravili smo, finančno je toliko pa toliko, ali lahko zamika, ne vem, pol leta, ampak, jaz bi rada, da se v letu dni, glede na to, kar so povedali vsi strokovnjaki, zadeve »sformirajo« in da po letu dni nam je jasno, da lahko začne to delovat. Ali po letu dni, torej 15. oktobra 2020 ali pa potem, pol let zamika.</font><br/>
<font size="4">	Jaz mislim, da noben ne bo grdo gledal, bo pa grdo gledal, če bomo sprejeli sklep, v čim krajšem času, pa ne bo to čez leto dni nič jasno, pa ne bo čez leto pa pol, pa ne čez 2 leti. To je zaveza do ministrstva, dajte me razumet, ker jaz vam povem, mi bomo vztrajali pri tem. Že za to, kar je bilo danes povedano, s strani stroke. Bomo vztrajali pri tem, da pač, da se to vzpostavi. Razumem pomisleke, vendar še enkrat, dobro namerno leto dni, da »sformulirate« vse stvari in da po letu dni rečete, 15. oktobra 2020, glejte, mogoče čez 3 mesece pa lahko pritisnemo gumb, pa bodo te stvari delale, čisto tako.</font><br/>
<br/>
<b><font size="4">PREDSEDNIK DR. FRANC TRČEK:</font></b><font size="4"> Ja, dobro, bom dal besedo kolegi Pavšič, ampak moram reči, da nisem več dovolj pameten.</font><br/>
<font size="4">Zdaj, če sem dobro razumel, nova delovna skupina je vzpostavljena. Ima tam nekaj, leto dni, da to zadevo nastavi v operativni smeri in mi dejansko moramo v proračunu 2021, pa bom rajši rekel 400 tisoč najti, kot 250, da se ta zadeva normalno uredi. Skratka, če mi nismo v dobrih 10 milijardah najti 400 »jurjev« v proračunu, za 2021, pa ne vem, gremo na volitve včeraj, ne pa danes. Mislim, jaz to ne razumem.</font><br/>
<font size="4">Kolega Pavšič, izvoli.</font><br/>
<br/>
<b><font size="4">ROBERT PAVŠIČ (PS LMŠ):</font></b><font size="4"> Ja, hvala.</font><br/>
<font size="4">Jaz pa ne vidim, v čem je problem. To je, pravzaprav je to identičen sklep, kot ste ga predlagali ob sklicu te seje in res ne morem razumet, v čem je zdaj problem. Sekretarka sama je razložila, da se ne more zavezat, ne glede odprtih vprašanj glede finančne konstrukcije in tudi glede kadrovskih potreb. Jaz verjamem, da tukaj je verjetno še ogromno podvprašanj in potem, pa že raje podprem sklep, ki ga je možno realizirat, pa se dobimo še enkrat v naslednjega pol leta ali pa leto dni, pa še enkrat »predebatiramo«, pa bom priznal svojo zmoto, pa bom rekel, spoštovana gospa Godec, zadnjič sem imel narobe, vi imate prav.</font><br/>
<font size="4">Ja, predlagam, da glasujemo najprej o najbolj oddaljenem predlogu sklepa in da počasi zaključimo, no…</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK DR. FRANC TRČEK:</font></b><font size="4"> Dobro, zdaj, tako bi rekel, verjetno se bi lahko zbližali v sklepu, ki bi se glasil: Odbor za zdravstvo poziva Vlado Republike Slovenije in Ministrstvo za zdravje, da v roku enega leta vzpostavi delovanje nacionalnega registra z redkimi bolezni, zagotovitvi o finančne konstrukcije in ustreznih kadrov. / oglašanje iz dvorane/</font><br/>
<font size="4">Ne, dobro, ne. Če ne, gremo najprej o glasovanju o sklepu predlagatelja, / oglašanje iz dvorane/ potem vaš sklep.</font><br/>
<font size="4">Izvoli.</font><br/>
<br/>
<b><font size="4">JELKA GODEC (PS SDS):</font></b><font size="4"> Moj predlog je takšen… Mislim, da še lahko dam predlog sklepa. »Odbor za zdravstvo poziva Vlado Republike Slovenije,</font><br/>
<br/>
<b><font size="4">34. TRAK: (SB) – 19.00</font></b><br/>
<br/>
<font size="4">	(nadaljevanje) Ministrstvo za zdravje Republike Slovenije, da v letu dni vzpostavi nemoteno delovanje nacionalnega registra za redke bolezni. </font><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> Dobro. Torej, sklep se glasi: Odbor za zdravstvo poziva Vlado Republike Slovenije in Ministrstvo za zdravje, da v roku enega leta vzpostavi nemoteno delovanje nacionalnega registra za redke bolezni. Glasujemo. / Oglašanje iz klopi/ Prosim, da se opredelite zdaj. Sekretarka se ne bo opredelila. / medsebojni pogovor/ 10 minut pavze, 19.10 nadaljujemo., Do takrat se pa prosim v koalicij končno zmenite med seboj kaj bi radi. / Medsebojni pogovor/.</font><br/>
<br/>
<b><font size="4">	JELKA GODEC (PS SDS):</font></b><font size="4"> Mislim, glej, špilate se s stvarmi, ki so za ljudi pomembne. Madona! Če v letu dni ministrstvo ni sposobno, zdaj bom pa jaz tako povedala, narediti finančne konstrukcije, pa kadrovske konstrukcije, ko je že vse nastavljeno, glejte, poslušajte, potem pa za začetek vzpostavitve. </font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> To pomeni, da sistem že deluje.</font><br/>
<br/>
<b><font size="4">	JELKA GODEC (PS SDS):</font></b><font size="4"> Zdaj pa se dajmo zmeniti. / medsebojni pogovor/ </font><br/>
<br/>
<font size="4">	(Seja je bila prekinjena ob 19.03.)</font><br/>
<br/>
<b><font size="4">35. TRAK: (SB) – 19.05</font></b><br/>
<br/>
<font size="4">	(Seja se je nadaljevala ob 19.06.)</font><br/>
<br/>
<font size="4">	</font><b><font size="4">PREDSEDNIK DR. FRANC TRČEK:</font></b><font size="4"> Okej, zdaj, če prav razumem je prišlo do nekega usklajevanja. Kolegica Godec v imenu predlagatelja, ali lahko zdaj slišim kakšen naj bi bil sklep, ki bi zadovoljil manjšinsko vlado in koalicijo. </font><br/>
<br/>
<b><font size="4">	JELKA GODEC (PS SDS):</font></b><font size="4"> Jaz ne bom o tem kar je bilo zdaj, ampak smo šli korak nazaj, mislim, da bolj ko ne vsi, bom povedala tako fer, ampak največ smo mi popustili, čisto po pravici povedano, iz tega stališča, da omogočimo ministrstvu in Vladi, da zagotovi finančna sredstva v letu 2021, to je bilo najbolj sporno, češ, da 2020 ne bo šlo in predlagamo naslednji sklep. Odbor za zdravstvo poziva Vlado Republike Slovenije in Ministrstvo za zdravje Republike Slovenije, da v roku 18-ih mesecev vzpostavita nemoteno delovanje</font><br/>
<br/>
<b><font size="4">36. TRAK: (SB) – 19.10</font></b><br/>
<br/>
<font size="4">	(nadaljevanje) nacionalnega registra za redke bolezni. </font><br/>
<br/>
<b><font size="4">	PREDSEDNIK DR. FRANC TRČEK:</font></b><font size="4"> V redu. Hvala. </font><br/>
<font size="4">	Torej na glasovanje dajem drugi sklep. Odbor za zdravstvo poziva Vlado Republike Slovenije in Ministrstvo za zdravje, da v roku 18 mesecev vzpostavita nemoteno delovanje nacionalnega registra za redke bolezni. Lahko začnemo z glasovanje? Glasujemo.</font><br/>
<font size="4">	Kdo za? (16 članov.) Kdo je proti? (Nihče.)</font><br/>
<font size="4">	Sklep je sprejet.	</font><br/>
<br/>
<font size="4">	S tem zaključujem točko dnevnega reda in se vam zahvaljujem in zaključujem 17. nujno sejo Odbora za zdravstvo in vam želim lep preostanek večera. </font><br/>
<br/>
<b><font size="4">Seja se je končala 15. oktobra 2019 ob 19.11.</font></b>
</root>