<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">USTAVNA KOMISIJA</font></b><br/>
<b><font size="4">1. nujna seja</font></b><br/>
<br/>
<b><font size="4">(15. april 2021)</font></b><br/>
<br/>
</p></div><br/>
<b><font size="4">Sejo je vodil mag. Dejan Židan, predsednik Ustavne komisije.</font></b><br/>
<b><font size="4">Seja se je začela ob 8.01.</font></b><br/>
<br/>
<b><font size="4">1. TRAK: (SB)</font></b><br/>
<br/>
<b><font size="4">	PREDSEDNIK MAG. DEJAN ŽIDAN:</font></b><font size="4"> Spoštovani poslanke in poslanci, spoštovani gostje, spoštovani ostali prisotni lepo pozdravljeni!</font><br/>
<font size="4">	Pričenjam 1. nujno sejo Ustavne komisije. Do tega trenutka nimam nobenega obvestila o tem, da se nekdo ne bo mogel udeležiti. Imam pa hkrati dve pooblastili: gospod Gregor Perič bo prisoten iz kvote SMC in gospod Ljubo Žnidar nadomeščate gospoda Danijela Krivca. Oba poslanca prijazno pozdravljam v naši skupini.</font><br/>
<font size="4">	Sklic seje, spoštovane in spoštovani, ste prejeli 29. 3. 2021, prestavitev p 30. 3. 2021. Ker do začetka seje nisem prejel predlogov za umik točk oziroma za razširitev dnevnega reda, bomo na današnji seji obravnavali točki kot sta bili določeni v sklicu 1. nujne seje. </font><br/>
<br/>
<font size="4">	S tem, spoštovane in spoštovani, prehajamo na </font><b><font size="4">1. TOČKO.</font></b><font size="4"> Državni zbor je na 67. izredni seji 26. 3. 2021 zaključil prvo fazo, no, pa samo za trenutek ustavljam, tehnično obvestilo še. To dvorano zaradi zasedenosti Državnega zbora imamo na razpolago od 8. do 10., v kolikor ne končamo z delom do 10. ure je dvorana od danes naprej rezervirana od 14. ure naprej, tako da potem nadaljujemo z delom ob 14. </font><br/>
<br/>
<font size="4">	In se vračam na </font><b><font size="4">1. TOČKO.</font></b><font size="4"> Bom kar od začetka. Državni zbor je na 67. izredni seji 26. 3. 2021 zaključil prvo fazo ustavno-revizijskega postopka za dopolnitev Ustave z novim 62.a členom s sprejemom sklepa, da se začne predmetni postopek in s sprejemom stališča o osnutku Ustavnega zakona, s katerim je določena vsebina predloga Ustavnega zakona, ki je predmet odločanja na naši Ustavni komisiji.</font><br/>
<font size="4">	Ustavna komisija mora na podlagi sprejetih odločitev in na podlagi 179. člena Poslovnika pripraviti predlog Ustavnega zakona za plenarno zasedanje Državnega zbora, zato sem, spoštovane in spoštovani skladno s sklepom o ustanovitvi strokovne skupine, ki določa njene pristojnosti, posredoval o odločitvi Državnega zbora strokovni skupini za vpis znakovnega jezika. Strokovna skupina se je lotila dela in nam 30. 3. 2021 predložila delovno besedilo predlogov Ustavnega zakona o dopolnitvi drugega poglavja Ustave Republike Slovenije, za kar se strokovni skupini zahvaljujem, ki ste ga prejeli 8. 4. 2021. Na sejo komisije sem povabil predstavnike Državnega sveta, Vlade, strokovne skupine za opis znakovnega jezika, Zveze društev gluhih in naglušnih Slovenije in Združenja gluho-slepih dlan. O delovnem besedilu predloga Ustavnega zakona bomo odločali po opravljeni razpravi. Pri obrazložitvi Ustavnega zakona, ki ste jo prejeli skupaj z delovnim besedilom predloga ustavnega zakona pa se bomo le seznanili z njeno vsebino, saj ni predmet ustavno-revizijskega postopka in sprejemanja v Državnem zboru.</font><br/>
<br/>
<b><font size="4">2. TRAK: (SB) – 8.05</font></b><br/>
<br/>
<font size="4">	(nadaljevanje) Tako dajem besedo strokovni skupini, ki je pripravila delovno besedilo predloga Ustavnega zakona, ki je predmet današnje razprave in odločanje. Besedilo sledi sprejetemu stališču Državnega zbora o osnutku Ustavnega zakona.</font><br/>
<font size="4">Tako vas vabim, gospod prof. dr. Ciril Ribičič, da spregovorite.</font><br/>
<br/>
<b><font size="4">	PROF. DR. CIRIL RIBIČIČ:</font></b><font size="4"> Hvala lepa za besedo, predsednik. </font><br/>
<font size="4">	Mi nismo v samem besedilu, ni bilo potrebe spreminjanja formulacij. Dodali smo podnaslov tega novega člena Ustave 62.a člena, sicer pa je formulacija takšna kot je bila poprej. Jaz bi rekel, ker se nam približuje konec dela naše strokovne skupine, še nekaj, da smo imeli posebno zadovoljstvo zaradi tega, ker smo delovali v pogojih visokega soglasja, visokega konsenza poslanskih skupin, kar je zelo olajšalo naše delo, bilo je zadnjič, ko nas ni bilo zraven nekaj pripomb na počasnost dela naše strokovne skupine, mislim, da niso upravičene. Mi smo upočasnili svoje delo samo kadar smo imeli občutek, da je potrebno, da pride do trdnejšega soglasja oziroma konsenza poslanskih skupin in iskali take rešitve,  ki so strokovno prepričljive, istočasno pa sprejemljive za širok krog poslanskih skupin in poslancev.</font><br/>
<font size="4">Mi smo v obrazložitvi posebej okrepili pomen teh ustavnih spremembe za gluhe in naglušne zaradi tega, ker se je poprejšnja razprava pa tudi obrazložitve so se predvsem vrtele okoli spornih vprašanj, ve se, vprašanj položaja gluho-slepih in pa kako urediti položaj znakovnega jezika italijanskega in madžarskega znakovnega jezika. Posebej pa nas je hrabrilo in posebno zadovoljstvo smo imeli pa zaradi tega, ker so predstavniki gluhih in gluho-slepih zelo prepričljivo utemeljili kakšen je velik pomen teh ustavnih sprememb za obe skupnosti. Tako, da bi se jaz tudi zahvalil članom delovne skupine in še posebej bi omenil, da je dr. Mitja žagar eno od teh spornih vprašanj obravnaval, se pravi manjšinska znakovna jezika in je pro bono prispeval svojo strokovno študijo, ki je bila podlaga za to, da smo se lažje odločali glede teh vprašanj.</font><br/>
<font size="4">Hvala lepa.</font><br/>
<br/>
<b><font size="4">	PREDSEDNIK MAG. DEJAN ŽIDAN:</font></b><font size="4"> Hvala za vaše poročilo, gospod poročevalec.</font><br/>
<font size="4">	Zanima me, če bi še rada spregovorila katera od dveh članic strokovne skupine? (Da.)</font><br/>
<font size="4">	Dr. Simona Gerenčer, izvolite.</font><br/>
<br/>
<b><font size="4">	DR. SIMONA GERENČER:</font></b><font size="4"> Spoštovane in spoštovani!</font><br/>
<font size="4">	V svojem imenu se iskreno zahvaljujem vsem poslanskim skupinam glede visoke stopnje soglasja, ki je bilo doseženo na teh poslanskih skupinah. Zahvaljujem se tudi strokovni skupini, ki je delovala zelo enotno, ob enem se zahvaljujem tudi dr. Mitji Žagarju, gospodu Borisu Vrišerju za vso strokovno pomoč in zahvaljujem se tudi predsedujočemu in vsem ostalim.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK MAG. DEJAN ŽIDAN:</font></b><font size="4"> Najlepša hvala za vašo besedo.</font><br/>
<font size="4">	Besedo pa tudi predajam dr. Marjetki Kulovec.</font><br/>
<font size="4">	Izvolite.</font><br/>
<br/>
<b><font size="4">	DR. MARJETKA KULOVEC:</font></b><font size="4"> Spoštovani!</font><br/>
<font size="4">	Tudi jaz se lepo zahvaljujem vsem poslancem, ki ste podprli, da bi znakovni jezik umestili v Ustavo. Zahvaljujem pa se tudi strokovni skupini poročevalcu gospodu Ribiču, Ribičič za razumevanje, za prizadevanje, da smo lahko pisali in obrazložili naše mnenje, da smo res bili zelo enotni v delovni skupini in pa tudi predsedniku Židanu za veliko razumevanje, za podporo, hvala.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK MAG. DEJAN ŽIDAN:</font></b><font size="4"> Najlepša hvala za prijazne besede.</font><br/>
<font size="4">	Sedaj sprašujem državnega sekretarja, mag. Cveta Uršiča, ali želite spregovoriti? (Da.)</font><br/>
<font size="4">	Izvolite.</font><br/>
<br/>
<b><font size="4">	MAG. CVETO URŠIČ:</font></b><font size="4"> Hvala lepa, gospod predsedujoči. </font><br/>
<br/>
<b><font size="4">3. TRAK: (SB) – 8.10</font></b><br/>
<br/>
<font size="4">	(nadaljevanje) Spoštovane poslanke in spoštovani poslanci, cenjeni gostje. Ponosen sem, da je predlog za spremembo te določbe Ustave vložila Vlada. Zdaj je bilo kar nekaj zahval poslancem, poslankam, žal nihče, žal smo, ste spregledali Vlado, Vlada je predlagatelj in mi smo ponosni, da smo lahko predlagali to spremembo zakona na osnovi predloga, ki ga je pripravila Zveza društev gluhih in naglušnih Slovenije kot reprezentativna organizacija za obe skupini in za gluhe, naglušne in tudi za gluhe slepe.</font><br/>
<font size="4">Hvala društvu Dlan, ki je tudi reprezentativna organizacija in ki je tudi podprla ta predlog, tako da nam je res v čast, da smo lahko željo, potrebo, ne samo željo, ampak veliko potrebo obeh skupin ali pa vseh skupin oseb z okvaro sluha po možnosti komunikacije, po možnosti vključevanja na enakih podlagah, na enakih možnosti kot imajo drugi državljani in državljanke, lahko vnesli oziroma lahko predlagali, da se vnese v Ustavo. Hvala vsem poslanskim skupinam, da podpirate ta predlog. Hvala strokovni skupini, da je pripravila zelo dober predlog, imam čast, da sem bil nekaj časa jaz član te skupine, hvala predsedniku komisije Ustavne, da peljete postopek tako, da je res nemoten kolikor je možno hitro, ob enem pa strokovno utemeljen, močno strokovno utemeljen in z velim posluhom, s tem, da slišite potrebe ljudi, kateri bo zastavil pomembno olajšana možnost vključevanja v družbo. Tako, da vlada podira ta predlog, ker je tudi predlagatelj.</font><br/>
<font size="4">Hvala, gospod predsedujoči.</font><br/>
<br/>
<b><font size="4">	PREDSEDNIK MAG. DEJAN ŽIDAN:</font></b><font size="4"> Hvala za vaše besede, gospod državni sekretar.</font><br/>
<font size="4">	Spoštovane in spoštovani, želim vas tudi informirati, da je danes opravičil svojo odsotnost predsednik Združenja gluhih in naglušnih Slovenije, gospod Mladen Veršič.</font><br/>
<font size="4">	Sprašujem pa predsednika Združenja gluho-slepih Dlan, gospoda Janka Plesca, če želi spregovoriti? (Da.)</font><br/>
<font size="4">	Izvolite. </font><br/>
<br/>
<b><font size="4">	JANKO PLESEC:</font></b><font size="4"> Spoštovani!</font><br/>
<font size="4">	Kot predsednik Združenja Dlan se v imenu vseh gluho-slepih Slovenije iskreno zahvaljujem. Globoko upanje, da bomo uslišani, slišani in ne prezreti v novo zakonodajo gluho-slepih za strokovni jezik. Upam in menim, da s skupnimi močmi bomo to dosegli.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNIK MAG. DEJAN ŽIDAN:</font></b><font size="4"> Hvala, gospod Plesec za vaše besede.</font><br/>
<font size="4">	S tem, spoštovani članice in člani Ustavne komisije prehajamo na razpravo o delovnem besedilu predloga Ustavnega zakona.</font><br/>
<font size="4">	Sprašujem ali želi kdo spregovoriti? (Da.)</font><br/>
<font size="4">	Mag. Alenka Bratušek, izvolite.</font><br/>
<br/>
<b><font size="4">	MAG. ALENKA BRATUŠEK (PS SAB):</font></b><font size="4"> Najlepša hvala. Lep pozdrav vsem!</font><br/>
<font size="4">	Tudi v mojem imenu hvala strokovni skupini za opravljeno delo. Ni dvoma, da bo po moje ta predlog, ki je danes pred nami tudi v Državnem zboru sprejet tako rekoč soglasno in smo danes lahko veseli vsi, je pa dejstvo, da je to še vedno smo črka na papirju. To bo treba spraviti v življenje. Poudarjam to, da je treba črko na papirju praviti v življenje zato, ker imam izkušnjo z eno drugo spremembo Ustave, to je zapis pravice do pitne vode, kjer je že kar nekaj let, mislim, da bo pet let od tega, ko je ta pravica zapisana v Ustavo, pa na žalost še vedno nerealizirana in tistim, ki je ta sprememba Ustave namenjena, ne bo čisto nič pomagalo, če bo to samo zapisano v Ustavi, pa na koncu te pravice v življenju ne bodo deležni.</font><br/>
<br/>
<b><font size="4">4. TRAK: (SB) – 8.15</font></b><br/>
<br/>
<font size="4">	(nadaljevanje) Tako, da to je pa moj apel, da je treba takoj nadaljevati, to je prvi korak, nujen, ampak daleč do tega, da mogoče najpomembnejši. Skratka, treba bo to kar bomo sprejeli, spraviti v življenje in ne vem ali če bo zvenelo kot kritika naj pa zveni kot kritika, jaz mislim, da bi danes lahko pokazali kaj pomeni ta znakovni jezik in bi ta seja lahko bila, ne vem, če se prav reče, prevedena oziroma bi ob tej seji, potem pa jaz ne vidim, se opravičujem in tudi Državni zbor bi moral biti prvi, kjer bi pri vseh sejah bil uporabljen ta znakovni jezik, ki ga bomo zdaj zapisali v Ustavo.</font><br/>
<br/>
<b><font size="4">	PREDSEDNIK MAG. DEJAN ŽIDAN:</font></b><font size="4"> Hvala, gospa poslanka, za vašo razpravo.</font><br/>
<font size="4">	Samo kot informacija, ker mogoče ni bilo javno slišano, imamo danes v bistvu slovenski znakovni jezik in se gospe prevajalki zahvaljujem za njen trud, pa mogoče še kot informacija, jaz verjamem, da bomo izglasovali vse kar je potrebno za dvotretjinsko večino, bom pa predlagal še dva sklepa, ki se nanašata tudi na vašo razpravo.</font><br/>
<font size="4">	Ali sem dobro videl gospod poslanec, gospod Jožef Horvat, da ste se prijavili? (Da.)</font><br/>
<font size="4">	Izvolite.</font><br/>
<br/>
<b><font size="4">	JOŽEF HORVAT (PS NSi):</font></b><font size="4"> Hvala za besedo, gospod predsednik. Spoštovani kolegice in kolegi, odlični gostje, gospod državni sekretar!</font><br/>
<font size="4">	Res je, olika od nas zahteva, da se zahvalimo vsem tistim, ki so pripeljali spremembo Ustave do te točke, verjamem, da bo ta spremembe Ustave sprejeta s soglasjem na seji Državnega zbora. Na osebni ravni se tukaj želim zahvaliti gospodu Cvetu Uršiču, zdaj državnemu sekretarju, ki je bil prvi, ki je zapisal besedilo, s katerim se je potem, torej kot predlog Vlade za spremembo Ustave, s katerim se je ukvarjala potem naša Ustavna komisija.</font><br/>
<font size="4">	Očitno je bilo besedilo tako dobro, da nas je vse zmotiviralo in danes sem in tudi moji kolegi v Poslanski skupini Nove Slovenije, zelo zadovoljen, ker vidim, da so zadovoljni tisti, katerim bo ta sprememba Ustave tudi služila. Res je, tudi sam si želim, da bi ta novi 62.a člen slovenske Ustave doživel tudi čim prej operacionalizacijo, to pomeni spremembo ustreznih zakonov.</font><br/>
<font size="4">	Hvala lepa za vašo pozornost.</font><br/>
<br/>
<b><font size="4">	PREDSEDNIK MAG. DEJAN ŽIDAN:</font></b><font size="4"> Hvala za vaše besede, gospod poslanec.</font><br/>
<font size="4">	Tehnično vas obveščam spoštovana Ustavna komisija, da imamo novo pooblastilo mag. Andrej Rajh nadomešča gospo Mašo Kociper, gospod poslanec, pozdravljeni med nami.</font><br/>
<font size="4">	Ker vidim, da ni druge prijave za razpravo, s tem zaključujem razpravo, spoštovane poslanke in spoštovani poslanci, gostje in predstavniki strokovne skupine in na podlagi 179. člena Poslovnika Državnega zbora prehajamo na odločanje o smiselni uporabi prvega odstavka 181. člena Poslovnika Državnega zbora bomo najprej glasovali o razdelku 1, besedilo razdelka, ki je takšno, znakovni jezik in jezik gluho-slepih.</font><br/>
<font size="4">	Zagotovljena sta svobodna uporaba in razvoj slovenskega znakovnega jezika. Na območjih občin, kjer sta uradna jezika tudi italijanščina in madžarščina je zagotovljena svobodna uporaba italijanskega in madžarskega znakovnega jezika. Uporabo teh jezikov in položaj njihovih uporabnikov ureja zakon. Svobodno uporabo in razvoj jezika gluho-slepih pa ureja zakon.</font><br/>
<font size="4">	In sprašujem ali želi še kdo spregovoriti ali razpravljati? (Ne.) Ugotavljam, da ne. S tem zaključujem razpravo in prehajamo na odločanje o delovnem besedilu prvega razdelka.</font><br/>
<font size="4">	Naj opozorim, da bo besedilo sprejeto, če bo skladno z drugim odstavkom 179. člena Poslovnika zanj glasovalo dve tretjini vseh članov Ustavne komisije, kar pomeni najmanj 14 poslancev. Ugotavljam, da smo sklepčni in da je navzočih več kot 14 članov oziroma njihovih namestnikov. Pridružil se nam je še en član, pozdravljen.</font><br/>
<font size="4">	In na glasovanje dajem besedilo prvega razdelka delovnega besedila </font><br/>
<br/>
<b><font size="4">5. TRAK: (SB) – 8.20</font></b><br/>
<br/>
<font size="4">	(nadaljevanje) predloga Ustavnega zakona o dopolnitvi drugega poglavja Ustave, kot sem ga prebral. Glasujemo.</font><br/>
<font size="4">	Kdo je za? (19 članov.) Kdo je proti? (Nihče.)</font><br/>
<font size="4">	S tem ugotavljam, z velikim spoštovanjem in veseljem, da je besedilo prvega razdelka sprejeto.</font><br/>
<font size="4">	</font><br/>
<font size="4">	Prehajamo na odločanje o drugem razdelku delovnega besedila predloga Ustavnega zakona, ki se glasi: »…ta Ustavni zakon začne veljati z razglasitvijo v Državnem zboru.«</font><br/>
<font size="4">Tudi ta razdelek bo sprejet, če bo zanj glasovalo dve tretjini vseh članov Ustavne komisije, ker pomeni najmanj 14 poslank in poslancev. Prav tako ugotavljam, da smo sklepčni in da je navzočih več kot 14 članov oziroma njihovih namestnikov.</font><br/>
<font size="4">Tako na glasovanje dajem drugi razdelek delovnega besedila, kakor sem ga tudi prebral. Glasujemo.</font><br/>
<font size="4">Kdo je za? (19 članov.) Kdo je proti? (Nihče.)</font><br/>
<font size="4">	Ugotavljam, da je drugi razdelek delovnega besedila predlog Ustavnega zakona sprejet.</font><br/>
<br/>
<font size="4">	Prehajamo še na odločanje o delovnem besedilu predloga Ustavnega zakona v celoti. Ponovno moram opozoriti, da bo besedilo sprejeto, če bo zanj glasovalo dve tretjini vseh članov Ustavne komisije, kar pomeni najmanj 14 poslancev in kakor že dvakrat, ugotavljam, da smo sklepčni in da je navzočih več kot 14 članov oziroma njihovih namestnikov.</font><br/>
<font size="4">Na glasovanje, spoštovane poslanke in spoštovani poslanci, dajem delovno besedilo predloga Ustavnega zakona o dopolnitvi drugega poglavja Ustave v celoti. Glasujemo. </font><br/>
<font size="4">Kdo je za? (19 članov.) Kdo je proti? (Nihče.)</font><br/>
<font size="4">Delovno besedilo predloga Ustavnega zakona je sprejeto.</font><br/>
<br/>
<font size="4">S tem imamo sprejeto besedilo predloga Ustavnega zakona za potrebe odločanja na plenarnem zasedanju za kar se vsem prisotnim zahvaljujem. </font><br/>
<font size="4">Seja še ni končana, imamo še kar nekaj stvari o katerih moramo spregovoriti ali jih sprejeti.</font><br/>
<font size="4">Strokovna skupina nam je posredovala tudi obrazložitev Ustavnega zakona o dopolnitvi drugega poglavja Ustave. Sprašujem zaslužnega profesorja dr. Cirila Ribičiča, če je potrebna krajša predstavitev obrazložitve? (Ne.) Ni potrebna. Ali želi kdo od poslank ali poslancev razpravljati? (Ne.) Ugotavljam, da ne.</font><br/>
<font size="4">Skladno s parlamentarno prakso ugotavljam, da se je Ustavna komisija seznanila z obrazložitvijo, ki ste jo sprejeli v pisni obliki. Obrazložitev bomo navedli v naše poročilo Državnemu zboru o obravnavi tega ustavnega predloga. Zaključili smo s sprejemanjem vsebinskih odločitev v okviru 1. točke dnevnega reda. O obravnavi ter sprejeti odločitvi bomo pripravili poročilo za sejo Državnega zbora. Predlagam, da sem poročevalec na seji Državnega zbora. Ali kdo temu nasprotuje? (Ne.) Ugotavljam, da ne in se zahvaljujem.</font><br/>
<font size="4">Preden pa zaključimo s 1. točko še predlagam, da z navadno večino potrdimo še dva sklepa.</font><br/>
<font size="4">S prvim pozivamo predsednika Državnega zbora za prednostno obravnavo pripravljenega besedila predloga Ustavnega zakona in tako dajem v razpravo oziroma v potrditev naslednji sklep: »Ustavna komisija predlaga predsedniku Državnega zbora, da na majsko sejo Državnega zbora uvrsti obravnavo predloga Ustavnega zakona o dopolnitvi drugega poglavja Ustave Republike Slovenije.«</font><br/>
<font size="4">Ali želi kdo razpravljati? (Ne.) Ugotavljam, da ne.</font><br/>
<br/>
<b><font size="4">6. TRAK: (SB) – 8.25</font></b><br/>
<br/>
<font size="4">	(nadaljevanje)</font><b><font size="4"> </font></b><font size="4">Glasujemo.</font><br/>
<font size="4">	Kdo je za? (19 članov.) Kdo je proti? (Nihče.)</font><br/>
<font size="4">	Predlagan sklep je sprejet. </font><br/>
<br/>
<font size="4">	Z drugim sklepom pa predlagam, da ste Ustavna komisija obrne na Vlado in druge pristojne predlagatelje zakona, da naj pripravijo potrebno zakonodajo iz 62.a člena Ustave v čim krajšem roku. Zato dajem v razpravo in potrditev predlog naslednjega sklepa: »Ustavna komisija poziva deležnike, ki lahko predlagajo v sprejem zakon, da v najkrajšem možnem času Državnemu zboru predložijo predloge zakonov, ki bodo na podlagi novega 62.a člena Ustave uredili z uporabo znakovnih jezikov in jezika gluho-slepih v Republiki Sloveniji in položaj njihovih uporabnikov.«</font><br/>
<font size="4">Odpiram razpravo.</font><br/>
<font size="4">Gospa Alenka Jeraj, izvolite.</font><br/>
<br/>
<b><font size="4">	ALENKA JERAJ (PS SDS):</font></b><font size="4"> Meni se zdi ta sklep popolnoma nepotreben, saj Vlada ve, da bo morala zadeve narediti. A zdaj jo mora pozivati neka komisija, da mora to narediti, mislim, ne vem. Če uveljavimo spremembo Ustave menda vemo kaj ima kdo za narediti.</font><br/>
<br/>
<b><font size="4">	PREDSEDNIK MAG. DEJAN ŽIDAN:</font></b><font size="4"> Preden dam naprej besedo, želim obrazložiti.</font><br/>
<font size="4">	To je sklep, ki sem ga sam predlagal. Tudi na izkušnjah dosedanjih realizacij sprejetih zavez iz Ustave.</font><br/>
<font size="4">	Gospa Alenka Bratušek.</font><br/>
<br/>
<b><font size="4">	MAG. ALENKA BRATUŠEK (PS SAB):</font></b><font size="4"> Jaz se strinjam, da bi bilo treba še bolj decidirano določiti, do kdaj naj bodo te stvari sprejete.</font><br/>
<font size="4">	Bom še enkrat poudarila primer iz spremembe Ustave na temo vode, kjer je jasno določeno, da bi Vlada morala v letu in pol od sprejema pripraviti ustrezne zakone, niso ne prejšnje, ampak roko na srce tudi ta v enem letu ni naredila nič na temo spremembe Ustave. Imamo v Državnem zboru spremembo zakona, kjer bi te določbe morale biti vključene pa ni A od ustavne določbe. Jaz bom ta sklep podprla, čeprav, predsednik, v najkrajšem možnem času lahko za nekoga pomeni tudi 5 let, ker ne bo našel prej časa za to. Zato je bilo moje prvo izvajanje takšno kot je bilo. Jaz si želim, da to ne ostane črka na papirju, sem že prej povedala, danes se tukaj vsi po vrsti trkamo po prsih kakšen velik korak smo naredili, ampak pravzaprav, če smo čisto pošteni, nismo naredili še nič, razen tega, da smo odprli vrata, da bomo to spravili v življenje. Jaz bom sklep absolutno podprla, bi si pa mogoče želela še malo bolj določen termin v koliko časa je treba te stvari uveljaviti, predvsem si pa želim, da se ne ponovi zgodba z eno drugo Ustavno določbo. </font><br/>
<br/>
<b><font size="4">	PREDSEDNIK MAG. DEJAN ŽIDAN:</font></b><font size="4"> Hvala, gospa poslanka za vaše stališče.</font><br/>
<font size="4">	Mag. Branko Grims, izvolite.</font><br/>
<br/>
<b><font size="4">	MAB. BRANKO GRIMS (PS SDS):</font></b><font size="4"> Hvala.</font><br/>
<font size="4">	Glejte, to je precej nepotrebna zadeva, recimo politična glede na to, da to spremembo Ustave smo naredili zelo lepo in sporazumno. Prvi del postopka je speljala Ustavna komisija pod mojih vodstvom, kar vsi dobro veste, in sedaj se to delo dokončuje. V tem oziru je jasno, da se zakone in ostalo pripravi po tem, ko je Ustavna sprememba sprejeta. Ustavna sprememba še ni sprejeta. In ta sklep je milo rečeno prehitevanje po levi, popolnoma nepotreben in daje nek vtis,  ki ga zagotovo ne bi želeli. In če je kdo pozabil, predlagatelj te spremembe je Vlada Republike Slovenije, toliko, samo za osvežitev spomina.</font><br/>
<br/>
<b><font size="4">	PREDSEDNIK MAG. DEJAN ŽIDAN:</font></b><font size="4"> Hvala.</font><br/>
<font size="4">	Ugotavljam, da je razprava končana.</font><br/>
<font size="4">	Predlagatelj tega sklepa je pa predsednik Ustavne komisije, ki ga daje tudi na glasovanje. Glasujemo. </font><br/>
<font size="4">	Kdo je za? (9 članov.) Kdo je proti? (5 članov.)</font><br/>
<font size="4">	Sklep je sprejet.</font><br/>
<br/>
<b><font size="4">7. TRAK: (SB) – 8.30</font></b><br/>
<br/>
<font size="4">	(nadaljevanje) Na koncu bi se rad zahvalil strokovni skupini za izredno pomoč in kvalitetno opravljeno delo kot tudi zainteresirani javnosti za tvorno sodelovanje v ustavno-revizijskem postopku.</font><br/>
<br/>
<font size="4">S tem, spoštovane in spoštovani, zaključujem 1. točko dnevnega reda.</font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA.</font></b><br/>
<font size="4">Ustava v 171. členu določa, da spremembe Ustave začno veljati z razglasitvijo v Državnem zboru. Poslovnik Državnega zbora v prvem odstavku 182. člena določa, da Državni zbor razglasi Ustavni zakon o spremembi Ustave najkasneje 8. dan po njegovem sprejemu. Razglasitev se na podlagi tretjega odstavka omenjenega člena Poslovnika opravi na seji Državnega zbora s sprejemom odloka o razglasitvi. Na podlagi druge alineje 2. točke 2. člena Odloka o ustanoviti in nalogah delovnih teles Državnega zbora je Ustavna komisija pristojna, da pripravi predloge odlokov o razglasitvi ustavnih zakonov za spremembe Ustave. Zato so v službi ustavne komisije pripravili osnutek predlogov odloka in predlagam, da ga v naprej za potrebe sej Državnega zbora danes sprejmemo. Osnutek samega odloka je sicer na vpogled na spletni strani Državnega zbora.</font><br/>
<font size="4">Odpiram razpravo o osnutku predlaganega odloka. Želi kdo besedo? (Ne.) Ugotavljam, da ne.</font><br/>
<font size="4">Zaključujem razpravo in prehajamo na odločanje o osnutku predloga odloka o razglasitvi Ustavnega zakona o dopolnitvi drugega poglavja o Ustavi Republike Slovenije. O tem odločamo z navadno večino. Ugotavljam, da smo sklepčni in na glasovanje dajem osnutek predloga odloka. Glasujemo.</font><br/>
<font size="4">	Kdo je za? (18 članov.) Kdo je proti? (Nihče.)</font><br/>
<font size="4">	Sklep je sprejet.</font><br/>
<br/>
<font size="4">	Takoj, ko bo Državni zbor sprejel predmetni Ustavni zakon, bom kot predsednik Ustavne komisije vložil postopek sprejemanja predlog danes sprejetega odloka o razglasitvi Ustavnega zakona.</font><br/>
<font size="4">Še enkrat, spoštovane kolegice, spoštovani kolegi, predstavniki stroke, predstavniki nevladnih organizacij, ostali, ki ste sodelovali zahvaljujem vse vam za korektno, aktivno in učinkovito sodelovanje pri tem konkretnem ustavno-revizijskem postopku in s tem spoštovane in spoštovani zaključujem 2. točno dnevnega reda in 1. nujno sejo Ustavne komisije.</font><br/>
<font size="4">Želim vam prijeten dan. </font><br/>
<br/>
<b><font size="4">Seja se je končala 15. aprila 2021 ob 8.33.</font></b>
</root>