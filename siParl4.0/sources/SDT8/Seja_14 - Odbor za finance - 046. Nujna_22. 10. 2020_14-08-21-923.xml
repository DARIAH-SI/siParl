<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA FINANCE</font></b><br/>
<b><font size="4">46. nujna seja</font></b><br/>
<br/>
<b><font size="4">(22. oktober 2020) </font></b><br/>
</p></div><br/>
<b><font size="4">Sejo je vodil Robert Polnar, predsednik odbora. </font></b><br/>
<b><font size="4">Seja se je začela ob 8.00.</font></b><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Spoštovane, gospe in gospodje, lepo pozdravljeni in dobro jutro!</font><br/>
<font size="4">	Pričenjam 46. nujno sejo Odbora za finance. </font><br/>
<font size="4">	Nisem prejel nobenega opravičila, da se kdo današnje seje ne bi mogel udeležiti. Na seji pa kot nadomestni poslanci s pooblastili sodelujejo poslanec Vojko Starović namesto poslanca Marka Bandellija iz Poslanske skupine SAB, poslanka Tina Heferle namesto poslanca Igorja Pečka iz Poslanske skupine Lista Marjana Šarca in poslanec Janez Moškrič namesto poslanca Franca Rosca iz Poslanske skupine Slovenske demokratske stranke. </font><br/>
<font size="4">	S sklicem seje ste prejeli predlagani dnevni red seje odbora. V poslovniškem roku nisem prejel predlogov za spremembo dnevnega reda, zato ugotavljam, da je sprejet dnevni red kot vam je bil posredovan. </font><br/>
<font size="4">	</font><br/>
<font size="4">	Prehajamo na </font><b><font size="4">1. IN EDINO TOČKO DNEVNEGA REDA DANAŠNJE SEJE TO JE ZAHTEVA BANKE SLOVENIJE ZA OCENO USTAVNOSTI DRUGEGA STAVKA DRUGE ALINEJE DRUGEGA ODSTAVKA TER TRETJEGA IN ČETRTEGA ODSTAVKA 52.A ČLENA ZAKONA O BANKI SLOVENIJE IN 2. ČLENA ZAKONA O DOPOLNITVI ZAKONA O BANKI SLOVENIJE. </font></b><br/>
<b><font size="4">	</font></b><font size="4">Tukaj gre za začasno zadržanje. Ustavno sodišče je Državnemu zboru dne 13. oktobra letos posredovalo zahtevo za oceno ustavnosti in določilo pet dnevni rok za izjavitev Državnega zbora glede predloga za zadrževanje oziroma za zadržanje izvrševanja. Odboru sta bili v zvezi z zahtevo za oceno ustavnosti v zvezi s predlogom za zadrževanje izvrševanja posredovanji mnenji Vlade in Zakonodajno-pravne službe, zato so izpolnjeni poslovniški pogoji za obravnavo v skladu z 265. členom Poslovnika DZ bo odbor kot matično delovno telo podal svoje mnenje. K obravnavi te točke so vabljeni predstavniki Ministrstva za finance Zakonodajno-pravne službe. Kot dodatno gradivo smo prejeli gradivo Ustavnega sodišča, mnenje Vlade RS z dne 20. oktobra in mnenje Zakonodajno-pravne službe. Za uvod dajem besedo predstavnici Zakonodajno-pravne službe, gospa Sonja Bien Karlovšek. </font><br/>
<font size="4">	Imate besedo. </font><br/>
<font size="4">	Prosim. </font><br/>
<br/>
<font size="4">	</font><b><font size="4">MAG. SONJA BIEN KARLOVŠEK: </font></b><font size="4">Hvala za besedo. </font><br/>
<font size="4">	Zakonodajno-pravna služba je pripravila mnenje, ki ga lahko Državni zbor uveljavlja v postopku glede predloga za začasno zadrževanje izvrševanja izpodbijanih določb, ki jih Banka Slovenije izpodbija tudi v zahtevi za oceno ustavnosti. V predlogu za začasno zadržanje se Banka Slovenije sklicuje na svoje navedbe podane že v zahtevi za oceno ustavnosti, ki pa v tem postopku glede začasnega zadrževanja pravno niso upoštevane. Sklicujejo se tudi na podobne okoliščine glede katerih in v katerih je leta 2017 Ustavno sodišče že zadržalo izvrševanje drugega stavka druge alineje drugega odstavka 52.a člena Zakona o Banki Slovenije, vendar za dejanske okoliščine v bistvenem razlikujejo od dejanskih okoliščin iz leta 2017. Revizija se je namreč v letu 2018 s strani Računskega sodišča že začela izvajati, je sedaj v zaključni fazi, zato posledice učinkovanja drugega stavka druge alineje drugega odstavka 52.a člena Zakona o Banki Slovenije že obstaja, so že nastopili in jih več ni mogoče preprečiti s predlogom za začasno zadržanje izvrševanja.</font><br/>
<font size="4">	Glede tretjega odstavka 52.a člena, po katerem Računsko sodišče ne glede na določbe zakona, ki ureja Računsko sodišče v zvezi z razkritimi nepravilnostmi in nesmotrnosti v revizijskem poročilu predlagateljici poda priporočila. Banka Slovenije izrecno ne obrazlaga škodljivih nepopravljivih posledic, ki bi nastale z izvrševanjem te določbe. Poleg tega pa je pri tem spregledano, da tem priporočilom Računskega sodišča Banka Slovenije ni dolžna slediti, ampak mora vsak odstop od teh priporočil izrecno obrazložiti. </font><br/>
<br/>
<b><font size="4">2. TRAK: (SC) – 8.05</font></b><br/>
<br/>
<font size="4">	(nadaljevanje) To lahko stori tudi javno. </font><br/>
<font size="4">	V zvezi z četrtim odstavkom 52.a člena Zakona o banki Slovenije, ki določa, da Računsko sodišče v revizijskih razkritjih in obrazložitvi Banke Slovenije glede odstopa od priporočil nemudoma obvesti Državni zbor se Banka Slovenije sklicuje na nepopravljive škodljive posledice, ki bi nastale, zaradi izvrševanja te določbe v javnosti. Kljub temu, da iz same določbe iz jezikovnega razumevanja sploh ni razvidno zakaj in kako naj bi bilo to poročilo v javnosti obravnavano. Pojasnili smo tudi, da obravnava tega poročila ni nujno javna, glede na poslovniško ureditev in določbe Poslovnika o javnosti delovanja v Državnem zboru. Prav tako smo obrazložili, da nepopravljive škodljive posledice, ki jih Banka Slovenije zatrjuje, zaradi izvrševanja te določbe niti niso nepopravljive, saj Banka Slovenije uživa ravno tako strokovno avtoriteto v družbi, enako močno avtoriteto kot jo uživa tudi Računsko sodišče, zato lahko tudi javno predstavi in argumentirano poda obrazložitve, zaradi katerih priporočil Računskega sodišča ne bo izvedla in v njih poda svoja strokovna stališča, s katerimi razkrite nepravilnosti ali nesmotrnosti ovrže. Banka Slovenije se sklicuje v Predlogu za začasno zadržanje tudi na prejudiciranje odločitev sodišč. V zvezi s tem smo opozorili, da je sodnik po 125. členu Ustave pri upravljanju sodniške funkcije vezan na Ustavo in zakon in da je vsakomur zagotovljeno tudi, da odločitve sprejema neodvisno in nepristransko sodišče. Glede na obrazložitev sklepa Ustavnega sodišča iz leta 2017 smo opozorili tudi na spremenjeno situacijo, ker je zakon, ki ureja sodno in izvensodno varstvo imetnikov kvalificiranih obveznosti bank začasno zadržan z drugim sklepom Ustavnega sodišča v celoti, zato sedaj ni na razpolago nobeno sodno varstvo v zvezi z odločbami Banke Slovenije, s katerimi je izrekla izredne ukrepe v postopkih tako imenovane bančne sanacije v letih 2013 in 2014. Prav tako smo ocenili, da ne gre za nepopravljive škodljive posledice glede v predlogu izražanja bojazni, da bi lahko člani Svet Banke Slovenije sledili priporočilom Računskega sodišča, zaradi premisleka o ponovni izvolitvi članov Sveta Banke Slovenije. V zvezi s tem smo navedli, da ustavno zajamčenost samostojnost predlagateljice se izraža preko odločitev, ki jih sprejemajo člani Sveta Banke Slovenije te pa v nobenem primeru ne smejo biti podvržene osebnim interesom članov Sveta Banke Slovenije. Na tej podlagi smo v mnenju zavzeli stališče, da niso izkazane težko popravljive škodljive posledice, zaradi izvrševanja izpodbijanih določb, zato ni razlogov za njihovo začasno zadržani.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Hvala lepa.</font><br/>
<font size="4">	Nadaljujemo s predstavnikom Ministrstva za finance. Državni sekretar gospod Peter Ješovnik imate besedo.</font><br/>
<font size="4">	Prosim.</font><br/>
<br/>
<font size="4">	</font><b><font size="4">MAG. PETER JEŠOVNIK: </font></b><font size="4">Hvala za besedo.</font><br/>
<font size="4">	Spoštovani predsednik, spoštovane članice in člani odbora!</font><br/>
<font size="4">	Vlada Republike Slovenije je na podlagi prošnje Državnega zbora sprejela mnenje v zvezi s Predlogom za začasno zadržanje izvrševanje določb druge alineje drugega odstavka 52.a člena Zakona o Banki Slovenije ter tretjega in četrtega odstavka 52.a člena Zakona o Banki Slovenije v zvezi z drugim stavkom druge alineje drugega odstavka 52.a člena Zakona o Banki Slovenije, ki ga je vložila Banka Slovenije. Banka Slovenije v svojem Predlogu za začasno zadržanje poudarja, da bi izvrševanje in izpodbijanje določbe 52.a člena Zakona o Banki Slovenije povzročilo nepopravljive škodljive posledice in sicer tako za samo Banko Slovenije kot tudi za Republiko Slovenijo. Vlada Republike Slovenije v svojem mnenju ugotavlja, da je Ustavno sodišče v preteklosti že presojalo o vprašanju težko popravljivih posledic, ki bi lahko nastale, zaradi učinkovanje izpodbijanih določb  52.a člena Zakona o Banki Slovenije. Banka Slovenije je namreč predhodno že vložila zahtevo za oceno ustavnosti določb 52.a člena Zakona o Banki Sloveniji tretjega odstavka 52.a člena Zakona o Banki Slovenije in 2. člena Zakona o dopolnitvah Zakona o Banki Sloveniji in predlog za zadrževanje izpodbijanje odločb do dokončne odločitve, v katerem je Ustavno sodišče odločilo s sklepom z dne 20. decembra 2017. Ustavno sodišče je s sklepom odločilo, da se dokončne odločitve Ustavnega sodišča      </font><br/>
<br/>
<b><font size="4">3. TRAK: (SC) – 8.10</font></b><br/>
<br/>
<b><font size="4">	</font></b><font size="4">(nadaljevanje)  zadrži izvrševanje drugega stavka druge alineje drugega odstavka 52.a člena Zakona o Banki Slovenije, vendar je Banka Slovenije kot predlagateljica z vlogo dne 26. oktobra 2018 zahtevo za oceno ustavnosti umaknila, zato je Ustavno sodišč s sklepom dne 6. novembra 2018 postopek za oceno ustavnosti na podlagi zahtevo Banke Slovenije ustavilo. Ustavno sodišče je v Sklepu o začasnem zadrževanju z dne 20. decembra 2017 obrazložilo, da bi težko popravljive posledice učinkovane in vzpostavljene določbe Zakona o Banki Slovenije nastopili že z izvajanjem revizije Računskega sodišča. Po mnenju Ustavnega sodišča Republike Slovenije bi bila namreč neodvisnost enostavni položaj Banke Slovenije, ki se ukaže v njeni zajamčeni samostojnosti in neposredni odgovornosti Državnemu zboru težko popravljivo / nerazumljivo/, če bi se v postopku pred Ustavnem sodiščem izkazalo, da je izpostavljena določba protiustavna. Vlada upoštevaje, da je najvišja instanca sodne veje oblasti že podala pogled na varovanje neodvisnosti in ustavnega položaja Banke Slovenije na tem mestu glede izpostavljenosti vprašanj dodatnih vpogledov ne podaja.</font><br/>
<font size="4">	Hvala za pozornost.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa.</font><br/>
<font size="4">	Gospe poslanke in gospodje poslanci predlagam odboru, da razpravlja in odloča o naslednjem predlogu mnenja odbora: »Odbor se strinja z mnenjem Zakonodajno-pravne službe z dne 15. oktobra 2020 ter jih predlaga, da ob smiselni uporabi 266. člena Poslovnika Državnega zbora pripravi odgovor Ustavnemu sodišču Republike Slovenije.«</font><br/>
<font size="4">	Odpiram razpravo o pravkar predloženem predlogu mnenja.</font><br/>
<font size="4">	Kdo želi besedo? Poslanec Dušan Verbič. </font><br/>
<br/>
<font size="4">	</font><b><font size="4">MAG. DUŠAN VERBIČ (PS SMC): </font></b><font size="4">Hvala lepa za besedo, predsednik. </font><br/>
<font size="4">	Prav lep pozdrav, dobro jutro vsem!</font><br/>
<font size="4">	Moram priznati uvodoma, da se zahvaljujem predstavnici Zakonodajno-pravne službe, ki je pripravilo odgovor vezan na ustavno presojo vloženo s strani Banke Slovenije na 52.a člen Zakona o Banki Slovenije, kajti pri podrobnem pregledu te vsebine, ki so jo pripravili sem trdno na stališču, da je zelo strokovno utemeljeno in obrazloženo zakaj je ta izrek spodaj zadaj zapisano, da preprosto v tem primeru ni pogojev tistih, katerih se Banka Slovenije sklicuje. Sedaj moram priznati glede na to, da je to zelo kompleksna zadeva, ki se že vrsto let vleče si bom dovolil samo nekaj stavkov, ki je neposredno povezano z 52.a členom Zakona o Banki Slovenije. V zadnjih mesecih je, kar nekaj aktivnosti kot rečeno Banke Slovenije vezano na se pravi Državnega zbora vezano na odgovore zahtev za oceno ustavnosti Banke Slovenije in vsebina teh zadev je neposredno ali posredno povezana na izbrisane lastnike vrednostnih papirjev kot tudi in takrat je povezano bilo na dokapitalizacijo bank v državni lasti v letu 2013 kot tudi na delo in ugotovitev Računskega sodišča, ki izvaja revizijo Banke Slovenije. Kot poslanec se preprosto ne morem znebiti občutka, da je Banka Slovenije, ki je oseba javnega prava in ustanovljena izključno za potrebe Republike Slovenije in njenih državljanov se v teh primerih obnaša kot, da je filiala Evropske centralne banke in če sem še bolj konkreten v tem primeru primarna naloga zgolj zaščita nekdanjega guvernerja Banke Slovenije gospa Jazbeca. Dejstvo je, da za vsemi temi sredstvi pravnimi, ki so legitimni onemogoča okoli 100 tisoč razlaščencem iskanje njihove pravice to tako imenovanega sodnega varstva. Menim, da je tako početje Banke Slovenije vseeno vredno kritike. Da se ne bom preveč odmaknil, predsednik, to, kar ste tudi izpostavil moram izpostaviti in še enkrat navesti, ki je zelo podrobno predstavnica Zakonodajno-pravne službe obrazložila, vendar mislim, da je ključno, da se še enkrat sliši. Kaj je zapisano? »Morebitne škodljive posledice, ki bi nastale za izvrševanje četrtega odstavka 52.a člena niso nepopravljive. Banka Slovenija je zavezana obrazložiti vsak odstop od priporočil, ki jih v revizijskem poročilu predlaga Računsko sodišče. </font><br/>
<br/>
<b><font size="4">4. TRAK: (SC) – 8.15</font></b><br/>
<br/>
<font size="4">	(nadaljevanje)  Banka Slovenije pošlje obrazložitev Računskemu sodišču ta obrazložitev se pošlje tudi Državnemu zboru in tako naprej.« Ne bom pač se okoli tega opredeljeval in stvari nekako obrazlagal kajti tisti, ki želimo to zadevo podrobno pogledati je le zapisano. </font><br/>
<font size="4">	Zavedamo se ali zavedam se, da so pomembne ugotovitve Računskega sodišča za poslovanje Banke Slovenije tudi leto 2017-2018, ampak ključno pa je leto 2013 in 2014 in zato je tisto, kar je zaskrbljujoče vedno bolj prihaja na površje indicij, da se je ta dokapitalizacija bank v letu 2013 in 2014 odbijala na nenavaden način. Tisto, kar menim, da poslanci smo zavezani, da se čim prej omogoči tako imenovano uveljavljanje pravic potencialno tako imenovanih izbrisanih lastnikov teh vrednostnih papirjev. </font><br/>
<font size="4">	Toliko za enkrat in upam, da bo v priložnosti še dovolj časa za tovrstne razprave. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala lepa. </font><br/>
<font size="4">	Jaz bi opozoril samo na to, da v konkretni zahtevi za oceno ustavnosti gre ne za lastnike prejetih obveznic oziroma vrednostnih papirjev, ampak gre za to, da se Banka Slovenije izogniti kakršnikoli reviziji, kar pa je v sklopu tistega, kar počne tudi Evropska centralna banka. </font><br/>
<font size="4">	Ali želi še kdo besedo? Gospod Starović, izvolite.</font><br/>
<br/>
<font size="4">	</font><b><font size="4">VOJKO STAROVIĆ (PS SAB): </font></b><font size="4">Hvala za besedo.</font><br/>
<font size="4">	Ob teh zadevi se mi pač odpirajo neka vprašanja. Jaz mislim, če gre to na Ustavno sodišče tako in tako gre in tam naj bo razsodilo kaj je prav in kaj ni prav. Ampak odpirajo se mi vprašanja o naši pristojnosti, pristojnosti našega parlamenta sicer nočem reči v smislu kakor so rekli v hrvaškem saboru: »Iznad sabora je samo još Bog.« to ne, ampak dejansko vidim, da nekje pri nekih stvareh kar popuščamo in popuščamo naši suverenosti. Nekritično pripišemo veliko priporočil Evropski skupnosti, ki nam škodijo. Pri tokaj smo že pred leti pokleknili Italijani niso, ampak svoje vino še vedno imenujejo tokaj mi smo se kar predali in moramo imenovati točaj / nerazumljivo/. Zadnjič smo imeli glede freakinga neko zahteva, ampak so rekli ne, ker to je mednarodna arbitraža, da bomo nastradali torej nimamo pristojnosti. Tako, da bi se jaz ob tem spraševal. Prav je, da ta zadeva gre, da se ne lovimo in jaz se strinjam s tem stališčem, ki ga je postavila naša Zakonodajno-pravna služba. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala, gospod poslanec.</font><br/>
<font size="4">	Zaključujem razpravo in bomo glasovali o naslednjem predlogu mnenja odbora: »Odbor se strinja z mnenjem Zakonodajno-pravne službe z dne 15. oktobra 2020 ter ji predlaga, da ob smiselni uporabi 266. člena Poslovnika Državnega zbora pripravi odgovor Ustavnemu sodišču Republike Slovenije.«</font><br/>
<font size="4">	Glasujemo.</font><br/>
<font size="4">	Kdo je za? (15 članov.) Kdo je proti? (Nihče.)</font><br/>
<font size="4">	Ugotavljam, da je mnenje sprejeto in na ta način tudi zaključujem to točko dnevnega reda in današnjo sejo Odbora za finance.</font><br/>
<br/>
<b><font size="4">Seja je bila končana 22. oktobra 2020 ob 8.19.</font></b>
</root>