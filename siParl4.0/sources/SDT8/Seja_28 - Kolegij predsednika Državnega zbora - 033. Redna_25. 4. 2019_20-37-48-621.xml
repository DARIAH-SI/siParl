<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">33. seja</font>
         </b>
         <br/>
         <br/>
         <b>
            <font size="4">(25. april 2019)</font>
         </b>
         <br/>
         <br/>
      </p>
   </div>
   <br/>
   <b>
      <font size="4">Sejo je vodil mag. Dejan Židan, predsednik kolegija.</font>
   </b>
   <br/>
   <b>
      <font size="4">Seja se je začela ob 8.01.</font>
   </b>
   <br/>
   <br/>
   <b>
      <font size="4">1. TRAK: (SC)</font>
   </b>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Spoštovani poslanci, spoštovane gospe, spoštovani gospodje!</font>
   <br/>
   <font size="4">Začenjam 33. sejo kolegija. Še enkrat pozdravljam vse prisotne. Ni nadomeščanj danes.</font>
   <br/>
   <br/>
   <font size="4">Prehajamo na</font>
   <b>
      <font size="4">1. TOČKO DNEVNEGA REDA, TO JE NA PREDLOG ZAKONOV PO NUJNEM POSTOPKU.</font>
   </b>
   <br/>
   <b>	</b>
   <font size="4">Razpravljali in odločali bomo o dveh predlogih Vlade za obravnavo predlogov zakonov po nujnem postopku. In sicer, gre za Predlog Zakona o spremembah in dopolnitvah Zakona o množičnem vrednotenju nepremičnin ter Predlog zakona o spremembah in dopolnitvah Zakona o evidentiranju nepremičnin. Ker sta predloga zakona vsebinsko povezana predlagam, da o predlogu za njuno obravnavo po nujnem postopku razpravljamo skupaj. Odločali pa bomo seveda o vsakem predlogu posebej. S tem besedo predajam gospodu Stojanu Tramtetu, generalnemu sekretarju Vlade.</font>
   <br/>
   <font size="4">Izvolite.</font>
   <br/>
   <br/>
	  <b>
      <font size="4">STOJAN TRAMTE:</font>
   </b>
   <font size="4">Hvala lepa.</font>
   <br/>
   <font size="4">Lep pozdrav vsem skupaj!</font>
   <br/>
   <font size="4">S predlagano novelo Zakona o množičnem vrednotenju nepremičnin se rok za izvedbo novega cikla množičnega vrednotenja nepremičnin zamika na 31. marec 2020, kar pomeni, da bodo lastniki nepremičnin obvestila o novim vrednostih nepremičnin prejeli v aprilu 2020. Izvedba poskusnega izračuna vrednost nepremičnin, ki bodo stopnja na portalu množičnega vrednotenja nepremičnin in načrtovana za letošnjo jesen. Množično vrednotenje nepremičnin bi sicer moralo biti izvedeno do 31. julija 2019. Vzrokov za zamudo rokov pri izvedbi množičnega vrednotenja pa je več. Oblikovanje nove evidence vrednotenje zahteva izvedbo obširnega tehničnega dela, pokazala pa se je tudi potreba po izvedbi daljših postopkov o usklajevanju modelov vrednotenja s strokovno javnostjo ter javne razgrnitve lastnikov nepremičnin. S podaljšanjem roka za izvedbo drugega sistemskega množičnega vrednotenja nepremičnin se hkrati zagotavlja tudi dodatni čas za izvedbo nalog preveritve kakovosti obstoječih uradnih evidenc in zagotovitve določenih dodatno potrebnih podatkov. Dodatni čas pa bo na voljo tudi lastnikom nepremičnin, da pregledajo ustreznost podatkov o nepremičninah ter po potrebi sprožijo ustrezne postopke za njihove popravke. Predlog novele Zakona o množičnem vrednotenju nepremičnin je vsebinsko povezan z novelo Zakona o spremembah in dopolnitvah Zakona o evidentiranju nepremičnin, ki mora biti uveljavljena najkasneje do 1. junija 2019. Spremembe Predloga zakona o spremembah Zakona o evidentiranju nepremičnin prinaša časovno usklajenost z roki po Zakonu o množičnem vrednotenju nepremičnin. Ker se rok uveljavitve modelov vrednotenja premika iz 31. julija 2019 na 31. marec 2020,</font>
   <div align="center"/>
   <b>
      <font size="4">2. TRAK: (NB) - 8.05</font>
   </b>
   <br/>
   <br/>
   <font size="4">(nadaljevanje) so tudi roki za posodobitev podatkov prilagodijo temu datumu. Brez pravočasno sprejetih in uveljavljenih predlaganih sprememb Zakona o evidentiranju nepremičnin od 1. junija 2019 dalje, množično vrednotenje nepremičnin ne bi imelo več podatkov o dejanski rabi zemljišč kot so vodeni na dosedanji način in se ne bi moglo izračunati vrednosti nepremičnin po Zakonu o množičnem vrednotenju nepremičnin. Nezmožnost uporabe teh podatkov za potrebe množičnega vrednotenja nepremičnin pa bi pomenilo, da bi sistemski in drugi uporabniki informacijo o posplošenih tržnih vrednostih, ki jih potrebujejo za izvajanje svojih nalog, v času do uveljavitve novih modelov vrednotenja izgubili. Eden glavnih sistemskih uporabnikov podatkov o posplošenih tržnih vrednostih nepremičnin je sedaj ministrstvo za delo, družino, socialne zadeve in enake možnosti, ki te podatke dnevno uporablja v postopkih odločanja o pravicah do socialnih transferov. S predlogom zakona se zato predlagajo le manjše nevsebinske spremembe in dopolnitve določb zakona s ciljem, da se ohrani neprekinjeno in nemoteno izvajanje množičnega vrednotenja nepremičnin ter s tem preprečijo škodljive posledice za državo in državljane.</font>
   <br/>
   <font size="4">Hvala.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala gospod Trampte.</font>
   <br/>
   <font size="4">Želi kdo razpravljati? Izvolite, gospod Horvat.</font>
   <br/>
   <br/>
   <b>
      <font size="4">JOŽEF HORVAT (PS NSi):</font>
   </b>
   <font size="4">Hvala lepa gospod predsednik. Spoštovane kolegice in kolegi, spoštovani generalni sekretar Vlade!</font>
   <br/>
   <font size="4">Gre za izjemno pomembne zakone in v Novi Sloveniji do tega trenutka nismo slišali razlogov, zakaj nujni postopek. Zakaj pravim, da gre za izjemno pomembne zakone? Zato, ker gre za izjemno pomembno politiko, ki se ji reče davčna politika. Očitno se zdaj Vlada oziroma koalicija odloči, da se nekako na konec mandata ali pa na nek naslednji mandat zamakne ali pa premakne tudi davek na nepremičnine. To je zelo pomembno. Za nas zelo pomembno. Kar na drugi strani pomeni, da bo ostala obremenitev dela še vedno na svetovno rekordni visoki stopnji. Zaradi tega, tega predloga, da bi ta dva zakona obravnavali po nujnem postopku, mi ne moremo podpreti.</font>
   <br/>
   <font size="4">Hvala lepa.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala.</font>
   <br/>
   <font size="4">Gospod Krivec, izvolite.</font>
   <br/>
   <br/>
   <b>
      <font size="4">DANIJEL KRIVEC (PS SDS):</font>
   </b>
   <font size="4">Hvala za besedo, spoštovani predsednik. Lep pozdrav vsem kolegicam, kolegom in vsem ostalim prisotnim!</font>
   <br/>
   <font size="4">Tudi mi smo mnenja, da nujni postopek v tem primeru ni ravno na mestu glede na to, da so zakoni, ki so zelo pomembni in se dotikajo praktično vsakega izmed nas, glede na to, da tudi argumenti, ki so bili podani, so bili znani verjetno že ob nastopu mandata, ni nobene potrebe in nobene logike, da se to poskuša z nujnim postopkom spreminjati in mislim, da je še dovolj časa, da se to tudi v skladu z nekim rednim postopkom opravi. Zato tudi mi ne vidimo nobene potrebe, da bi podprli ta nujni postopek in se bomo tukaj vzdržali.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala gospod poslanec.</font>
   <br/>
   <font size="4">Gospod Zmago Jelinčič Plemeniti. Izvolite.</font>
   <br/>
	  <br/>
	  <b>
      <font size="4">ZMAGO JELINČIČ PLEMENITI (PS SNS):</font>
   </b>
   <font size="4">Hvala.</font>
   <br/>
   <font size="4">Tudi pri nas mislimo, da nujni postopek ni potreben. Potrebna je razprava o teh zadevah, daljša kot običajno, kajti tukajle bo marsikdo prizadet. Vprašanje je tudi kako se bo vrednotilo lastnino tujih družb oziroma tujih državljanov. Recimo kot primer vemo, da ima Mercator, ki ni več v slovenski lasti, ima celo vrsto raznih kmetijskih površin, kar pomeni do neke mere eksteritorialnost in še kakšne druge zadeve, tako da, nikakor nismo za nujni postopek. Zadevo je treba resno in lepo v miru predelati.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala gospod poslanec.</font>
   <br/>
   <font size="4">S tem je razprava zaključena in prehajamo na glasovanje.</font>
   <br/>
   <font size="4">Predlog prvega sklepa se glasi:</font>
   <br/>
   <font size="4">»Predlog zakona o spremembah in dopolnitvah Zakona o množičnem vrednotenju nepremičnin se obravnava po nujnem postopku.« Glasujemo.</font>
   <br/>
   <font size="4">Kdo je za? (DeSUS, Levica, LMŠ, SMC, SD, SAB.)</font>
   <br/>
   <font size="4">Ugotavljam, da je sklep sprejet.</font>
   <br/>
	 	 <br/>
   <b>
      <font size="4">3. TRAK: (DAG) - 8.10</font>
   </b>
   <br/>
   <br/>
   <b>	</b>
   <font size="4">(nadaljevanje) Prehajamo na predlog drugega sklepa: »Predlog zakona o spremembah in dopolnitvah Zakona o evidentiranju nepremičnin se obravnava po nujnem postopku.« Glasujemo.</font>
   <br/>
   <font size="4">Kdo je za? (Ugotavljam, da iste stranke kot pri prvem sklepu.)</font>
   <br/>
   <font size="4">Ugotavljam, da je sklep sprejet.</font>
   <br/>
   <br/>
   <font size="4">Zaključujem to točko dnevnega reda in 33. sejo kolegija. Hvala vam!</font>
   <br/>
   <br/>
   <b>
      <font size="4">Seja se je končala 25. aprila 2019 ob 8.11.</font>
   </b>
</root>
