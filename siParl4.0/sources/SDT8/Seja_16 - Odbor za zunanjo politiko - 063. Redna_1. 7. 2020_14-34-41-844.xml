<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZUNANJO POLITIKO</font></b><br/>
<b><font size="4">63. seja</font></b><br/>
<br/>
<b><font size="4">(1.julij 2020)</font></b></p></div><br/>
<b><font size="4">Sejo je vodila Monika Gregorčič, predsednica odbora.</font></b><br/>
<b><font size="4">Seja se je začela ob 9.04.</font></b><br/>
<br/>
<b><font size="4">1. TRAK: (AB)</font></b><br/>
<br/>
<b><font size="4">	PREDSEDNICA MONIKA GREGORČIČ: </font></b><font size="4">Spoštovane kolegice in kolegi, lepo pozdravljeni!</font><br/>
<font size="4">	Pričenjam 63. sejo Odbora za zunanjo politiko. Ob samem začetku seje bi vas vljudno prosila, da glede na zdravstvena napotila tekom celotne seje vzdržujete in spoštujete predpisano medsebojno razdaljo ter nosite zaščitno masko. Obveščam vas, da sem prejela obvestila o opravičeni odsotnosti s seje poslancev gospoda mag. Andreja Rajha, prav tako je opravičeno odsoten poslanec gospod Ivan Hršak ter gospod Zmago Jelinčič Plemeniti. Prav tako na seji s pooblastili nadomeščajo poslance naslednji poslanci: gospod Gregor Perič nadomešča mag. Branislava Rajića iz Poslanske skupine SMC, ter gospod Andrej Černigoj nadomešča gospoda Jožefa Horvata iz Poslanske</font><br/>
<br/>
<b><font size="4">2. TRAK: (AB) – 9.05</font></b><br/>
<br/>
<b><font size="4">	</font></b><font size="4">(nadaljevanje) skupine NSi. Lepo pozdravljam vse prisotne, predvsem v prvi vrsti ministra za zunanje zadeve, dr. Anžeta Logarja, državnega sekretarja na Ministrstvu za zunanje zadeve, gospoda Toneta Kajzerja, vse ostale predstavnike Vlade, še zlasti državne sekretarje vabljenih ministerstev ter vse ostale prisotne. Glede glasovanja bi vas želela obvestiti, da tudi na delovnih telesih, kot ste bili obveščeni, prehajamo na nov poimenski sistem glasovanja, zato ste v svojih poslanskih skupinah že prejeli prenosne identifikacijske kartice, vendar pa v tej dvorani obstaja možnost, da glasujete tudi na svojih običajnih stalnih mestih s fiksno kartico. Vas pa ob tem opozarjam, da bodite pozorni, da je v sistem vstavljena le ena vaša kartica, da bo glasovanje sploh omogočeno. </font><br/>
<font size="4">Sedaj prehajamo na določitev dnevnega reda seje odbora. 29. 6. ste prejeli predlog za širitev dnevnega reda s točkami 1A, 1B, 1C in 1D. Predlagam, da glasujemo o predlogih za širitev.</font><br/>
<font size="4">Na glasovanje dajem predlog za širitev s točko 1A. </font><br/>
<font size="4">Pričenjam glasovanje. </font><br/>
<font size="4">Kdo je za? (12 članov.) Kdo je proti? (Nihče.)</font><br/>
<font size="4">Ugotavljam, da je predlog sprejet.</font><br/>
<br/>
<font size="4">Na glasovanje dajem predlog za širitev s točko 1B. </font><br/>
<font size="4">Pričenjam glasovanje.</font><br/>
<font size="4">Kdo je za? (13 članov.) Kdo je proti? (Nihče.)</font><br/>
<font size="4">Ugotavljam, da je sklep oziroma predlog za širitev sprejet.</font><br/>
<br/>
<font size="4">Na glasovanje dajem predlog za širitev s točko 1C.</font><br/>
<font size="4">Pričenjam glasovanje.</font><br/>
<font size="4">Kdo je za? (12 članov.) Kdo je proti? (Nihče.)</font><br/>
<font size="4">Ugotavljam, da je predlog sprejet.</font><br/>
<br/>
<font size="4">Na glasovanje dajem še zadnji predlog za širitev s točko 1D.</font><br/>
<font size="4">Pričenjam glasovanje.</font><br/>
<font size="4">Kdo je za? (13 članov.) Kdo je proti? (Nihče.)</font><br/>
<font size="4">Ugotavljam, da je tudi ta predlog za širitev sprejet.</font><br/>
<font size="4">Tako je določen dnevni red seje, kot je bil predlagan s sklicem in z vsemi izglasovanimi širitvami. </font><br/>
<br/>
<font size="4">Prehajamo </font><b><font size="4">na 1. TOČKO DNEVNEGA REDA – VPRAŠANJA IN POBUDE ČLANOV ODBORA ZA ZUNANJO POLITIKO.</font></b><br/>
<font size="4">Kot običajno, predlagam, da poberemo sklop prvih petih vprašanj, nato dobi besedo minister za odzive in odgovore, potem pa nadaljujemo v tem ritmu. Prvi dobi besedo za postavitev vprašanja gospod Matjaž Nemec.</font><br/>
<font size="4">Prosim.</font><br/>
<br/>
<b><font size="4">MATJAŽ NEMEC (PS SD):</font></b><font size="4"> Hvala lepa predsedujoča, spoštovani minister, dober dan, spoštovani vsi prisotni, kolegice, kolegi!</font><br/>
<font size="4">Jaz se bom na vas, spoštovani minister, obrnil z enim vprašanjem, ki je dokaj aktualno oziroma zelo aktualno. Seveda zavedajoč se, da niste vi nosilec te pobude, ampak bi vas vseeno, če mi dovolite povprašal nekatere stvari, o katerih mislim, da je potrebno, da je seznanjen tudi Odbor za zunanjo politiko ter seveda Ministrstvo za zunanje zadeve. Gre za pobudo predsednika Pahorja, da se s predsednikom Italijanske republike gospodom Sergiom Mattarello dobita ob pomembni vrnitvi ob stoti obletnici požiga Narodnega doma v Trstu in seveda vrnitvi tega objekta v upravljanje in v last, kolikor razumem, slovenski skupnosti v Italiji. Zavedam se, spoštovani minister, kot sem že rekel, da niste vi nosilec, ste pa vodja slovenske delegacije ob obisku in prihodu v Trst tudi ministra za zunanje zadeve, gospoda Di Maia, ter seveda tudi pod vtisom zadnjih dveh srečanj, ki ste ga imeli v teh tednih, bi me zanimalo sledeče, kolikor le veste, kolikor ste vključen, kolikor nam lahko poveste o tem dogodku. Namreč, ne samo</font><br/>
<br/>
<b><font size="4">3. TRAK: (MT) – 9.10</font></b><br/>
<br/>
<font size="4">	(nadaljevanje) na Primorskem, ne samo v zamejstvu, ampak tudi v Sloveniji poteka razprava o tem in upam, da bo ta razprava dosegla predvsem nek širši konsenz o tem, da je narodni dom in vrnitev narodnega doma nekaj pozitivnega za odnose obeh držav, ampak predvsem buri duhove najavljen obisk, ne, bazoviških junakov, naj poudarim, da so ti še vedno omenjeni kot teroristi v italijanskem pravnem sistemu, ampak obisk tako imenovanega bazoviškega šohta ter seveda pomen le tega in vprašanja, ki sledijo, so mnoga, ali ob tej priložnosti je to primerno ali ne, ampak se ne želim spuščati, ker verjamem, da bomo o tem še mnogo govorili v naslednjih dneh, me zanima, spoštovani minister, da skrajšam moje vprašanje, kaj nam lahko poveste v zvezi s celotnim obiskom predsednika Mattarelle in gospoda Di Maia, s kakšnim namenom, kakšni bodo rezultati, kajti po presoji Socialnih demokratov, sledimo trem osnovnim ciljem, torej, da se objavi delo mešane kulturnozgodovinske skupine, ki je bilo objavljeno že leta 2001 in v Italiji nikdar priznano, drugo, da bazoviški junaki, Tigrovci ne bodo več prepoznani kot teroristi in tretje, da se vsakega 11. februarja ne bomo soočili s prikrojevanjem zgodovine v Italiji, kajti ta uči otroke v šoli, da je v to, v ta bazoviški šoht, ki, naj poudarim, nikdar ni bilo dokazano, da bi to se dejansko dogajalo, prikazovali v veteranskih šolah že, kot rečeno, da je jugoslovanska armada, oziroma, kot ji v Italiji rečejo, titoisti, vanjo zmetala do 10 tisoč prebivalk in prebivalcev Republike Italije samo zato, ker so bili italijanskega rodu, naj poudarim, da v temu šohtu nikoli ni bilo očitano, če smem tako reči, da bi se to dejansko dogajali in je vselej italijanska skrajna desnica kot protiutež, da se na tej bazoviški gmajni interpretira zgodovino po svoje. Torej, spoštovani minister, kolikor mi le lahko, razumem, da niste vi v prvi osebi vključeni v to, poveste, ali bo moč doseči te tri osnovne cilje, torej priznanje dela mešane komisije kulturnozgodovinske, drugič, ali bodo tako imenovani bazoviški junaki dejansko junaki tudi v Italiji in tretje, ali se bo o bazoviškem šohtu od tega dogodka naprej govorilo spoštljivo, ampak predvsem v okviru danih resnic. Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala.</font><br/>
<font size="4">	Naslednja na vrsti je gospa Eva Irgl, prosim.</font><br/>
<br/>
<font size="4">	</font><b><font size="4">EVA IRGL (PS SDS):</font></b><font size="4"> Najlepša hvala za besedo, spoštovane poslanke, spoštovani poslanci, se bom držala minutaže in poslansko vprašanje zastavila v roku, ki je sicer predviden.</font><br/>
<font size="4">	Spoštovani gospod minister za zunanje zadeve, menim, da je bilo v preteklosti sodelovanje z državami srednje Evrope, med katere sodijo tudi države višegrajske skupine v primerjavi s sodelovanjem Slovenije z državami zahodnega Balkana v preteklosti nekoliko v senci. Tudi vi ste v svojih nastopih in intervjujih izpostavili naklonjenost temu, da bi Slovenija okrepila sodelovanje z državami v regiji srednje Evrope. Zato je moje vprašanje vam naslednje, kako si predstavljate, da bi lahko Slovenija sodelovanje z državami srednje Evrope še okrepila in ali ste glede tega že začeli delati konkretne korake. Že vnaprej se vam zahvaljujem za vaše odgovore. Najlepša hvala.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Sprašujem, če je še kakšen interes za zastavitev vprašanja ministru? (Ne.)</font><br/>
<font size="4">	Ugotavljam, da ne, zato dajem besedo ministru, da odgovori na zastavljena vprašanja. Prosim.</font><br/>
<br/>
<font size="4">	</font><b><font size="4">DR. ANŽE LOGAR:</font></b><font size="4"> Hvala predsednica.</font><br/>
<font size="4">	Glede vprašanja gospoda Nemca, pravilno je ugotovil, da je nosilec obiska 13. julija predsednik republike gospod Borut Pahor, se pa obiska udeležujem tudi sam, včeraj smo bili v kontaktu še z kabinetom italijanskega zunanjega ministra Di Maia, Luigija Di Maia, kar pomeni, da bomo v skoraj mesecu dni v bistvu trikrat bova sedela skupaj z italijanskim zunanjim ministrom</font><br/>
<br/>
<b><font size="4">4. TRAK: (MT) – 9.15</font></b><br/>
<br/>
<font size="4">	(nadaljevanje) države, s katerimi ima Slovenija drugo največjo trgovinsko partnerica, tretja največja investitorica in kar se tiče turizma tudi druga najpomembnejša država za v bistvu ponujanje naših turističnih storitev, kar pomeni zelo pomemben premik pri sodelovanju z našo zahodno sosedo. Dogajanje v zvezi s skupnim programom slovenskega predsednika republike gospoda Pahorja in italijanskega predsednika gospoda Mattarelle buri duhove iz meni neznanih razlogov, gre za v bistvu dogodek, ki se v zgodovini sodelovanja med Italijo in Slovenijo še ni odvil, gre za izjemen simbolni dogodek, ko bo Italija ob stoletnici požiga narodnega doma ta narodni dom predala slovenski manjšini v Italiji, gre za izjemen simbolen pomen, ki bo v bistvu na nek način dal roko na obeh straneh meja in ponudil novo priložnost za še okrepitev sodelovanja in v tem pogledu lahko samo pozivam vse, ki imate kakršenkoli vpliv ali pa odmev v javnosti, da iz morebitnih nesoglasij na tem primeru ne delate kakšne večje zgodbe. Na srce polagam, da gre za nov list v knjigi sodelovanja med Slovenijo in Italijo, da gre za dogodek, ki ga podpira tudi dežela Furlanija – Julijska krajina, ki je politično drugače usmerjena kot veste uradni Rim, ampak kljub temu gre za tako pomemben dogodek, da vprašanje o namenu in rezultatu tega srečanja mislim, da je odveč, sam od sebe je dovolj poveden in verjamem, da bo v tem pogledu tudi v prihodnje percipiranje odnosov med Slovenijo in Italijo in tudi vprašanje skupnega spomina imelo zelo trdno osnovo, doseženo na najvišji politični ravni, da tudi v vseh ostalih ravneh in sferah tovrstno, bom rekel, sodelovanje postane poglavitno načelo odnosov med predstavniki obeh narodov. Samo en popravek v zvezi s skupnim poročilom slovensko-italijanske zgodovinske komisije, to je edini potrjen dokument, ki velja, ki sta ga sprejeli obe strani in je edinstven dokument usklajenih strokovnih pogledov na zgodovino dveh sosednjih evropskih narodov. In kadarkoli boste slišali mene ali pa koga iz zunanjega ministrstva komentirati dogodke, bomo vedno izhajali ravno iz te skupno sprejete in potrjene slovensko-italijanske zgodovinske komisije in pogleda, ki je bil tu sprejet.</font><br/>
<font size="4">	Kar se tiče vprašanje gospe poslanke Irgl o konkretnih korakih in sodelovanjih, kot veste je bila slovenska diplomacija v prvih treh mesecih, zdaj če uporabim ta izraz, rahlo invalidna iz enega preprostega razloga, ker ni bilo možno osebno tkati vezi s kolegi zunanjimi ministri, sem pa ta čas zelo aktivno porabil za to, da sem v bistvu vodil avdio-video konference praktično z vsemi zunanjimi ministri evropskih držav in pa tudi ključnih strateških partneric. To je pripomoglo tudi k dobremu sodelovanju, kolikor je bilo to pač mogoče v času krize, pandemije COVID-19, ko je bilo treba usklajevati in klicati posamezne zunanje ministre tudi za to, da smo kakšno dobavo hitreje speljali, kot bi jo drugače, ko pa je s pač 1. junijem potovanje bilo omogočeno, ko smo sprostili te tudi pač meje s sosednjimi državami in tudi z ostalimi državami, ki izpolnjujejo pogoje za sproščen promet, pa seveda smo tudi aktivno pristopili k osebnim obiskom, v bistvu to, kar diplomacija mora početi in kar je ključno zdaj v tem času post covid, ki še očitno ni post covid, ampak kljub temu, ko imamo še odprte meje ravno zaradi zagotavljanja normalnega delovanja gospodarstva. Tako sem v manj kot mesecu dni gostil v Sloveniji vse 4 zunanje ministre sosednjih držav, hkrati pa sem tudi dvakrat odšel</font><br/>
<br/>
<b><font size="4">5. TRAK: (AB) – 9.20</font></b><br/>
<br/>
<b><font size="4">	</font></b><font size="4">(nadaljevanje) na obisk v tujino in sicer k severni in zahodni sosedi. V petek gostim nemškega zunanjega ministra. V kolikor bomo uspeli s povezami, kot veste Slovenija trenutno nima letala in zato je nemogoče obiskovati destinacije, ki so dlje od pač dostopa z osebnim avtomobilom. V glavnem želja po tem je, da čimprej obiščem tudi Bruselj in v tem pogledu želim pač naprej tkati te vezi, da bo v prihodnje delovanje Vlade Republike Slovenije maksimalno podprto s podporo tudi ostalih partneric in pa seveda, da v luči priprave na predsedovanje Slovenije Svetu Evropske unije, da predhodno se uskladimo z našim stalnim predstavništvom in pa seveda tudi s ključnimi odločevalci v Bruslju. Toliko.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa minister.</font><br/>
<font size="4">	Besedo dajem gospodu Matjažu Nemcu za dopolnitev.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> Mislil sem novo vprašanje, če lahko. Gre bolj za pobudo, spoštovani minister. Name so se obrnile državljanke in državljani, gre bolj za pobudo, kot že rečeno. Dotika pa se države Nizozemske. Namreč opozarjajo me državljanke in državljani, da država Nizozemska je uvrščena na rumeni seznam, ko govorimo o epidemiološki sliki posameznih držav. Vem, da ni samo vaše ministrstvo pristojno za to, zato govorim, da gre bolj za pobudo. Nizozemska je na četrtem mestu, ko govorimo o tujih obiskih v Republiki Sloveniji, govorim o turizmu in celo prva država, ki ne prihaja iz naše regije. Torej epidemiološka slika na Nizozemskem je boljša kot na Hrvaškem, govorim od 7,3 okuženih prebivalcih na 100 tisoč prebivalcev. Naj omenim, da Nizozemska ima tako imenovano evropsko karto, na kateri so označene kot že zelene države Avstrija, Italija in Hrvaška, Republike Slovenije pa ni. zakaj se oglašam v zvezi s tem, kajti mnogi turistični ponudniki, celotna področja kot je recimo področje Posočja, kjer prevladuje nizozemski turist, se danes sooča s problematiko neprihoda teh turistov iz države, kjer na bi izpolnjevale pogoj za to, da lahko jih uvrstimo na zeleni seznam. Torej moja pobuda je, spoštovani minister, v kolikor je v vaši moči, da se na Vladi pogovorite in preverite te podatke in v kolikor se le da, čim hitreje, v kolikor je res tako, Nizozemsko uvrstite na zeleni seznam v seveda v želji pomoči turizma.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa.</font><br/>
<font size="4">	Še kakšen interes za vprašanja oziroma pobudo? Vidin, da ne, zato besedo dajem kar ministru.</font><br/>
<font size="4">	Izvolite dr. Logar.</font><br/>
<br/>
<font size="4">	</font><b><font size="4">DR. ANŽE LOGAR:</font></b><font size="4"> Hvala.</font><br/>
<font size="4">	Zdaj rekli ste, da ni samo zunanje ministrstvo zadolženo za to vprašanje. Zunanje ministrstvo v bistvu sploh ni zadolženo za to vprašanje, je zgolj tisto, ki mora v stiku z ostalimi državami »obrazlagati« in v bistvu tudi včasih prejemati slabo voljo naših partneric v Evropski uniji in širše, ker je pač na tem ali onem seznamu. Zdaj podatki, ki ste jih navedli, jaz teh podatkov nimam, zaupam pa Nacionalnemu inštitutu za javno zdravje in glede na uredbo, ki jo imamo v zvezi z odločanjem posameznih mejnih režimov s posameznimi državami, imamo dvofazni postopek. V prvi fazi Nacionalni inštitut za javno zdravje poda oceno na podlagi uradno priznanih kazalcev stopnje pač okuženosti na 100 tisoč prebivalcev v zadnjih štirinajstih dneh in na podlagi tega predlaga Vladi uvrstitev posamezne države na to ali ono listo in Vlada na podlagi tega potem tudi sprejme odločitev. Jaz predloga Nacionalnega inštituta za javno zdravje v tej smeri, da se Nizozemsko uvrsti med vrne države, še nisem zasledil. Sem pa seznanjen s pobudami nizozemske strani, tudi večkrat kontaktiran v zvezi s temi, samo Vlada mimo tega, kar Nacionalni inštitut predlaga ne more it in prav je, da ne more it. Namreč v preteklosti je ravno to, da je sledila navodila Nacionalnega inštituta za javno zdravje omogočilo, da je zelo dobro oziroma odlično peljala ukrepe skozi ta prvi val v bistvu epidemije covid-19, da smo bili prvi, ki smo uradno tudi razglasili konec epidemije </font><br/>
<br/>
<b><font size="4">6. TRAK: (MT) – 9.25</font></b><br/>
<br/>
<font size="4">	(nadaljevanje) in v tem pogledu bo vlada ravnala v prihodnje enako, se pa zaveda vseh posledic, ki jih to ima pri posameznih državah, ampak zdravje državljank in državljanov Republike Slovenije je v tem pogledu na prvem mestu, za utrjevanje medsosedskih ali pa meddržavnih odnosov pa verjamem, da bo v prihodnje še dovolj časa in potem, ko bomo vsi skupaj premagali to epidemijo oziroma pandemijo, bomo v bistvu še aktivneje in prej, ko bomo še aktivneje te odnose skupaj izgrajevali. Hvala.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Ker interesa za vprašanja ministru več ni, to točko dnevnega reda zaključujem in se ministru zahvaljujem za sodelovanje in za podane odgovore.</font><br/>
<br/>
<font size="4">	Prehajamo na </font><b><font size="4">1.A TOČKO DNEVNEGA REDA, PREDLOG ZAKONA O RATIFIKACIJI SPREMEMB IZ LETA 2014, KONVENCIJE O DELU V POMORSTVU 2006 IN SPREMEMB IZ LETA 2016 KONVENCIJE O DELU V POMORSTVU 2006</font></b><font size="4">. Predlog zakona je objavljen na spletnih straneh Državnega zbora od dne 19. 6. 2020. 19. junija ste prejeli mnenja Zakonodajno-pravne službe, ki k predlogu zakona ni imela pripomb. Danes ste prejeli tudi mnenje Komisije Državnega sveta za mednarodne odnose in evropske zadeve.</font><br/>
<font size="4">	Pričenjamo drugo obravnavo predloga zakona, v kateri bomo opravili razpravo o tem predlogu zakona. Želi predlagatelj zakona podati dopolnilno obrazložitev?</font><br/>
<font size="4">	Besedo dajem državnemu sekretarju gospodu Tonetu Kajzerju z Ministrstva za zunanje zadeve. Izvolite.</font><br/>
<br/>
<font size="4">	</font><b><font size="4">TONE KAJZER:</font></b><font size="4"> Najlepša hvala, gospa predsednica.</font><br/>
<font size="4">	Zdaj, v kolikor članice in člani odbora za zunanje zadeve želijo še dodatno obrazložitev k temu, kar ste že sami predstavili, mnenja in vse ostalo, lahko z naše strani še enkrat predstavimo, z mano je kolega generalni direktor za mednarodnopravne zadeve dr. Rakovec, tako da v kolikor je potreba, se lahko predstavi, sicer pa se lahko postopek nadaljuje. Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Besedo dajem še državni sekretarki gospe Mateji Ribič z Ministrstva za delo, družino, socialne zadeve in enake možnosti.</font><br/>
<br/>
<font size="4">	</font><b><font size="4">MATEJA RIBIČ: </font></b><font size="4">Ja, hvala lepa za besedo.</font><br/>
<font size="4">	Jaz bi želela tukaj samo poudariti, da so vse te določbe, konvencije in spremembe, da se v bistvu že izvajajo, da so že uveljavljene na področnih zakonih in kar se mi zdi tudi zelo pomembno poudariti, je to, da so bile tudi usklajene s socialnimi partnerji, tako da gre tukaj zgolj za tehnični prenos na najvišji ravni v našo pravno ureditev in pa gre dejansko za izboljšanje delovnih pogojev in samega dela pomorščakov, ki delajo na teh ladjah. Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala.</font><br/>
<font size="4">	Želi besedo še gospod Marko Rakovec z Ministrstva za zunanje zadeve? (Ne.) Ne?</font><br/>
<font size="4">	Želi besedo tudi predstavnik komisije Državnega sveta za mednarodne odnose in evropske zadeve gospod Bojan Kekec? Izvolite.</font><br/>
<br/>
<font size="4">	</font><b><font size="4">BOJAN KEKEC:</font></b><font size="4"> Hvala lepa, gospa predsednica, lepo pozdravljeni vsi skupaj, torej Komisija Državnega sveta za mednarodne odnose in evropske zadeve je predlog zakona o ratifikaciji sprememb iz, tako iz leta 2014 in 2016 podprla, Konvencija o delu v pomorstvu je temeljni instrument o standardih dela v pomorstvu, ki določa minimalne zahteve za pomorščake in njihove delodajalce za delo na ladji. Člani komisije podpiramo cilje in namen sprememb iz leta 2014, to gre za finančna jamstva in odgovornosti, ki vzpostavljajo primeren okvir za varovanje pravic pomorščakov. Prav tako pa smo podprli tudi spremembe iz leta 2016, katerih namen je izkoreniniti nadlegovanje in trpinčenje na delovnem mestu in podaljšanje veljavnosti spričevala o delu v pomorstvu v določenih primerih. Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Prehajamo na razpravo in glasovanje o posameznih členih predloženega zakona. Predlagam, da po končani razpravi glasujemo o vseh členih skupaj. Ali kdo temu predlogu nasprotuje? (Ne.) Ugotavljam, da ne.</font><br/>
<font size="4">	Besedo sedaj dajem poslankam in poslancem za morebitno razpravo.</font><br/>
<font size="4">	Ugotavljam, da interesa za razpravo ni, zato to zaključujem in prehajamo na glasovanje o vseh členih predloga zakona. Pričenjam glasovanje.</font><br/>
<br/>
<b><font size="4">7. TRAK: (MT) – 9.30</font></b><br/>
<br/>
<font size="4">	(nadaljevanje) Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da so členi sprejeti.</font><br/>
<font size="4">	Ker k predlogu zakona ni bil sprejet tudi noben amandma, Odbor za zunanjo politiko predlaga Državnemu zboru, da predlog zakona obravnava v predloženem besedilu in ga sprejme. Odbor bo zboru pisno poročal. S tem zaključujem 1.a točko dnevnega reda in se sodelujočim pri tej točki lepo zahvaljujem.</font><br/>
<br/>
<font size="4">	Prehajamo na </font><b><font size="4">1.B TOČKO DNEVNEGA REDA – PREDLOG ZAKONA O RATIFIKACIJI SPORAZUMA MED VLADO REPUBLIKE SLOVENIJE IN ORGANIZACIJO ZDRUŽENIH NARODOV ZA IZOBRAŽEVANJE, ZNANOST IN KULTURO O USTANOVITVI MEDNARODNEGA RAZISKOVALNEGA CENTRA ZA UMETNO INTELIGENCO NA INŠTITUTU JOŽEF STEFAN V LJUBLJANI POD POKROVITELJSTVO UNESCA</font></b><font size="4">. Predlog zakona je objavljen na spletnih straneh Državnega zbora od 19. 6. 2020 dalje. 29. junija ste prejeli mnenje Zakonodajno-pravne službe k temu predlogu zakona in služba nanj ni imela pripomb. Danes ste prejeli tudi mnenje Komisije Državnega sveta za mednarodne odnose in evropske zadeve.</font><br/>
<font size="4">	Pričenjam drugo obravnavo predloga zakona, v kateri bomo opravili razpravo o tem predlogu zakona.</font><br/>
<font size="4">	Želi predlagatelj podati dopolnilno obrazložitev? Gospod Tone Kajzer, prosim.</font><br/>
<br/>
<b><font size="4">	TONE KAJZER:</font></b><font size="4"> Najlepša hvala, gospa predsednica.</font><br/>
<font size="4">	Iz gradiva, ki ste ga že omenili, je v bistvu razviden namen tega centra, jaz bi samo želel s strani Ministrstva za zunanje zadeve še enkrat izpostaviti, da gre za center, ki bo okrepil, jaz mislim da, tako znotraj Slovenije proces digitalne transformacije, ki je izjemno pomemben za našo državo, tako v smislu doseganja višje ravni konkurenčnosti in produktivnosti, hkrati pa bo tudi na mednarodni ravni okrepil pomen Slovenije na tem področju, tako da mi to zelo podpiramo, obrazložitev je jasna, tukaj imamo zelo dobro sodelovanje oziroma nosilec tega projekta je Ministrstvo za izobraževanje, tukaj vidim tudi kolege, tako da če je treba še kakšno vsebinsko dodatno obrazložitev, predlagam, da se še oni vključijo v razpravo, sicer pa predlagam, da se postopek nadaljuje. Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Besedo dajem še dr. Juretu Gašpariču, državnemu sekretarju z Ministrstva za izobraževanje, znanost in šport. Izvolite.</font><br/>
<br/>
<font size="4">	</font><b><font size="4">DR. JURE GAŠPARIČ:</font></b><font size="4"> Ja, hvala lepa, predsednica.</font><br/>
<font size="4">	Jaz bi pravzaprav samo podčrtal to, kar je že kolega državni sekretar Kajzer povedal, to kar pravzaprav Slovenija že počne, kar je pravzaprav prepoznala, kar počne že od 70. let v okviru Inštituta Jožef Stefan, ukvarjanje z umetno inteligenco, dvigujemo na višjo raven in postavljamo na mednarodni zemljevid. Poudaril bi samo to, da pri tem ne bo šlo le za raziskovanje vprašanj s področja umetne inteligence, ampak da bo pravzaprav, da so ambicije pravzaprav veliko večje, ne, ta center bo imel širšo agendo, pripravil bo agendo samo za, ki zadeva raziskovanje umetne inteligence in pomagal pri oblikovanju politik, politik v smislu policy, ne onih politik, ne, v katero smer naj to gre, namreč, vprašanje umetne inteligence, vemo, je velik izziv, je velika priložnost, hkrati, ne, pa povzroča na marsikaterem področju velike strahove, sicer pa sta z mano kolega Tina Vuga z mednarodne službe in kolega Gašper Hrastelj z Urada za UNESCO, ki lahko pa podrobno pojasnita vse segmente tega sporazuma med Republiko Slovenijo, Unescom in pravzaprav med nami in Inštitutom Jožef Stefan, kjer bo v prvi fazi ta center oblikovan oziroma njihov center bo preoblikovan v mednarodni center, v mednarodni raziskovalni center za umetno inteligenco. Hvala.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Želi besedo tudi predstavnik Komisije Državnega sveta za mednarodne odnose in evropske zadeve gospod Bojan Kekec? Izvolite.</font><br/>
<br/>
<font size="4">	</font><b><font size="4">BOJAN KEKEC:</font></b><font size="4"> Hvala še enkrat za besedo.</font><br/>
<font size="4">	Torej državni svetniki smo predlog zakona o ratifikaciji sporazuma za mednarodni raziskovalni center za umetno inteligenco na Inštitutu Jožef Stefan seveda podprli. Menimo, da vsak tak projekt nekako povečuje prepoznavnost in ugled Slovenije v svetu, v razpravi smo poudarili pomen ustanovitve centra za slovensko znanost in priložnosti, ki jih prinaša tako znanosti, kot gospodarstvu, gre namreč za prvi globalni center, ki bo deloval pod okriljem Unesca in bo hkrati zgled za podobne centre, ki se bodo ustanavljali tudi po svetu. Pozornost smo namenili tudi zagotavljanju virov, ki so potrebni za upravljanje in pravilno delovanje centra</font><br/>
<br/>
<b><font size="4">8. TRAK: (MT) – 9.35</font></b><br/>
<br/>
<font size="4">	(nadaljevanje) ocenjujemo, da bo ta predpisani znesek verjetno prenizek, kar bo seveda treba po prvih analizah nekako verjeno sanirati, se pa pričakuje globalno delovanje centra, kar naj bi omogočilo opravljanje vseh teh zastavljenih nalog. Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Prehajamo na razpravo in glasovanje o posameznih členih predloženega zakona. Predlagam, da tudi tu po končani razpravi glasujemo o vseh členih skupaj. Ali kdo temu predlogu nasprotuje? (Ne.) Ugotavljam, da ne in besedo dajem za razpravo poslankam in poslancem. Prvi na vrsti je gospod Nik Prebil, za njim bo besedo dobil gospod Gregor Perič.</font><br/>
<font size="4">	Gospod Prebil, izvolite.</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Najlepša hvala, gospa predsednica, spoštovane kolegice in kolegi, vabljeni.</font><br/>
<font size="4">	Bom kratek, zadeva, ki je pred nami, jo vsekakor podpiram, pričela jo je takratna Cerarjeva vlada in nadaljevala vlada Marjana Šarca. Sam menim, da je v tej fazi, kjer smo, pred potrditvijo zakona o ratifikacijah tovrstnega sporazuma neka odlična, edinstvena in pravzaprav unikatna priložnost za Slovenijo, da je takšen center tudi … / nerazumljivo/ … nenazadnje s kolegi, kjer sem sedel na OECD in drugih mednarodnih dogodkih v okviru mednarodne in mednarodnega sodelovanja in umetne inteligence in raziskovanja, ki ga Slovenija izvaja na tem področju, prepoznavajo kot dobro, kot zelo uspešno in perspektivno državo, kjer lahko s svojim raziskovanjem, znanjem v znanost, ki jo pač ima, pripomore k razvoju takšnega področja na mednarodnem parketu. Sam menim, da imamo odlične strokovnjake, tako na Inštitutu Jožefa Stefana, kot na drugih in to se pri takšni zadevi, kot je umetna inteligenca seveda tudi že kaže. Sam menim, da lahko na teh področjih, kot so digitalne tehnologije in še marsikaj drugega, nenazadnje bi neko algoritem za umetno inteligenco lahko pomagal tudi pri soočanju s COVID-19, v kolikor bi ga že imeli, vem tudi, da so se neke analize delale ravno s temi podatki preko OECD, sam to spremljam, kar se mi zdi resnično dobro in seveda vsekakor bom to zadevo podprl, da se Slovenija tudi na tem, nenazadnje zunanjepolitičnem področju s takim centrom lahko še bolje pozicionira. Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Besedo dobi gospod Gregor Perič, za njim pa bo na vrsti gospa Mojca Škrinjar.</font><br/>
<font size="4">	Gospod Perič, izvolite.</font><br/>
<br/>
<font size="4">	</font><b><font size="4">GREGOR PERIČ (PS SMC):</font></b><font size="4"> Ja, hvala predsednica, lep pozdrav vsem, sploh tistim, ki bi v Sloveniji zapirali in tistim, ki bi odpirali.</font><br/>
<font size="4">	Ta prizadevanja za to, da je Slovenija dobila oziroma, da bo vsak čas dobila ta center, segajo kar nekaj časa nazaj, še dve vladi nazaj, ko je vlado vodila SMC in takrat je padla potem tista pobuda oziroma ideja, da bi ta center začel delovati v Sloveniji, pobuda je šla s strani vlade na Unesco, na Unescu so jo sprejeli, potekala so prizadevanja, ki so trajala nekaj let, pa moram vseeno reči, da je bilo to obdobje relativno kratko in je potrebno dati vso priznanje, čestitke vsem tistim, ki so v tem procesu sodelovali in verjamem, vložili veliko napora in energije tudi diplomatskih, pa še kakšnih drugih prizadevanj, sam razumem ta proces oziroma to točko, do katere smo danes prišli, kot neke vrste priznanje tudi raziskovalnemu delu znanstvenikov v Sloveniji, pa tudi navsezadnje določenim politikam, kot smo slišali policies, na področju raziskovalne in razvojne dejavnosti v Sloveniji, vemo, da tukaj ni nikoli, da to ni nikoli končana zgodba, da sredstev ni nikoli dovolj in da okolje ni nikoli dovolj razvito oziroma tako, da bi bilo optimalno, ampak prizadevanja očitno kažejo, da gredo v pravo smer, navsezadnje tudi sam pričakujem, da od zakona o raziskovalni in razvojni dejavnosti, ki ga že kar nekaj časa vsi čakamo, uspemo urediti še določena druga področja, ki bodo</font><br/>
<br/>
<b><font size="4">9. TRAK: (MT) – 9.40</font></b><br/>
<br/>
<font size="4">	(nadaljevanje) v kombinaciji tudi s tem mednarodnim raziskovalnim centrom za umetno inteligenco lahko Slovenijo pomaknila še nekaj korakov naprej.</font><br/>
<font size="4">	Ne samo na področju raziskovalne in razvojne dejavnosti, ampak tudi na področju gospodarstva, ker smo tudi v preteklih letih dokazali, da smo področje oziroma država, ki je zanimiva tudi za tuje investitorje na tem področju, na področju umetne inteligence, robotike in sam bi si želel, da kot država vložimo maksimalne napore predvsem v to, ne v neka ideološka prerivanja, ampak predvsem v to, da ugotovimo, kaj lahko skupaj naredimo za to, da bo okolje v Sloveniji zelo zanimivo, ne samo za gospodarstvo, ampak tudi za najboljše tuje raziskovalce, ki bi potem bili motivirani, da pridejo v Slovenijo in tukaj razvijajo ideje, produkte in vse, kar iz tega lahko sledi. Tako da, če zaključim, vidim ta korak oziroma ustanovitev tega centra, ki ni bila narejena na način, da dobimo še eno institucijo, ki je sama zase, ampak gre za neko nadgradnjo neke že obstoječe institucije, ki se je že dokazala, ne samo na nacionalnem nivoju, ampak tudi mednarodno, da dobi še neko dodatno priznanje, še neko dodatno propulzivno moč in privabi najboljše, kar premore Evropa in tudi v svetu, jaz verjamem, da s tistim kadrovskim potencialom, ki je že sedaj na voljo, smo lahko zgled za marsikoga in privoščim, oziroma si želim, da bi ta center zaživel tudi v prihodnje, tako kot smo si zamislili, če ne celo še bolje. Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Besedo dobi gospa Mojca Škrinjar, za njo pa bo na vrsti še gospa Lidija Divjak Mirnik.</font><br/>
<font size="4">	Gospa Škrinjar, izvolite.</font><br/>
<br/>
<font size="4">	</font><b><font size="4">MOJCA ŠKRINJAR (PS SDS):</font></b><font size="4"> Hvala lepa.</font><br/>
<font size="4">	Področje digitalizacije je ena od uspešnih dejavnosti v Sloveniji, pa naj bo to del, ki zadeva znanost in tudi aplikativni del v gospodarstvu. Inštitut Jožef Stefan je splošno priznan in prepoznaven na področju umetne inteligence in prav je, da seveda zasede tudi to mesto, prepoznavno mesto v svetovnem merilu. Jaz pozdravljam ambicioznost Slovenije na tem področju in upam in pričakujem, da bodo tej ambiciji sledile tudi druge ambicije, da bo Slovenija nudila in postala sedež različnih svetovnih in evropskih centrov, znanstvenih centrov in pa tudi drugih agencij. A Slovenija ima potencial, ima čudovito geografsko-politično umeščenost in hkrati ima velik človeški potencial, zato je to poteza, ki jo moramo pozdraviti in podpreti ter spodbuditi tako področje znanosti, kot gospodarstva in pa diplomacije, da sledi temu zgledu in seveda nas umesti tja, kamor sodimo in seveda Slovenke in Slovenci ter cela Slovenija to zasluži. Hvala.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Še gospa Lidija Divjak Mirnik, prosim</font><br/>
<br/>
<font size="4">	</font><b><font size="4">LIDIJA DIVJAK MIRNIK (PS LMŠ): </font></b><font size="4">Hvala lepa za besedo, spoštovana predsednica, lep pozdrav, spoštovani državni sekretar, kolegice, kolegi.</font><br/>
<font size="4">	Samo eno vprašanje me v zvezi s tem zanima in sicer financiranje inštituta kot takšnega, vlada Marjana Šarca je za leto 2020 in 2021 predvidevala 200 tisoč evrov, zanima me, ali z rebalansom spreminjate ta sredstva in če jih, na katero višino jih spreminjate. Zdaj, vse se začne in konča zmeraj pri denarju, sploh pri neki znanosti in razvoju, kjer je tega po defaultu načeloma zmeraj premalo, zato srčno upam, da ne boste zmanjševali teh sredstev z rebalansom, seveda bom pa ta predlog zakona o ratifikaciji tudi podprla. Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Besedo za odzive dajem dr. Juretu Gašpariču, državnemu sekretarju Ministrstva za izobraževanje, prosim.</font><br/>
<br/>
<font size="4">	</font><b><font size="4">DR. JURE GAŠPARIČ:</font></b><font size="4"> Ja, najlepša hvala, jaz bi se res iz vsega srca rad zahvalil vsem razpravljalcem za podporo, ki so jo izrazili tem prizadevanjem in temu centru in me zelo veseli, da tukaj razmišljamo</font><br/>
<br/>
<b><font size="4">10. TRAK: (TB) – 9.45</font></b><br/>
<br/>
<font size="4">	(nadaljevanje) v isti smeri. Veseli me, da je kolega, gospod Perič, izpostavil tudi novi raziskovalni zakon, ki ni samo zakon, ki ga pripravljamo in ki bo, upam da, že naslednji teden v medresorski obravnavi, ki ne zadeva samo, ki v osnovi seveda zadeva organizacijo slovenske znanosti, ampak, če bo  v takšni obliki sprejet, bo pravzaprav tudi imel zelo pomembno zunanjepolitično komponento, namreč, s slovensko znanostjo bomo ambiciozneje uspeli tudi v mednarodni okvir.</font><br/>
<font size="4">Vse se začne in konča pri denarju – s tem se absolutno strinjam. Del tega vprašanja, namreč, ta center bo deloval, sprva bo v okviru Jožefa Štefana, bo urejal tudi ta prihajajoči novi Zakon o raziskovalni in inovacijski dejavnosti. Naša ambicija je, da vi javna sredstva, ki jih Republika Slovenija daje za znanstveno raziskovalno delo, dosegala 1 % BDP-ja, pa to niti ni tako zelo ambiciozen cilj, zdaj ne dosegamo niti polovice tega.</font><br/>
<font size="4">Kar zadeva konkretno, vaše vprašanje, teh 200 tisoč za letošnje, naslednje leto, je absolutno zajamčenih, drugače pravzaprav center niti ne more delovati, vsa ostala vprašanja, ki zadevajo, pa bomo seveda potem separatno reševali, ministrstvo, v pogodbi z Inštitutom Jožef Štefan.</font><br/>
<font size="4">Hvala lepa.</font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">K razpravi se je javil še gospod Andrej Černigoj.</font><br/>
<font size="4">Izvolite.</font><br/>
<br/>
<b><font size="4">ANDREJ ČERNIGOJ (PS NSi):</font></b><font size="4"> Spoštovana gospa predsednica, hvala za besedo. Spoštovani kolegi in kolegice, spoštovani navzoči, hvala, hvala za besedo.</font><br/>
<font size="4">Na tem mestu bi pozdravljal, v bistvu, Predlog zakona o ratifikaciji, katerega bom tudi sam podprl in pozdravljam v bistvu, / nerazumljivo/ rekel, sem ga že večkrat obiskal Inštitut Jožef Štefan, je mednarodno oziroma svetovno priznani inštitut in le tako je lahko prav, da bo ta raziskovalni center za umetno inteligenco, na začetku prav pod njegovim okriljem. Jaz si samo želim takih pozitivnih zgodb, da bi jih čim več prišlo v Slovenijo in želim si takih uspešnih zgodb, da bi lahko tudi naši državljani in državljanke Republike Slovenije, zasledili v medijih.</font><br/>
<font size="4">V Sloveniji primanjkuje takih pozitivnih zgodb in me veseli, da v tej dvorani smo v enotnem glasu in da take uspešne zgodbe podpiramo in da bo takih uspešnih zgodb še več, si v prihodnosti si tega želim. Zato še enkrat poudarim, podpiram Predlog zakona o ratifikaciji in uspešno delo, kajne.</font><br/>
<font size="4">Hvala. Hvala za besedo.</font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">Ker interesa za razpravo več ni, razpravo zaključujem in prehajamo na glasovanje o vseh členih predloga zakona. Glasujemo.</font><br/>
<font size="4">Kdo je za? (13 članov.) Kdo je proti? (Nihče.)</font><br/>
<font size="4">Ugotavljam, da so členi zakona sprejeti.</font><br/>
<font size="4">Ker k predlogu zakona tudi ni bil sprejet noben amandma, Odbor za zunanjo politiko predlaga Državnemu zboru, da predlog zakona obravnava v predloženem besedilu in ga sprejme. Odbor bo zboru pisno poročal.</font><br/>
<font size="4">S tem zaključujem 1b. točko dnevnega reda.</font><br/>
<br/>
<font size="4">Prehajamo na </font><b><font size="4">1C. TOČKO DNEVNEGA REDA – PREDLOG ZAKONA O RATIFIKACIJI SPORAZUMA MED REPUBLIKO SLOVENIJO TER ORGANIZACIJO ZDRUŽENIH NARODOV ZA IZOBRAŽEVANJE, ZNANOST IN KULTURO (UNESCO) O PREOBLIKOVANJU – IZUM REGIONALNEGA CENTRA ZA KNJIŽNIČNE INFORMACIJSKE SISTEME IN INFORMACIJSKE SISTEME O RAZISKOVALNI DEJAVNOSTI V MARIBORU, SLOVENIJA, V CENTER 2. KATEGORIJE POD POKROVITELJSTVOM UNESCA IN O NJEGOVEM DELOVANJU.</font></b><br/>
<font size="4">Predlog zakona je bil objavljen na spletnih straneh Državnega zbora, dne 19. junija 2020. 29. junija ste prejeli mnenje Zakonodajno-pravne službe, ki k predlogu zakona ni imela pripomb.</font><br/>
<font size="4">Pričenjamo drugo obravnavo predloga zakona, o kateri bomo opravili razpravo o tem predlogu zakona.</font><br/>
<font size="4">Želi predlagatelj zakona podati dopolnilno obrazložitev? (Da.)</font><br/>
<font size="4">Gospod Tone Kajzer, državni sekretar z Ministrstva za zunanje zadeve.</font><br/>
<font size="4">	Izvolite.</font><br/>
<br/>
<b><font size="4">TONE KAJZER:</font></b><font size="4"> Hvala lepa, gospa predsednica.</font><br/>
<font size="4">Tudi v tem primeru, sicer vsebinsko je pristojno Ministrstvo za izobraževanje, verjamem, da bodo še oni dali vsebinsko obrazložitev, če bo potrebno. Gre tudi iz mednarodnega vidika, z vidika mednarodnega sodelovanja Slovenije za zelo pomemben korak, gre za krepitev pomena, tega regionalnega centra, ki je center znanja, znanosti, v</font><br/>
<br/>
<b><font size="4">11. TRAK: (TB) – 9.50</font></b><br/>
<br/>
<font size="4">(nadaljevanje) sodelovanju z UNESCOM, ker je UNESCO na globalni ravni v sistemu Združenih narodov pač nosilec tega in skozi to bo lahko Slovenija naše znanje tudi v okviru mednarodne razvojne pomoči, ki jo dajemo, kot veste, ki jo krepimo s svojim znanjem, z našim znanjem, z znanostjo, pomagala drugim državam, hkrati pa se bojo tudi znotraj Slovenije krepile te sinergije, tako da, mi to zelo podpiramo in predlagamo, da se postopek nadaljuje.</font><br/>
<font size="4">Zdaj pa, če mogoče še državni sekretar iz Ministrstva za izobraževanje. Hvala lepa.</font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">Besedo dajem še dr. Juretu Gašpariču, državnemu sekretarju z Ministrstva za izobraževanje, znanost in šport.</font><br/>
<font size="4">Prosim.</font><br/>
<br/>
<b><font size="4">DR. JURE GAŠPARIČ:</font></b><font size="4"> Hvala lepa za besedo.</font><br/>
<font size="4">Povsem na kratko, zgodba je, bom rekel, vsebinsko drugačna, kot prejšnje točke dnevnega reda, ampak v sistemskem smislu pa gre pravzaprav za zelo podobno reč, ki v nekoliko večji meri zadeva področje kulture. Zdaj, kot znanosti, gre za to, da IZUM center in inštitut, ki že deluje v Mariboru in ki je zelo aktiven, zlasti v regiji Zahodnega Balkana, kjer že več kot 20 let prispeva k modernizaciji knjižničarstva, k izobraževanju, k informatizaciji in vsesplošni krepitvi tekom izjemno družbene komponente in že deluje in pravzaprav na ta način daje tudi UNESCU svoje priznanje in postavlja njegove ambicije in nadaljnje načrte na mednarodni zemljevid.</font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">Prehajamo na razpravo in glasovanje o posameznih členih predloženega zakona. Tudi tu predlagam, da po končani razpravi opravimo glasovanje o vseh členih skupaj. Ali kdo temu predlogu nasprotuje? (Ne.) Ugotavljam, da ne.</font><br/>
<font size="4">Besedo za razpravo dajem poslankam in poslancem. Prva na vrsti je gospa Lidija Divjak Mirnik.</font><br/>
<font size="4">Prosim.</font><br/>
<br/>
<b><font size="4">LIDIJA DIVJAK MIRNIK (PS LMŠ):</font></b><font size="4"> Hvala lepa za besedo še enkrat.</font><br/>
<font size="4">Zelo na kratko – gospod državni sekretar, ali to pomeni dodatno financiranje IZUM-a za te dejavnosti ali to pomeni, da bo IZUM počel te stvari še zmeraj v sklopu svojega finančnega programa, ki ga tako ali tako ima?</font><br/>
<font size="4">Hvala.</font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">Naslednja na vrsti je še gospa Mojca Škrinjar.</font><br/>
<font size="4">Prosim.</font><br/>
<br/>
<b><font size="4">MOJCA ŠKRINJAR (PS SDS):</font></b><font size="4"> Hvala lepa.</font><br/>
<font size="4">Tudi tu lahko pohvalimo ambicioznost Slovenije, prav je tako. S tem tudi podpiramo internacionalizacijo izobraževanja, znanja. Poudarjam pa, da za sodelovanje s tujimi znanstveniki, torej, za pritegnitev tujih znanstvenikov, ki bi prišli, raziskovali in delali v Sloveniji, bo potrebno sodelovanje celotnega sistema in pa podpora tudi drugih delov države oziroma področje ministrstev, da seveda spodbudimo, da pridejo in tu delujejo. Slovenija je prečudovit prostor, mnogi znanstveniki, mnogi tujci, ki so tu delovali, so se včasih s težavo poslovili od tu, zaradi dobrih življenjskih pogojev, zaradi dobrih odnosov in mislim, da bi lahko znanstveniki dejansko hodili oziroma bivali, delali pri nas, tuji znanstveniki, če bi še stopili kakšen korak naprej in jim pomagali pri tem, s spodbudami.</font><br/>
<font size="4">Hvala.</font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">Še kakšen interes poslank in poslancev za razpravo? (Ne.) Če ne, potem besedo za odzive dajem dr. Gašpariču, državnemu sekretarju z Ministrstva za izobraževanje.</font><br/>
<font size="4">Prosim.</font><br/>
<br/>
<b><font size="4">DR. JURE GAŠPARIČ:</font></b><font size="4"> Ja, najlepša hvala obema poslankama, za oba odziva.</font><br/>
<font size="4">Kar zadeva financiranje, IZUM, kot veste, že deluje. Financira ga sistematično ministrstvo, sproti in dodatnega financiranja samo zaradi tega ne bo, zaradi tega, ker te aktivnosti tako ali tako že potekajo, imamo pa ambicije, v vsakem primeru oziroma IZUM ima te ambicije, jih okrepiti, / nerazumljivo/ tukaj absolutno jim bomo stali ob strani.</font><br/>
<font size="4">Kar pa zadeva pobudo glede mobilnosti, vsestranske mobilnosti raziskovalcev; absolutno se strinjamo, že več aktivnosti na ministrstvu poteka – tako na Direktoratu za visoko šolstvo, kot na direktoratu za znanost, imamo pa absolutno ambicijo vse te sheme še dodatno okrepiti, ker se vsekakor strinjamo, da samo obojestranska mobilnost, se pravi, tako odhodi, začasni, slovenskih raziskovalcev v tujino in pritegnitev tujih raziskovalcev ali začasno ali po možnosti za stalno, je nekaj, s čimer lahko naš raziskovalni prostor samo pridobi in res je, da je to izrazito medresorsko vprašanje.</font><br/>
<font size="4">Zadeva tako resor Ministrstva za delo, kot Ministrstva za javno upravo. Ministrica podpisuje tako rekoč tedensko, predloge za izredno naturalizacijo raziskovalcev, ki prihajajo na slovenske inštitute iz vseh delov sveta in se srečujejo s sto in eno,</font><br/>
<br/>
<b><font size="4">12. TRAK: (TB) – 9.55</font></b><br/>
<br/>
<font size="4">(nadaljevanje) bom rekel, zelo življenjsko težavo. Mi lahko izpostavimo, bom rekel, najboljši raziskovalni sistem, ja, ampak, če bodo pogoji življenja takšni oziroma če bodo postopki takšni, da bodo to omejevali, bo potem seveda ambicija manjša, ampak, zaenkrat mislim, da se ne rabimo bati. Imamo zelo dobre osnove, kot ste sami poudarili. Moramo pa absolutno narediti še tiste odločilne korake naprej in jih tudi nameravamo.</font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">S tem razpravo zaključujem in prehajamo na glasovanje o vseh členih predloga zakona. Glasujemo.</font><br/>
<font size="4">Kdo je za? (12 članov.) Kdo je proti? (Nihče.)</font><br/>
<font size="4">Ugotavljam, da so členi sprejeti.</font><br/>
<font size="4">Ker k predlogu zakona tudi ni bil sprejet noben amandma, Odbor  za zunanjo politiko Državnemu zboru predlaga, da predlog zakona obravnava v predloženem besedilu in ga sprejme. Odbor bo zboru pisno poročal.</font><br/>
<font size="4">S tem zaključujem 1c. točko dnevnega reda in se sodelujočim pri tej točki tudi lepo zahvaljujem.</font><br/>
<br/>
<font size="4">Prehajamo na </font><b><font size="4">1D. TOČKO DNEVNEGA REDA - UGOVOR REPUBLIKE SLOVENIJE ZOPER PRIDRŽEK LIBANONA K MEDNARODNI KONVENCIJI O ZATIRANJU FINANCIRANJA TERORIZMA.</font></b><br/>
<font size="4">Gradivo k tej točki dnevnega reda je bilo objavljeno na spletnih straneh Državnega zbora, 29. 6. 2020, skupaj z zaprosilom Ministrstva za pravosodje za njegovo obravnavo. Gradivo bomo obravnavali na podlagi tretjega odstavka 74. člena Zakona o zunanjih zadevah.</font><br/>
<font size="4">Besedo dajem državnemu sekretarju na Ministrstvu za pravosodje, gospodu Maticu Zupanu.</font><br/>
<font size="4">Prosim.</font><br/>
<br/>
<b><font size="4">MATIC ZUPAN:</font></b><font size="4"> Hvala za besedo, spoštovana predsednica. Poslanke in poslanci.</font><br/>
<font size="4">Na podlagi tretjega odstavka, 74. člena Zakona o zunanjih zadevah, daje Ministrstvo za pravosodje oziroma Vlada Predlog ugovora Republike Slovenije zoper pridržek Libanona k Mednarodni konvenciji o zatiranju financiranja terorizma, ki je bila sprejeta 9. decembra 1999 v New Yorku, Slovenija je pa pogodbenica postala 23. 10. 2004.</font><br/>
<font size="4">Konvencija predstavlja enega najpomembnejših mednarodnih dokumentov na področju boja proti terorizmu. Njen glavni cilj je poenotiti preventivne ukrepe na področju boja proti terorizmu, v čemer se konvencija osredotoča na omejevanje financiranja terorizma, kot bistvenega pogoja za delovanje terorističnih organizacij oziroma posameznikov. Konvencija opredeljuje tudi nekatere pojme, ki se uporabljajo v besedilu, med drugim tudi kaznivo dejanje financiranja terorizma, ki ga ima Republika Slovenija definiranega v 109. členu Kazenskega zakonika že kar nekaj časa.</font><br/>
<font size="4">Libanon je ob deponiranju listine o pristopu h konvenciji 29. 8. lansko leto, podal pridržek v zvezi z samo definicijo terorizma, iz točke B, prvega odstavka, 2. člena konvencije. Po našem zelo temeljitem pregledu v bistvu ugotavljamo, da ta pridržek Libanona ni skladen z mednarodnim pravom, zato ker skuša enostransko omejit področje uporabe konvencije na način, ki ni združljiv s predmetom in namenom konvencije in sicer samo odpravo financiranja terorističnih dejanj, ne glede na to, kje se izvajajo in kdo jih izvaja.</font><br/>
<font size="4">V skladu z uveljavljenimi načeli mednarodnega, običajnega in pogodbenega prava, tak pridržek, ki ni združljiv s predmetom in namenom pogodbe, ni dovoljen, zato Republika Slovenija nasprotuje temu pridržku. Če Republika Slovenija pridržku ne bo pravočasno ugovarjala, se šteje, da se s pridržkom in njegovo vsebino strinja oziroma z njim soglaša. Pridržek bi tako spremenil konvencijo v odnosih med obema državama v taki meri, kot je to predvideno v samem pridržku. Do vključno danes, so podoben ugovor podale tudi Avstrija, Združene države Amerike, Romunija in pa Nemčija, uveljavljanje ugovora pa je napovedalo še nekaj več drugih držav, in sicer, Poljska, Nizozemska, Finska, Bolgarija in tako naprej.</font><br/>
<font size="4">Zdaj, v samem gradivu je navedena celotna vsebina ugovora k pridržku Libanona, ki naj se v prevodu sporoči generalnemu sekretarju OZN, kot depozitarju konvencije, potem, ko ga potrdi tudi vaš odbor.</font><br/>
<font size="4">Hvala za besedo.</font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">Sedaj odpiram razpravo poslank in poslancev. </font><br/>
<font size="4">Gospod Prebil ima besedo, izvolite.</font><br/>
<br/>
<b><font size="4">NIK PREBIL (PS LMŠ):</font></b><font size="4"> Ja, hvala lepa.</font><br/>
<font size="4">Berem ta ugovor. Jaz bom rekel, da se bom z njim vsekakor strinjal, nenazadnje, zunanja politika in neko mednarodno obnašanje v okviru »multilateralizma«</font><br/>
<br/>
<b><font size="4">13. TRAK: (TB) – 10.00</font></b><br/>
<br/>
<font size="4">(nadaljevanje) opisuje, kako se k mednarodnim pogodbam pristopa. Zdaj, saj vemo, kaj je cilj »multilateralizma«  in mednarodnih pogodb, da bi do njih pristopilo čim večji oziroma čim širši krog držav in ravno zaradi tega je bil institut pridržkov in pa ugovor tudi ustanovljen, da bi država lahko pristopila / nerazumljivo/ pogodbi tudi v primeru, da se z določenim členom mednarodne pogodbe ne strinja.</font><br/>
<font size="4">A vendar, v kolikor jaz zadevo pravilno razumem, Libanon podaja pridržek k členu, kjer to po Dunajski konvenciji ni mogoče in ravno zaradi tega Slovenija podaja takšen ugovor, ki je po mojem mnenju popolnoma smiseln, nenazadnje pa je definicija terorizma jasno in nedoločno opredeljena v Dunajski konvenciji in se vsekakor na to spremembo nekako, nikakor ne more, dati pridržka nobena država in zato takšen ugovor tudi podpiram.</font><br/>
<font size="4">Hvala.</font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">Na vrsti je še gospod Gregor Perič.</font><br/>
<font size="4">Prosim.</font><br/>
<br/>
<b><font size="4">GREGOR PERIČ (PS SMC):</font></b><font size="4"> Ja, hvala za besedo še enkrat.</font><br/>
<font size="4">Mene veselijo vsa prizadevanja slovenske vlade, v končni fazi tudi države, kot take, da smo aktivni oziroma proaktivni, tudi na mednarodnem parketu, kar se tiče financiranja terorizma, ker, če se ozremo nekoliko nazaj, morda nismo bili najbolj uspešni oziroma smo poslali v svet eno sporočilo, ki je zelo čudno, tudi nedavno je bilo to sporočilo zelo čudno. Zato sem vesel, da zdaj pošiljamo neko drugo sporočilo, ki gre v čisto drugo smer in opredeljujemo vsa ta prizadevanja oziroma vse, kar je povezano z financiranjem mednarodnega terorizma, kot nekaj, kar ni ustrezno, sicer, to ni neposredno predmet tega pridržka, o katerem bomo danes glasovali, ima pa neko širše sporočilo in sicer, da vse tiste države, ki imajo morda na to področje nekoliko drugačen pogled, če tako rečem, pa poskusijo najti neke drugačne rešitve, da temu preprosto rečemo ne. Zato bom tudi sam in v SMC-ju bomo tudi podprli to, da se ta pridržek ne uveljavi.</font><br/>
<font size="4">Hvala lepa.</font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">S tem zaključujem razpravo, ker interesa več ni in predlagam, da glasujemo o naslednjem predlogu sklepa: »Odbor za zunanjo politiko potrjuje ugovor Republike Slovenije zoper pridržek Libanona k mednarodni konvenciji o zatiranju financiranja terorizma.« Glasujemo.</font><br/>
<font size="4">Kdo je za? (12 članov.) Kdo je proti? (Nihče.)</font><br/>
<font size="4">Ugotavljam, da je sklep sprejet.</font><br/>
<font size="4">S tem zaključujem 1d. točko dnevnega reda in se sodelujočim z vladne strani zahvaljujem za sodelovanje.</font><br/>
<br/>
<font size="4">Prehajamo na </font><b><font size="4">2. TOČKO DNENVEGA REDA – MEDNARODNA DEJAVNOST DRŽAVNEGA ZBORA.</font></b><br/>
<font size="4">Obveščam vas, da ste v juniju prejeli pobudo za ustanovitev mreže Državnega zbora, za sodelovanje z OECD, ki je bila naslovljena na vsa delovna telesa Državnega zbora. Prav tako ste zraven prejeli tudi prošnjo za opredelitev do te pobude.</font><br/>
<font size="4">Člane in članice našega odbora bi vljudno prosila za vaš odziv in vas obveščam, da bomo razpravo o tej pobudi nato opravili na eni od naših naslednjih sej v jeseni.</font><br/>
<font size="4">S tem zaključujem tudi to točko dnevnega reda.</font><br/>
<br/>
<font size="4">Prehajamo še na </font><b><font size="4">3. TOČKO DNEVNEGA REDA – RAZNO.</font></b><br/>
<font size="4">Želi kdo besedo? (Ne.)</font><br/>
<font size="4">Ugotavljam, da ne in s tem zaključujem še to zadnjo točko dnevnega reda, ter hkrati tudi 63. sejo Odbora za zunanjo politiko.</font><br/>
<font size="4">Vsem se zahvaljujem za sodelovanje in vas lepo pozdravljam.</font><br/>
<br/>
<b><font size="4">Seja se je končala 1. julija 2020 ob 10.04.</font></b>
</root>