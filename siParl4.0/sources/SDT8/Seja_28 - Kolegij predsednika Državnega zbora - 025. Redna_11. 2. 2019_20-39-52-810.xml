<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">25. redna seja</font>
         </b>
         <br/>
         <br/>
         <b>
            <font size="4">(11. februar 2019)</font>
         </b>
      </p>
   </div>
   <br/>
   <b>
      <font size="4">Sejo je vodil mag. Dejan Židan, predsednik Državnega zbora.</font>
   </b>
   <br/>
   <b>
      <font size="4">Seja se je pričela ob 14.02.</font>
   </b>
   <br/>
   <br/>
   <b>
      <font size="4">1. TRAK: (ŠPE)</font>
   </b>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Spoštovane gospe, spoštovani gospodje, drage poslanke, dragi poslanci.</font>
   <br/>
   <font size="4">Pričenjam 25. sejo Kolegija ter pozdravljam vse prisotne.</font>
   <br/>
   <font size="4">Hkrati vas obveščam, da gospod Jože Lenart nadomešča gospoda Braneta Golubovića, pozdravljeni. In da mag. Andrej Šircelj nadomešča gospoda Danijela Krivca, pozdravljeni.</font>
   <br/>
   <br/>
   <font size="4">Imamo eno točko, to je</font>
   <b>
      <font size="4">DOGOVOR O SKLICU IZREDNE SEJE DRŽAVNEGA ZBORA</font>
   </b>
   <font size="4">. Gradivo k tej točki ste prejeli z vabilom za sejo Kolegija v četrtek, 7. februarja 2019. Skupina 75 poslank in poslancev, s prvopodpisanim gospodom Branetom Golubovićem, je 7. februarja 2019 na podlagi 1. odstavka 58. člena Poslovnika, vložila zahtevo za sklic izredne Seje Državnega zbora s točko dnevnega reda Predlog Zakona o ratifikaciji protokola k Severnoatlantski pogodbi o pristopu Republike s</font>
   <br/>
   <font size="4">severne Makedonije. Za datum izredne seje predlagam torek, 12. Februarja ob 10. Uri.</font>
   <br/>
   <font size="4">Glede na to, spoštovane kolegice, spoštovani kolegi, da je bilo ob istem terminu sicer predvideno, da Državni zbor v veliki dvorani nagovori predsednik makedonskega sobranja, mag. Talat Xhaferij, ki je od 10. – 12. februarja na moje povabilo na uradnem obisku v Republiki Sloveniji, bo Državni zbor najprej izvedel izredno sejo, nagovor predsednika Xhaferija pa je predviden takoj po njenem zaključku.</font>
   <br/>
   <font size="4">Odbor za zunanjo politiko bo predlog zakona obravnaval na seji, ki bo danes 11. februarja in se bo pričela ob 14.30. Ker je pričakovati, da bo odbor predloga zakona sprejel v predloženem besedilu, danes niti ni potrebe, da odločamo o času za razpravo, saj lahko v skladu s Poslovnikom v tem primeru predstavnik vlade poda dopolnilno obrazložitev predloga zakona, poročevalec matičnega delovnega telesa predstavi poročilo odbora, predstavniki poslanskih skupin pa predstavijo stališča. Vsi navedeni imajo na voljo po 5 minut. Če pa bo matično delovno telo morebiti pripravilo dopolnjen predlog zakona in če bodo vloženi amandmaji k dopolnjenem predlogu zakona, bo možna razprava o amandmajih na podlagi sprotne prijave na seji zbora.</font>
   <br/>
   <font size="4">Vse udeležence seje tako prosim, da me danes do 15. ure obvestite, ali boste predstavili stališče.</font>
   <br/>
   <font size="4">S tem spoštovane gospe, spoštovani gospodje odpiram razpravo. Ali želi kdo spregovoriti? Zaključujem razpravo.</font>
   <br/>
   <font size="4">S tem zaključujem to točko in 25. sejo Kolegija.</font>
   <br/>
   <font size="4">Najlepša hvala, prijeten dan naprej.</font>
   <br/>
   <br/>
   <b>
      <font size="4">Seja je bila končana 11. februarja 2019 ob 14.04.</font>
   </b>
</root>
