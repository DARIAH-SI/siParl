<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA IZOBRAŽEVANJE, ZNANOST, ŠPORT IN MLADINO</font></b><br/>
<b><font size="4">26. nujna seja</font></b><br/>
<br/>
<b><font size="4">(7. oktober 2020)</font></b></p></div><br/>
<b><font size="4">Sejo je vodila Iva Dimic, predsednica odbora.</font></b><br/>
<b><font size="4">Seja se je začela ob 14.01.</font></b><br/>
<br/>
<b><font size="4">	PREDSEDNICA IVA DIMIC: </font></b><font size="4">Spoštovani! Vse članice in člane odbora in vabljene, ter ostale prisotne lepo pozdravljam!</font><br/>
<font size="4">	Pričenjam 26. nujno sejo Odbora za izobraževanje, znanost, šport in mladino.</font><br/>
<font size="4">	Obveščam vas, da so zadržani in se seje ne morejo udeležiti naslednji poslanci: Ferenc Horváth ima službeno odsotnost, Branislava Rajića nadomešča Gregor Perič, Jureta Ferjana Nada Brinovšek, mag. Dejana Židana Matjaž Nemec in Luka Mesca Miha Kordiš. To je zaenkrat. </font><br/>
<font size="4">	S sklicem seje ste prejeli naslednji dnevni red seje odbora. Pod 1. točko Predlog sprememb proračuna Republike Slovenije za leto 2021, EPA 1385-VIII in pod 2. točko predlog proračuna Republike Slovenije za leto 2022, EPA 1386-VIII. Ker v poslovniškem roku nisem prejela predlogov v zvezi z dnevnim redom je določen takšen dnevni red, kot ste ga prejeli s sklicem odbora. Odboru predlagam, da združimo obravnavo 1. in 2. točke dnevnega reda. Ali kdo temu nasprotuje? Vidim, da ne. </font><br/>
<br/>
<font size="4">	Prehajamo na obravnavo </font><b><font size="4">1. IN 2. TOČKE DNEVNEGA REDA SKUPAJ. </font></b><br/>
<font size="4">	Gradivo je objavljeno na spletni strani Državnega zbora s sklicem. K točki dnevnega reda sem vabila Vlado, Ministrstvo za izobraževanje, znanost in šport, Ministrstvo za finance. Odbor za izobraževanje, znanost, šport in mladino je za obravnavo predlogov proračunov zainteresirano delovno telo. </font><br/>
<font size="4">	Uvodno besedo dajem predstavniku Ministrstva za finance, da nam poda sliko predlogov proračunov v celoti. Izvolite, pa če se prosim tudi predstavite za magnetogram.</font><br/>
<br/>
<b><font size="4">	ANKA ORAŽEM:</font></b><font size="4"> Hvala za besedo. Lep pozdrav! Sem Anka Oražem.</font><br/>
<font size="4">	S strani Ministrstva za finance bom na kratko izpostavila nekaj osnovnih podatkov iz splošnega dela predlogov proračunov za leti 2021 in 2022. Proračuna sta pripravljena na podlagi zaostrenih razmer in ukrepov za omejitev negativnih posledic epidemije za gospodarstvo in prebivalstvo v letu 2020. Okrevanje in odpornost gospodarstva sta ključni vodili pri pripravi proračunov za naslednji dve leti. V obeh proračunih je izrazita razvojna komponenta, krepijo se predvsem investicije, ohranja pa se tudi socialna naravnanost. Spremembe proračuna za leto 2021 predvidevajo prihodke v višini 10,7 milijard evrov in so v primerjavi z rebalansom za leto 2020 višji za slabih 17 % oziroma za 1,5 milijarde evrov in za 3,5 % nižji od sprejetega proračuna za leto 2021. </font><br/>
<br/>
<b><font size="4">2. TRAK: (AB) – 14.05</font></b><br/>
<br/>
<b><font size="4">	</font></b><font size="4">(nadaljevanje) V proračunu za leto 2022 pa bodo prihodki glede na spremembe proračuna za leto 2021 še nekoliko višji in sicer so ocenjeni v višini 11 milijard evrov, kar je dobrih 280 milijonov evrov več, glede na leto 2021 oziroma za 2,6 odstotka. Odhodki so v spremenjenem proračunu za leto 2021 načrtovani v obsegu 13,5 milijard evrov, kar je skoraj na ravni rebalansa 2020 in dobre 3 milijarde evrov več kot v prvotnem proračunu za leto 2021. Izrazito je povečanje pri odhodkih iz naslova evropskih sredstev, kjer je načrtovan pospešek pri črpanju finančne perspektive za obdobje 2014 do 2020, poleg tega pa bodo načrtovana sredstva omogočala tudi izvajanje zakonskih obveznosti, predsedovanje Svetu Evropske unije, domačih razvojnih programov in ukrepov ter izvajanje instrumentov Evropske unije za obvladovanje epidemije ter okrevanje in odpornost gospodarstva, kjer so sredstva primarno namenjena izboljšanju zdravstvene infrastrukture, za dolgotrajno oskrbo, ohranjanju delovnih mest ter za projekte, ki podpirajo prehod v zeleno, digitalno in na znanju temelječo družbo. V programski strukturi se v primerjavi s sprejetim proračunom za leto 2021 najbolj povečujejo sredstva na politiki zdravstveno varstvo in sicer za 257,4 milijone evrov, na politiki promet in prometna infrastruktura za 254,7 milijonov evrov ter varovanje okolja in okoljska infrastruktura za 251,3 milijone evrov. Za več kot tretjino se v letu 2021 povečujejo tudi sredstva na politiki znanost in informacijska družba, ter na politiki podjetništvo in konkurenčnost.</font><br/>
<font size="4">	V letu 2022 pa so odhodki predlagani v višini 12,6 milijard evrov, kar je za 870 milijonov evrov manj kot v letu 2021. Na tej podlagi se ocenjuje, da se bo proračunski primanjkljaj v prihodnjih letih zmanjševal in sicer je v letu 2021 predviden v obsegu 2,7 milijard evrov ali 5,6 odstotka bruto domačega proizvoda in v letu 2022 v višini 1,6 milijarde evrov, oziroma 3,1 odstotka bruto domačega proizvoda. </font><br/>
<font size="4">	V navedeni proračunski okvir so nameščene programske vsebine in posebnosti posameznih proračunskih uporabnikov, kar prikazujejo njihovi finančni načrti. Na seji matičnega odbora za finance bodo posebej predstavljene okoliščine in izhodišča načrtovanja proračunov za prihodnji dve leti.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala tudi vam za vaše poročilo.</font><br/>
<font size="4">	Sedaj pa dajem besedo tudi državnemu sekretarju na Ministrstvu za izobraževanje, znanost in šport, da predstavi del predlogov proračunov, ki se nanaša na omenjeno ministrstvo. </font><br/>
<font size="4">	Gospod državni sekretar Damir, izvolite. </font><br/>
<br/>
<font size="4">	</font><b><font size="4">DAMIR OREHOVEC:</font></b><font size="4"> Ja, hvala lepa predsedujoča. Lep pozdrav tudi vsem ostalim prisotnim. </font><br/>
<font size="4">	Jaz bi uvodoma mogoče predstavil samo neke določene splošne okvirje pa potem v razpravi bi, če bo potrebno odgovoril še na ostale. </font><br/>
<font size="4">	Zdaj predlog proračuna, spremembe proračuna za 2021 znaša 2 milijardi 252 tisoč 294 milijonov. In sicer, kar predstavlja 16,72 procentov vseh izdatkov proračuna. Torej sam proračun se za to spremembo povečuje za 151,9 milijonov evrov, kar znaša približno 7,2 procenta. Zdaj integralna sredstva znašajo približno 2 milijardi 2, 115 milijard. Porast sredstev na integrali torej je, torej glede na predlog proračuna oziroma </font><br/>
<font size="4">	</font><br/>
<b><font size="4">3. TRAK: (SB) – 14.10</font></b><br/>
<br/>
<font size="4">	(nadaljevanje) sprejetega znaša približno 106,3 milijona evrov. Namenska sredstva so v višini 6,8 milijona evrov in se zmanjšajo za 1,7 milijonov evrov. Sredstva evropske kohezijske politike ter druga evropska sredstva znašajo 105,2 milijona evrov, torej slovenska udeležba je tukaj 24,9 milijona evrov in se povečujejo za 47,4 milijona evrov. Gre za prenos izvajanja projektov, ki niso bili realizirani v 2020, tako kot smo tudi pojasnjevali pri predlogu rebalansa proračuna za 2020, se tukaj zdaj to tudi udejanja. Glede na rebalans 202 se sredstva v tem proračunu povečujejo za 132,7 milijona evrov, kar znaša 6,26. Integralna sredstva nekako globalno znašajo 93,9 vseh sredstev, namenska 0,3 % in kar se tiče EU 4,67 %. Slovenska udeležba pa 1,1 %. Kar se tiče sredstev evropskih REACT-EU in pa RRF sklada pa bodo naknadno vključena v sam finančni načrt. Integralna sredstva, ki se povečujejo za 106 milijonov so namenjena v prvi vrsti 85 milijonov za pokrivanje zakonskih obveznosti izvajalcev javne službe in  druge zakonske obveznosti, 18,8 milijonov evrov za investicije in sofinanciranje občinskih investicij in pa seveda 2,2 za brezplačni vrtec za drugega otroka, ki bo najbrž uveden od 1. 9. 2020. To je mogoče uvodoma za predlog spremembe finančnega načrta. Mogoče že uvod za predlog finančnega načrta za 2022. Ta znaša 2 milijardi 249 milijonov evrov, kar predstavlja 17,85 % vseh izdatkov državnega proračuna. Integralna sredstva znašajo 2 milijardi 150 milijonov evrov, namenska pa 7,5 milijarde evrov približno. Sredstva evropske kohezijske politike in druga evropska sredstva znašajo 73 milijonov evrov in slovenska udeležba nekaj več kot 17 milijonov evrov. Glede na predlog sprememb finančnega načrta za 21 se sredstva v 22 zmanjšujejo, sicer za 3,2 milijona evrov, kar znaša 0,14 %. In sicer znižanje sredstev je na račun evropske kohezijske politike, ki je zaradi prenosa iz 2020 v 2021 nekoliko povečana. Gre za 39,2 milijona evrov, medtem ko se na drugi strani integralna sredstva povečajo za 35,3 milijone evrov. Integralna sredstva v celoti v predlogu proračuna za 2022 znašajo 95,6 % vseh sredstev, namenska 0,34 %, sredstva EU 3,26 % in slovenska udeležba 0,78 %. V predlogu spremembe za leto 2021 se za politiko 19, če mogoče zdaj malo recimo še te stvari, dve politiki, za politiko 19 - izobraževanje in šport je namenjeno 80,5 vseh sredstev, ki je namenjeno, v leto 2022 pa 85, 29 %s vseh sredstev. Za politiko 05 </font><br/>
<br/>
<b><font size="4">4. TRAK (VI) 14.15</font></b><br/>
<br/>
<font size="4">	(Nadaljevanje) - znanost in tehnologija pa 14,21 v letu 2021 in 14,42 v letu 2022. </font><br/>
<font size="4">	Mogoče še nekoliko besed o tem, kar je bilo pri predlogu proračuna 2020 zelo aktualno, in sicer znanost, torej politika 5, znanost in informacijska družba, da mogoče še povem kako je v teh dveh proračunih. Torej, glede na sprejet finančni načrt 2021 se s predlogom finančnega načrta za 2021 proračunska vlaganja v znanost povečajo za 22,4 milijona evrov. Torej, to je glede na finančni načrt 2020 za 40 milijonov evrov, kar je za 14,3 %. Od tega se integralna sredstva povečajo za 23 milijonov evrov, kar je 10 %, namenska za 0,28 milijonov in pa sredstva EU projekti kohezijske politike in centralni progami EU za 13,5 milijonov ter pripadajoča slovenska udeležba 3,1 milijon. Integralna sredstva v predlogu finančnega načrta za 2022 se povečajo za 22 milijonov, kar je za 8,8 %, glede na predlog, ki je sedaj v tej spremembi predloga 2021. Tako da sredstva za znanost se iz leta v leto jih nekoliko povečujemo. </font><br/>
<font size="4">	Kar se tiče ostalih področij, mogoče čisto na kratko. Za šport se namenja v, to je bilo tudi veliko debate o tem ali bomo torej namenili tudi kaj sredstev lokalnim skupnostim za investicije v, tako šport, v vrtce in pa v osnovno šolstvo. Torej, tukaj povečujemo ta sredstva oziroma jih prenašamo iz prejšnjega leta, in sicer na področju športa bo to v letu 2021 6,8 milijonov evrov, leta 2022 bo to 3,6 milijonov evrov, na področju osnovnega šolstva je to približno 9,9 milijonov, za vsako leto toliko in na področju vrtcev je to 1,2 milijona evrov za vsako leto. Glede na to, da razpisa 10 let ni bilo upam, da ga bomo izvedli v naslednjih dveh letih in tudi v naslednjih letih in tako tudi lokalnim skupnostim pomagali pri skrbi za infrastrukturo, čeprav ministrstvo kot tako ni ustanovitelj. V bistvu je to odgovornost lokalnih skupnosti, ampak nekoč so te pomoči bilo in sedaj upam, da bomo jih ponovno, da bodo zaživele in bodo tudi praksa v bodoče. Jaz bi mogoče toliko za začetek, pa potem če bodo kakšna vprašanja bi še ostalo. Hvala lepa. </font><br/>
<br/>
<b><font size="4">	PREDSEDNICA IVA DIMIC:</font></b><font size="4"> Hvala vam, spoštovani državni sekretar Damir Orehovec. </font><br/>
<font size="4">	Želi še kdo besedo? Ne.</font><br/>
<font size="4">	Odpiram razpravo članov in članic odbora in ostalih prisotnih. Prva se je prijavila kolegica Lidija Divjak Mirnik. Izvolite. </font><br/>
<br/>
<b><font size="4">	LIDIJA DIVJAK MIRNIK (PS LMŠ):</font></b><font size="4"> Hvala lepa za besedo, spoštovana gospa predsednica. Spoštovani gospod državni sekretar, kolegice, kolegi!</font><br/>
<font size="4">	Jaz bom zelo kratka in jedrnata. Ker oba z državnim sekretarjem prihajava iz Maribora bom imela seveda vprašanja na to temo. Mene veseli, da se bo tista sredstva, ki smo jih, ki ste jih z rebalansom umaknili se bodo na znanost vrnila, kar ste dejansko takrat tudi povedali, kar je okej. Nekaj malega se potem tudi še povečujejo. Zato me v tem kontekstu zanima, prvič, ali se v investicijskih sredstvih, spoštovani gospod državni sekretar, </font><br/>
<br/>
<b><font size="4">5. TRAK: (AB) – 14.20</font></b><br/>
<br/>
<b><font size="4">	</font></b><font size="4">(nadaljevanje) načrtuje izgradnja Innovum centra Univerze v Mariboru, ker verjamem, da projekt poznate, mi boste verjetno lahko odgovorili. Po mojih informacijah je univerza v fazi, ko bodo meseca januarja pripravila tudi vso dokumentacijo do faze, da se lahko začno razpisi. To je prvo vprašanje. Potem pa me zelo konkretno zanima športna infrastruktura v Mariboru in sicer prvič, renovacija dvorane Tabor, kjer bodo – dobro, ne bom razlagala kaj bodo vse tam delali. Cirka 8 milijonov je vreden projekt. Zanima me ali v tistih 18,5 milijonih, ki jih boste namenili za investicije in sofinanciranje občinskih investicij tukaj planirate renovacijo dvorane Tabor. Če da, me zanima v kakšni višini. Kot rečeno, cel projekt je vreden 8 milijonov, če bi ga še dogradili, je vreden 11. Potem me v kontekstu športnih objektov in renovacij zanima naslednji mariborski projekt, to je atletski stadion. V cirka 900 tisoč evrov je vreden projekt. Zanima me, ali je ta v planu. Tretjič, tribuna ob glavnem nogometnem igrišču Tabor, cirka 800 tisoč evrov, ali je v planu. In to je kar se tiče teh športnih objektov v Mariboru.</font><br/>
<font size="4">	Veseli me, da se bo ta razpis, o katerem ste zdaj na koncu govorili končno izvedel. Res je, da so lokalne skupnosti tiste, ki morajo poskrbeti za svoje vrtce, osnovne šole, vendar ne glede na to, je prav, da jim država tudi pomaga in v tem kontekstu pozdravljam ta razpis. Zanima me, ali obstaja spisek, domnevam da. Se pravi spisek objektov, ki jih je v tem kontekstu potrebno dograditi oziroma obnoviti in če obstaja, me zanima ali je na tem spisku tudi kakšen objekt šole ali vrtca v Mariboru. Vem, da je zelo velik problem tudi pri zasebnih vrtcih. Eden je v Mariboru pogorel in je v tem kontekstu kar nekaj težav, zato me zanima ali je to planirano tudi noter. </font><br/>
<font size="4">	In pa še zadnje vprašanje, ki se nanaša na študentske domove na sploh v Sloveniji. Vemo, da je v Ljubljani veliko pomanjkanje študentskih domov, zato me zanima, ali se planira izgradnja kakšnega študentskega doma v Ljubljani, kako se bo reševalo stvari na Primorski Univerzi, kjer vemo, da je študentskih postelj absolutno premalo in pa v tem kontekstu študentskih domov me zanima, ali se predvideva, da se v sklop študentskih domov Univerze v Mariboru priključi tudi Dijaški dom Maribor.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa tudi vam. </font><br/>
<font size="4">	Naslednji se je prijavil Miha Kordiš.</font><br/>
<br/>
<font size="4">	</font><b><font size="4">MIHA KORDIŠ (PS Levica):</font></b><font size="4"> Hvala za besedo predsedujoča. Po načrtovanem 4,2 milijardnem evrov težkem primanjkljaju v rebalansu proračuna za naslednje leto, za letošnje leto očitno za naslednje leto Vlada Janeza Janše namerava nadaljevati enako kot je zastavila. Za naslednji dve leti spet načrtuje orjaške primanjkljaje. V 2021 je to 2,75 milijard, 2022 pa 1,6 milijard evrov. Poleg tega je na mizi še dodatno zadolževanje. Napovedanih 6,7 milijard evrov novih kreditov v letu 2021 in 4,2 milijarde evrov v letu 2022. Se pravi v naslednjih dveh letih 10 milijarde evrov novih sredstev, ki pridejo iz zadolževanja. S samim zadolževanjem sicer ne bi bilo nič narobe, če bi se ta sredstva pametno porabila za investiranje v kritično infrastrukturo družbe in za potrebe, ki naše ljudi pestijo, saj te potrebe so sedaj v tem trenutku niso zagotovljene. Ampak pri vseh teh ogromnih primanjkljajih, pri vseh teh ogromnih napovedanih zadolževanjih, v tem proračunu za naslednje in še naslednje leto ni zagotovljenih dovolj sredstev za okrepitev javnega zdravstva, pa imamo koliko ta hip – 350 novih.</font><br/>
<br/>
<font size="4">	</font><b><font size="4">PREDSEDNICA IVA DIMIC: </font></b><font size="4">/izklopljen mikrofon/ To je Odbor za šolstvo. Zdravstvo je eno dvorano nižje.</font><br/>
<br/>
<font size="4">	</font><b><font size="4">MIHA KORDIŠ (PS Levica):</font></b><font size="4"> To je kontekst predsedujoča, to je kontekst celotnega proračuna. </font><br/>
<font size="4">	Prehajam na posebni del. Skratka v oči bije, da v temu proračunu kljub orjaškim napovedanim primanjkljajem in novemu zadolževanju ni zagotovljenih dovolj sredstev za okrepitev javnega zdravstva. Poleg tega ni zagotovljenih niti dovolj sredstev za izgradnjo domov starejših občanov, za gradnjo stanovanj in za znanstvo  </font><br/>
<br/>
<b><font size="4">6. TRAK: (TB) – 14.25</font></b><br/>
<br/>
<font size="4">	(nadaljevanje) in raziskovanje – to pa je tema, predsedujoča, tega odbora. Namesto tega imamo orjaško povečanje izdatkov, pa ne bom rekel za obrambo, ampak za orožje. Najde se 780 milijonov v naslednjih šestih letih, prve tranše tega metanja denarja skozi okno za orožje, pa bodo izplačane točno v letih 2021 in 2022, vsaj tako je napovedano, tako je zapisano tudi v tem specialnem zakonu za nakup orožja. Sočasno, upokojencem grozi, da bodo še naprej brez domske oskrbe, čeprav jih je 10 tisoč v vrsti, mladim grozi, da bodo še naprej brez javnih neprofitnih stanovanj, tudi teh je pač manko 10 tisoč in znanstveniki bodo očitno ostali brez sredstev za raziskovanje, v višini, ki bi jih potrebovali.</font><br/>
<font size="4">	Vse te družbene teme so očitno za vlado Janeza Janše drugotnega pomena, ker se je prednostno očitno namenilo hlapčevati interesom Nato Pakta. To je skratka kontekst, v kateremu se dogaja tudi proračun Ministrstva za izobraževanje, v naslednjih dveh letih. Ta proračun je malenkost višje, kot je v tem hipu oziroma, kot, no, kakor je bil predviden za leto 2020 - za okrog 20 milijonov evrov sredstev je več na postavkah Ministrstva za izobraževanje. To je – še enkrat poudarjam – pri proračunih, ki načrtujeta za 10 milijard evrov novih zadolževanj in orjaške proračunske primanjkljaje, drobiž od povišice in od teh sredstev gre za manjše povišanje za raziskovalne programe in projekte, hkrati pa se podporo znanstvenoraziskovalni infrastrukturi, glede na sprejeti proračun za letošnje leto, zmanjšuje za 2,7 milijonov evrov.</font><br/>
<font size="4">Hkrati pa se je na Ministrstvu za finance pojavila popolnoma nova postavka, 0.5 – Znanost in informacijska družba, ki je v letu 2021 težka 70 milijonov evrov, v naslednjem letu pa skupaj 140 milijonov evrov. Od tega naj bi šlo ena tretjina za podporo tehnološkim in razvojnim projektom in dve tretjini za raziskovalne programe in projekte. Zdaj pa pozor. V obrazložitvi posebnega dela finančnega ministrstva, ta postavka ni niti obrazložena, niti navedena, čeprav gre za temo, ki je eklatantno program strukture Ministrstva za izobraževanje. Zanima me, od kje je ta postavka prišla? Zakaj je na Ministrstvu za finance, ne na Ministrstvu za izobraževanje? Zakaj je ta postavka težka, najprej 70 milijonov evrov, nato 140 milijonov evrov? Kaj se bo iz te postavke financiralo? To je skupaj ogromno denarja. To je skupaj 210 milijonov evrov v naslednjih dveh letih. Na Ministrstvu za finance za temo iz delokroga Ministrstva za izobraževanje.</font><br/>
<font size="4">Bi iz tega lahko potegnil kakšen sklep, glede na to, kako vlada Janeza Janše sicer rokuje z javnimi financami, pa se bom zadržal, bom raje ostal samo znotraj Ministrstva za izobraževanje, nadaljujoč s tem, da je Slovenija v Evropi na samem dnu po javnih vlaganjih v raziskave in razvoj. Zelo velik problem. Ta problem ni nastal Janševo vlado, je pa Janševa vlada tista, ki ga očitno ne želi odpravljati. Trenutno se iz proračuna za raziskave in razvoj, ki so temelj kakršnegakoli prehoda med razvite države sveta, iz proračuna se torej za raziskave in razvoj namenja samo 0,6 % BDP. Krepko pod povprečjem Evropske unije, ki je 1,4 %.</font><br/>
<font size="4">In slika, kar se tiče inovativnosti, pustimo ideološke konotacije, v katerih se izraz inovativnost uporablja, se seveda še poslabšuje. Zgleda, da se bo poslabševala še v bodoče, zaradi tega, ker sredstev za znanost in raziskovanje ni dovolj, niti ni urejenega stabilnega financiranja. Če želimo mi dejansko razvijat znanost in iz tega črpat razvito družbo, bi bilo potrebno zagotovit vsaj 10, če ne 20 let, stabilnega financiranja znanosti, v stalni rasti in ne bo, da ne bi bilo to financiranje odvisno od gospodarskih in finančnih nihanj. Če kaj, potem ravno v slučaju gospodarskega in finančnega nihljaja navzdol,</font><br/>
<br/>
<b><font size="4">7. TRAK: (TB) – 14.30</font></b><br/>
<br/>
<font size="4">	(nadaljevanje) pomeni, da bi moral še dodatno vlagat v znanost in raziskovanje, če se seveda iz krize kapitalizma želimo izkopati ne še globlje, kot država, ki je globalni podizvajalec, ampak razvita država z gospodarsko, znanstveno tudi, suverenostjo.</font><br/>
<font size="4">	In, tu sledi moje drugo vprašanje, za predstavnike Vlade oziroma za Ministrstvo za izobraževanje. Kako si na vašem ministrstvu, kjer se Zakon o stabilnem financiranju znanstvenoraziskovalne dejavnosti pripravlja in pade v vašo jurisdikcijo, kako pojasnjujete, da je očitno politično povsem mogoče in razumno v Državni zbor pripeljat zakon, ki nameni tri četrt milijarde evrov za orožje in zagotovit ta sredstva za orožje, nek zakon, ki bi pa zagotovil ustrezno in stabilno financiranje znanosti, pa nikakor ne more uzreti luči političnega konsenza? Ali je to nekaj, kar nameravate na vašem ministrstvu spremeniti? Ali bomo ta zakon v mandatu videli in brali v Državnemu zboru? Skratka, ali boste zagotovili stabilno financiranje znanosti? Proračunske številke namigujejo, da ne. Hkrati je pa družbena nuja, da se ravno znanost in raziskovanja ne pusti od zadaj. Pri tako bogatih proračunih tudi ne vidim nikakršnega finančnega razloga, da bi se jih pustilo zadaj. Glede na generalno slovensko »podrazvitost«, pa sploh ne.</font><br/>
<font size="4">	Kar me pripelje do mojega tretjega vprašanja, in sicer, financiranje lokalne skupnosti, torej, državna pomoč lokalnim skupnostim, da se povečajo kapacitete v šolah in vrtcih, da se prostorski pogoji delovanja šol in vrtec obnovijo. Že pri sprejemanju prejšnjega računa, smo imel, prav na tem odboru, precej široko diskusijo, kajne, kjer smo ugotavljal, ne glede na to, kdo je bil takrat v opoziciji, kdo v koaliciji, da potrebujemo 25 milijonov evrov iz Ministrstva za izobraževanje v podporo prostorskim kapacitetam šol, vrtcev, na lokalni ravni, pa da naj bi prišel razpis, ki bi to sofinanciranje občinam omogočil. No in, na začetku letošnjega leta je ta razpis dejansko prišel, ampak je bila višina sredstev, ki bi jih ministrstvo namenilo za sofinanciranje omejeno na slabih 16 milijonov evrov, od tega slabih 4 milijone evrov za investicije v vrtce in slabih 12 milijonov evrov za investicije v osnovno šolo.</font><br/>
<font size="4">No in, ministrstvo je, kot sem že omenil, že v preteklosti povedalo, da zaradi primanjkljaja sredstev, takšnega razpisa ne more izpeljat in da bi okvirna sredstva za pripravo znašala 25 milijonov evrov. Se pravi, ne 16, 25 milijonov evrov, kar bi zadoščalo za približno 10 šol in za 10 vrtcev. No zdaj, zdaj imamo razpis, iz začetka letošnjega leta, za 16 milijonov evrov, ki pa očitno ni bil dokončan oziroma sredstva niso bila porabljena. Tu posredi imamo seveda delno tudi dejavnik epidemije, ni pa to začetek ali konec zgodbe.</font><br/>
<font size="4">Moje vprašanje, ali je denar za izvedbo razpisa za sofinanciranje novih kapacitet v vrtcih in šolah zagotovljen? Na kateri postavki je zagotovljen, natančno in kdaj lahko pričakujemo, da bo izveden? Če se je že, vsaj v prejšnjemu proračunu, končno našel denar, morda pomembneje, našla se je politična volja, da se je naredil korak naprej in je država po dolgo časa končno spet odprla razpis za sofinanciranje vrtec in šol na lokalni ravni, kaj se bo zdaj s to politično odločitvijo dogajalo naprej pa, ali ta politična odločitev še drži in seveda, če drži, kje so sredstva?</font><br/>
<font size="4">Naslednje vprašanje. Na MIZŠ obstaja tudi postavka 23 – Intervencijski ukrepi in obveznosti, kjer bo letos realiziranih približno 43 milijonov sredstev. Potem je pa za leto 2021 in 2022 ta postavka popolnoma izpraznjena. Preden začnem ropotat, da na tej postavki ne moremo imet nule in da rabimo tja dat sredstva, me v resnici zanima, kaj se je iz te postavke do sedaj financiralo in potem pač, iz tega, zakaj v naslednjih dveh letih, na tej postavki ni sredstev?</font><br/>
<br/>
<b><font size="4">8. TRAK: (AB) – 14.35</font></b><br/>
<br/>
<b><font size="4">	</font></b><font size="4">(nadaljevanje) To je to za moje začetno vprašanje. Hvala.</font><br/>
<br/>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala lepa, Miha.</font><br/>
<font size="4">	Tretja sem tudi sama se želela oglasiti pri proračunu. Moram reči, da četudi podrobno že pregledamo ali pa če smo poslušali že sam memorandum, ki smo ga že imeli v Državnem zboru, moramo reči, da je proračun seveda naravnan v neko razvojno in socialno delo te Vlade in moram reči, da tudi sam proračun na področju Ministrstva za izobraževanje in znanost in šport to za naslednji dve leti dokazuje. Lahko rečem, da je za leto 2021 povečanje kar za 151 milijonov pa še nekaj zraven in za leto 2022 za približno 130 milijonov več. Se pravi, da je Vlada poskrbela praktično za lahko rečem za dobrih 150 ali pa 145, če sem bolj natančna milijonov več sredstev za izobraževanje, znanost in šport vsako leto. Mislim, da je to en lep dosežek in da je to naravnano tudi razvojno. Razvojno za mlade, razvojno za vse šolajoče, za znanost, za pomoč šolajočim. Skratka, mislim, da ni v teh dveh predlogih nikjer kakšne skupine, ki bi bila izpuščena. Zato moram in tukaj res pozdravljam, da se je za znanost, za raziskave znanstveno raziskovalno dejavnost namenilo v letu 2021 več 21 milijonov in v letu 2022 44 milijonov. Kar sledi smernicam in se približuje tudi počasi povprečju Evropske unije, ki namenja 1,6 BDP-ja za znanost in za raziskovalno dejavnost. In to se mi zdi, da je zelo pomembno, da poudarim večkrat, ker to je ravno tisto, kar smo poslušali pri rebalansu za leto 2020, da ni razvojno naravnan. Proračun oziroma rebalans proračuna za 2021 je razvojno naravnan. Je naravnan znanstveno raziskovalno, ker se vsi zavedamo, da če ne bomo ohranjali najvišjih kakovostnih delovnih mest v znanstveno raziskovalni dejavnosti, potem bo ta beg možganov s katerim se srečujemo še toliko večji. In iz tega naslova res lahko rečem, da pozdravljam, da se je proračun pripravil v to smer. </font><br/>
<font size="4">	Moram reči, da mi je seveda poleg vsega tudi bilo zelo pomembno to, da se je namenilo sredstvom, kar se tiče investicij. Po dolgih desetih letih je vendarle ta Vlada sklenila, da je dovolj tega in da je potrebno vlagati v investicije tudi v lokalnem okolju. So-pomoč bom rekla v osnovnem šolstvu, vrtcem, tudi športnim dvoranam so namenjena dodatna sredstva, ki so višja kakor v preteklih desetih letih, se pravi tudi se gradi na temu, da se da velik pomen tudi športu, vrtcem, osnovni šoli, kar pomeni tudi zdravemu načinu življenja in seveda, da se skrbi za tisto, bom rekla, kar je najnujnejše, da so naši otroci lahko nekako priskrbljeni tudi z infrastrukturo in tudi s samim znanjem. Lahko rečem, da je to dober signal tudi za lokalne skupnosti, da bodo lahko v tem času si pripravili projekte in da bodo vedeli in da se bodo našli nekje na skupni točki. O tem je tudi že spraševala kolegica moja Divjak Mirnikova. Sicer ona je spraševala izključno za Maribor, jaz pa mislim, da bodo ta sredstva bila pravično, pravično porazporejena po celotni Sloveniji. Si ne predstavljam, da bi tudi kakšno podeželje mogoče utrpelo kakšnega manjšega investicijskega vložka v kakšno infrastrukturo. </font><br/>
<font size="4">	Kar se mi zdi zelo pomembno, pa je bilo izpostavljanje mladih, da se denar mogoče premalo namenja mladim, pa naj povem – verjetno ste moji poslanski kolegi </font><br/>
<br/>
<b><font size="4">9. TRAK: (AB) – 14.40</font></b><br/>
<br/>
<b><font size="4">	</font></b><font size="4">(nadaljevanje) vsi seznanjeni s poročilom Evropske komisije – ponedeljek, da je Evropska komisija pozvala vse države članice, da poskrbijo za mlade. Mladi bodo v prihodnjem obdobju ali pa v obdobju še posebno te koronavirusa, če lahko tako rečem, te epidemije, še pod posebnim varstvom. Tudi ne samo držav članic, ne samo Slovenije, ampak tudi Evropske komisije. Evropska komisija je namreč pozvala države članice, da poskrbijo za mlade, ki mogoče zaradi razmer, ki so nastale, zaradi korornavirusa, covida-19 in zaradi tega mogoče ne bodo ali pa bodo težje prišli do zaposlitve, da se poskrbijo tudi iz tega vidika, da se jim zagotovi neka socialna varnost in predvsem, da se jim še mogoče prilagodi kakšno dodatno izobraževanje. To je bila zaveza Evropske komisije in držav članic na svetu in se mi zdi, da je to en tak signal pozitiven, ki ga zagotovo bo tudi ta Vlada in ga je že velikokrat vzela v obzir, kar se tiče skrbi za mlade. </font><br/>
<font size="4">	Kar se tiče skrbi za mlade, zagotovo tudi to govori, da je za leto 2022 za višje in visokošolsko izobraževanje namenjenih približno 21 milijonov več kot je bilo to za leto 2020 in to je 363 milijonov evrov. In tudi za leto 2021. Kar bi želela podati, je predvsem to, da mogoče včasih vsi na izobraževanju vidimo zgolj sami sebe ali pa svoje lokalno okolje, pa vendarle mislim, da je pomembna slika kako je dostopnost do izobraževanja v celotni Sloveniji in to največ pove o tem kako lahko damo enake možnosti mladim do izobraževanja, do izobrazbe, ne glede od kje prihajajo. Ali prihajajo iz mest, ali prihajajo iz podeželja. Jaz zagovarjam to, da morajo imeti vsi enake pogoje in možnosti do pridobitve, kar se da najvišje izobrazbe. </font><br/>
<font size="4">	Naslednji se je javil Aljaž Kovačič.</font><br/>
<br/>
<font size="4">	</font><b><font size="4">ALJAŽ KOVAČIČ (PS LMŠ):</font></b><font size="4"> Hvala za besedo predsednica. Spoštovani državni sekretar, kolegice in kolegi!</font><br/>
<font size="4">	Ja zdaj dejstvo je, da koalicija zagovarja proračun. Nekateri celo trdijo, da je tako dober, da me je mogoče malo strah, da bo naval iz Evrope v Slovenijo, koliko ta proračun obeta za mlade. Upajmo, da te besede držijo, kajti vemo, da ko je bil sprejet Zujf, je dejansko uničil več generacij mladih, ki si še danes niso opomogli in mladi, ko zamudijo svoja leta, da si ustvarijo družino, da si ustvarijo dom, teh let pač ni možno zavrteti nazaj. In ko si enkrat prestar, si dejansko prestar. </font><br/>
<font size="4">	Tudi sam bi začel nekako pri mladih. Zanima me, glede na to, da je v preteklosti bilo zanemarjeno glede pripravništev. Zdaj ne bom govoril ali so smiselna ali ne, ampak je bil problem, da so pripravništva v vzgoji izobraževanja bila financirana z evropskimi sredstvi, kar pomeni, da je bilo vezano na to, da si lahko pripravništvo opravljal le do svojega tridesetega leta starosti. Kar je nekoliko skregano z logiko, kajti, če ti pridobiš izobrazbo za profesorja za katerokoli smer, je tvoja pravica, da se odločiš ne glede na to koliko si star, kdaj boš šel dejansko delat pripravništvo. In me zanima, ali je ministrstvo predvidelo financiranje pripravništev, se pravi da ali se lahko – se pravi, če so in ali to pomeni, da bodo financirani z integralnega dela proračuna, se pravi, da ne bodo omejitve. Kajti vemo, da je mnogo, mnogo, mnogo generacij, ki niso morali iti pripravništev in ko so enkrat zamudili to starostno mejo 30 let, so dejansko bili izgubljeni. In kljub temu, da so naredili različne fakultete, bodo zelo težko kdaj opravljali vlogo učiteljev, profesorjev ali tudi vzgojiteljev. </font><br/>
<font size="4">	Zdaj omenili ste, kar me veseli, kar je dejansko res, da je opozicija opozarjala glede, se pravi znanosti raziskovalnega dela, da jemljete denar. Me veseli, da ta denar vračate. Me tudi dejansko zanima ali se boste </font><br/>
<br/>
<b><font size="4">10. TRAK: (AB) – 14.45</font></b><br/>
<br/>
<b><font size="4">	</font></b><font size="4">(nadaljevanje) lotili tudi vseh teh mandarinov, tako imenovanih po fakultetah, ki so mnogo, mnogo, mnogo preveč let na fakultetah, se pravi, da pri 80ih, 85ih letih se še vedno starčki, če jih lahko tako imenujem, sprehajajo po fakultetah, medtem, ko mladi raziskovalci ne dobijo zaposlitev. Dejansko ali se boste lotili tega problema in ali mislite, se pravi zdaj iz leta v leto spreminjati, enkrat boste vzeli znanosti, enkrat boste dali znanosti, kajti ne vem kako bo lahko, čeprav sem rekel, da me veseli, da vračate ta denar, ki ste ga vzeli, me zanima oziroma se sprašujem kako bo znanost preživela. Kajti vemo, če znanost nima stalnega vira financiranja, dejansko si ne more privoščiti, da eno leto ima denar, drugo leto pa se ji ta denar vzame. Se pravi neka negotovost projektov je v tem trenutku pod vprašajem. </font><br/>
<font size="4">	Zdaj proračun je seveda narejen z nekimi postavkami, podpostavkami. Dejansko me potem zanima – v dejavnost se pravi visokega šolstva, kjer spadajo prva, druga stopnja, tudi tretja stopnja in vse, kar spada nekako pod fakultete, jemljete 2,6 milijona evra. Me dejansko zanima komu jemljete ta denar, se pravi kdo bo prikrajšan. Potem znižujete tudi sredstva za nekaj manj kot 3 milijone. Podpora raziskovalni infrastrukturi, me zanima kateri organ oziroma projekt bo prikrajšan za te slabe 3 milijone evrov. </font><br/>
<font size="4">	In še na koncu, glede na to, da je bilo veliko govora tudi o mladih, jemljete sredstva tudi v podprogramu programi za mlade za nekaj manj kot milijon evrov. Vemo, tako kot je bilo tudi že od več govornikov, ki so pred mano govorili, so govorili o skrbi za mlade. Me zanima kaj to pomeni za mlade, če jim jemljete se pravi ta slab milijon evrov, na kakšen način bodo prikrajšani. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa.</font><br/>
<font size="4">	Želi še kdo razpravo? Ja, Maša Kociper, izvolite.</font><br/>
<br/>
<font size="4">	</font><b><font size="4">MAŠA KOCIPER (PS SAB):</font></b><font size="4"> Ja, hvala lepa.</font><br/>
<font size="4">	Tudi jaz se bom danes pravzaprav poskušala, tako kot je prav, osredotočiti samo na ta posebni del proračuna, za katerega je odgovorno naše delovno telo kot zainteresirano delovno telo. Ampak vseeno bi spomnila mogoče ljudi, ki nas spremljajo, da se pogovarjamo o rekordnih proračunih in tudi ta seveda povečuje sredstva, ki so bila predhodno namenjena za proračun v letu 2021, predvsem pa in to je pomembno, se povečujejo odhodki in sicer odhodki so načrtovani v skupni višini 13,468,8 milijonov evrov in so za 30 odstotkov večji kot so bili predvidoma. To je še posebej pomembno, če pogledamo kako je s prihodki, ki se povečujejo samo za 3,5 odstotke. Skratka govorimo spet o enem proračunu, kjer je načrtovan zelo, zelo veliki primanjkljaj in kjer se zadolževanje države znova povečuje. Jaz bom to vsakič povedala pri uvodu, pri vsakem odboru, samo zato, da povem, da mi v SAB nimamo nič proti zadolževanju in tudi ne večanju odhodkov, če bo znala ta koalicija odgovorit na vprašanje, ki ga kar naprej postavljamo; od kod boste dobili denar in kaj je izhodna strategija. Smo v krizi, razumemo, gre veliko denarja tudi ko pogledaš proračun za razne te ukrepe vezane na covid in tako naprej, ampak zanima me kje in kako boste to krizo tudi kar se tiče denarnih izdatkov, ki so tako veliki reševali in od kod boste dobili denar in kako boste pognali našo državo, naše gospodarstvo, da bo začela delovati normalno, tako kot je delovala pred krizo, ker to je umetnost. To je umetnost, da znaš nek denar, ki ga porabiš potem porabit na tak način, da zaženeš gospodarstvo. Potem, ko je takrat naša predsednica Vlade Alenka Bratušek morala sprejeti neke ukrepe, ki so bili takrat nujni, tudi nepriljubljeni v zvezi z bankami, se je  gospodarska rast nemudoma dvignila in bila stabilna, pravzaprav vse do korona krize. In to, da boste znali odgovorit kaj bo potem, je nekaj, kar se nam v SAB-u zdi v zvezi s temi proračunskimi dokumenti, ki jih zdaj sprejemamo najbolj pomembno.</font><br/>
<font size="4">	Kar se tiče Ministrstva za izobraževanje dobi dobrih, dobi slabih 152 milijonov več. Mislim, da so kolegi že zelo veliko povedali o teh poudarkih. Večinoma se</font><br/>
<br/>
<b><font size="4">11. TRAK: (IP) – 14.50</font></b><br/>
<br/>
<b><font size="4">	</font></b><font size="4">(nadaljevanje) nekatere postavke povečujejo, kar je seveda dobrodošlo, ampak ostaja ta osnovni pomislek, ki sem ga imela na začetku. </font><br/>
<font size="4">	Ampak jaz bi v bistvu samo napovedala en amandma naše stranke, stranke SAB na tem področju. In sicer, tako kot pri rebalansu bomo tudi tokrat v razpravi pri matičnem delovnem telesu, pri Odboru za finance, predlagali amandma, s katerim bomo zahtevali, da vlada zagotovi brezplačne maske za tiste otroke šolarje in dijake, ki jih morajo po zakonu uporabljati. Vemo, da imamo čudne razmere, nekaj časa so maske obvezne, pa potem niso, pa spet so, pa so, niso, ampak ves čas so pa obvezne na hodnikih in skupnih odprtih prostorih in otroci, seveda pa tudi učitelji, jih morajo uporabljati. In pravilno je, da vedno, kadar država nekaj predpiše, in v tem primeru je predpisala obvezno uporabo, zagotovi potrebna sredstva. Še posebej, če je iz naslova covid virusa toliko sredstev v tem proračunu. Enako smo zahtevali tudi pri upokojencih, gre za občutljive skupine, gre za skupine, ki so bolj izpostavljene, ki nimajo svojih dohodkov, upokojenci jih imajo recimo manj in morajo sploh paziti na svoje zdravje, in isto pri otrocih, starši so že tako ali tako obremenjeni, mi oziroma vi uvajate en kup enih stvari za vse starše, tudi za tiste, ki ne potrebujejo dodatne pomoči, kar je v razmerah, da je denarja dovolj, seveda super, ampak dajmo potem tudi zagotoviti vsaj te maske, ki so zdaj ne samo obvezne, ampak res koristne in potrebne, in v tem smislu bo SAB vložil tudi amandma na ta proračun in ga zdaj tudi napovedujem. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala. </font><br/>
<font size="4">	Če imate amandma za na naš odbor, potem bi … Ne? V redu. V redu. Naslednji dajem besedo Mateji Udovč. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MATEJA UDOVČ (PS SMC): </font></b><font size="4">Hvala lepa, predsedujoča, za besedo. Spoštovani državni sekretar, spoštovani gostje, kolegice in kolegi, en lep dober dan vsem skupaj. Pri pregledu vsebine predloga spremembe državnega proračuna za leti 2021 in 2022 je dejansko zaznati, to si moramo priznati, razvojno naravnanost. In sama nisem tako črnogleda, kot je bila moja predhodnica, saj ocenjujem, da je prav, da se za športno infrastrukturo nameni bistveno, bistveno več sredstev kot pa se je v času vlade Alenke Bratušek, v času, ko smo izhajali iz krize. Lahko bi rekli, da se že deset let ali pa še kakšno leto več športna infrastruktura na lokalni ravni zelo, zelo zanemarja, zato jaz pozdravljam ta proračun, da smo naredili ta korak naprej, da smo ga pravzaprav povečali glede na sprejeti proračun leta 2021, ki je že bil sprejet. </font><br/>
<font size="4">	Res je, da danes ne vemo, kaj bo jutri. To je čisto res. In strinjam se v določenih delih s kolegico Mašo Kociper, da mogoče prehajamo, da bomo mogoče fiskalno pravilo prekršili, tega nikakor ne smemo pozabiti, ampak živimo v negotovih časih in že v naslednjih mesecih se nam lahko celotna javno-finančna projekcija zaradi negativnih učinkov covid-19 močno zamaje ali pa na malo daljši rok povsem podre. Zato je potrebno še dodatna zrelost, previdnost in modrost pri razporejanju javno-finančnih sredstev. V tem času smo že močno izkusili, da brez oživitve celotnega gospodarstva, predvsem pa proizvodnje in turizma, ne bomo kos novim javno-finančnim izzivom, zato morajo biti glavnina sredstev usmerjena ravno v tem namene. In če bi vedno gledali v fiskalno pravilo, potem nikoli ne bi dosegli multiplikativnih učinkov, v časih, ko so te nujno, nujno potrebne. </font><br/>
<font size="4">	In zakaj jaz ocenjujem, zakaj sama ocenjujem, da je športna infrastruktura tako nujno potrebna? </font><br/>
<br/>
<b><font size="4">12. TRAK: (IP) – 14.55</font></b><br/>
<br/>
<b><font size="4">	</font></b><font size="4">(nadaljevanje) Vsi vemo, da imamo, da živimo v času, ko so naši najmlajši prebivalci, mogoče imajo težavo s telesno težo, mogoče imajo težavo z gibanjem, s hojo. Premalo gibanja, preveč sedanja, z neprimerno prehrano. In potem še slaba športna infrastruktura, slabi pogoji za športno infrastrukturo, predvsem mislim na lokalnem območju. Športna infrastruktura je pomembna ne samo za naše najmlajše, temveč za celotno prebivalstvo. In če nas skrbi zdravje naših državljank in državljanov, potem se moramo na tej točki ravno v to vprašati, kaj lahko naredimo preventivno, da zagotovimo ustrezne pogoje. Vsi vemo, da šport, da ugodno vpliva na stres, premagovanje tesnobe, zmanjšuje debelost, poživi krvni obtok in dejansko, dejansko se počutimo veliko bolje. In zato sama zelo pozdravljam to zvišanje, ki ga nismo načrtovali niti pri prejšnjem proračunu. </font><br/>
<font size="4">	Kar se pa tiče, če pogledam celotni proračun. Jaz ne bom na tem odboru prehajala na druge teme, tako kot nekateri. Temveč, če pogledamo vse postavke, ne morem mimo tega, da so se skoraj povsod povečale. To pa ne pomeni, da bomo lahko zadovoljili čisto vse, saj ne glede na to, koliko sredstev bomo komu namenili, ne bomo zadovoljili vseh potreb naenkrat. Dejstvo pa je, da so se sredstva povečala, da trendi kažejo, da gremo naprej, da bomo vsako leto še dodali sredstva, in to je dobro. To je dobro tako za raziskovalce, tako za športno infrastrukturo kot za samo šolstvo. </font><br/>
<font size="4">	Zato bom na tej točki zaključila svojo razpravo in pohvalila Vlado Republike Slovenije, ki je tako dobro pripravila osnutek predloga proračuna za leto 2021-2022. Hvala lepa. </font><br/>
<br/>
<b><font size="4">	PREDSEDNICA IVA DIMIC: </font></b><font size="4">Ja, replika, gospa Maša Kociper. </font><br/>
<br/>
<font size="4">	</font><b><font size="4">MAŠA KOCIPER (PS SAB): </font></b><font size="4">Ja, hvala lepa. </font><br/>
<font size="4">	Spoštovana kolegica, jaz se nisem z besedo športne infrastrukture dotaknila, tako da zgleda, da sva se narobe razumeli. Mislim, vaša razprava je čisto legitimna, ampak samo pojasnjujem. Očitno je prišlo do nesporazuma. Jaz z besedo športne infrastrukture nisem se dotaknila, kaj šele, da bi rekla, da nasprotujem zvišanju sredstev iz tega naslova. Tako da ne vem, od kod ta zaplet, ampak se mi zdi prav, da pojasnim, no. </font><br/>
<br/>
<b><font size="4">	PREDSEDNICA IVA DIMIC: </font></b><font size="4">Hvala lepa.</font><br/>
<font size="4">	Želi še kdo besedo? Še kdo razpravljati?</font><br/>
<font size="4">	Če ne, zaključujem razpravo in se zahvaljujem. A bi želela še? Oprostite, bi želeli? Ja. Še Vlada. </font><br/>
<br/>
<font size="4">	</font><b><font size="4">DAMIR OREHOVEC: </font></b><font size="4">Ja, hvala lepa za besedo. </font><br/>
<font size="4">	Mogoče par pojasnil. Pač, če začnem v nekih sklopih. Recimo, poglejmo najprej investicije. Je bilo eno vprašanje. In sicer, gre za občinske investicije. In sicer je bilo vprašanje, iz katerih projektov se financira oziroma kje je to zabeleženo. In sicer gre za projekt 3330-20-0007, gre za nove investicije v osnovne šole, in sicer v letih od 2021 do 2024 je vsako leto namenjeno, se bo namenilo devet milijonov evrov. Potem gre za sofinanciranje v vrtce, je torej 3330-20-0008, nove investicije v vrtce, je predvideno približno milijon v vseh letih, torej štiri milijone, in pa potem če še povemo za športno infrastrukturo. Torej, 3311107(?)-0034 pa govori o tem, da je za leto 2021 6,8 milijonov in pa v naslednjih treh letih po 3,6 milijonov.</font><br/>
<br/>
<b><font size="4">13. TRAK: (AB) – 15.00</font></b><br/>
<br/>
<b><font size="4">	</font></b><font size="4">(nadaljevanje) Tako da v naslednjih štirih letih bi naj za namen v lokalno, torej infrastrukturo investicije s podorčja vrtcev, osnovnih šol in pa športa namenili približno 60 milijonov. </font><br/>
<font size="4">	Kar se tiče posameznih investicij in imena investicije, ker gre tukaj za denar, ki ga ne bomo direktno razdeljevali, ampak preko razpisov bodo torej za vsako leto pripravljeni razpisi in seveda se bodo občine prijavile na te razpise. Zdaj katere projekte bomo s tem izvedli, vam ta hip težko odgovorim. Treba je pa povedati, da to ni edini denar, ki bo namenjen za investicije, ampak bodo tudi torej evropska, to je denar, ki je namenjen iz proračuna integrale. Bo pa tudi veliko sredstev, ki bodo iz raznih evropskih skladov in tisti projekti, ki so bili omenjeni, se načrtujejo, da se bodo izvedli iz teh raznih skladov. Kar se tiče znanosti – uvodoma moram povedati, da se znanost na integrali v naslednjih dveh letih povečuje. Vsako leto za 10 procentov, kar pomeni, da težimo k temu, da bi se sredstva na tem segmentu povečala, ker se zavedamo, da so seveda nujno potrebna za razvoj družbe kot celote. In hkrati bi rad povedal tudi, da je Zakon o raziskovalni dejavnosti in inovacijah tudi v fazi usklajevanja medresorskega in pomeni, da bo še dodatno uredil to področje, v smislu kot ste sami razpravljali.</font><br/>
<font size="4">	Morda recimo tukaj sem si pripravil še graf, kjer pač prikazuje kako ta rast torej sredstev na integrali za znanost v zadnjih, torej od 2019 do 2022 narašča, torej gre za linearno premico. Skratka 10 procentov na leto.</font><br/>
<font size="4">	Seveda pa v letu 2021 bo pa seveda tukaj še dodatno za tisto, kar smo, kar ni bilo počrpano iz evropskih sredstev, se bo realiziralo torej iz kohezije za 2021, kar ni bilo počrpano 2020. Kar se tiče pripravništev – tega razpisa za pripravništvo že vrsto let torej ni bilo. Na ministrstvu pa zagotavljamo evropska sredstva za tako imenovane torej razpise za učitelje, torej prva zaposlitev. Gre za učitelje začetnike. Tiste, ki še nimajo dovolj znanja, da bi lahko pristopili k opravljanju strokovnega izpita. Mislim, da je bilo v zadnjem 1, približno 1,3 milijone temu namenjeno in seveda tudi v 2021 je v pripravi projekt in sicer njegova osma izvedba v vrednosti 2,8 milijona. Rad bi povedal, da je trenutno ta razpis sedma izvedba v fazi uresničitve in prvi tisti torej bodo pristopili v šole 1. 12. in moram reči, da sam razpis ni v celoti torej – torej bilo je manj prijavljenih, kot je bilo razpisnih mest. Gre pa seveda za mlade učitelje v šolah in pa tudi v vrtcih. Torej in vzgojitelje. </font><br/>
<font size="4">	Kar se tiče mask; zdaj mogoče samo to, da bi rad povedal, da smo torej na Ministrstvu za izobraževanje, znanost in šport v letošnjem letu v tej zadnji fazi preko blagovnih rezerv prav za namen torej šolam zagotovili določeno količino mask. Samo v zadnjem torej obsegu je bilo to približno milijon mask, ki bi naj bile pač v tem smislu, da če otrok pač nima svoje, da se mu v tem gibanju med, torej, ko ni v razredu, v svojem oddelku, nadomesti. In pa tudi </font><br/>
<br/>
<b><font size="4">14. TRAK: (AB) – 15.05</font></b><br/>
<br/>
<b><font size="4">	</font></b><font size="4">(nadaljevanje) novi zakon protikoronski 5, tudi torej na nek način zagotavlja določena sredstva v ta namen. </font><br/>
<font size="4">	Toliko z moje strani.</font><br/>
<br/>
<font size="4">	</font><b><font size="4">PREDSEDNICA IVA DIMIC:</font></b><font size="4"> Hvala lepa.</font><br/>
<font size="4">	Razprava gospod Kordiš. Prosim, imate besedo.</font><br/>
<br/>
<font size="4">	</font><b><font size="4">MIHA KORDIŠ (PS Levica):</font></b><font size="4"> Hvala za besedo predsedujoča. </font><br/>
<font size="4">	Hvala za odgovore. Bom vašim odgovorom kar sledil z nekaterimi podrobnostmi, ki so mi ostale nekako nejasne ali neodgovorjene ali kakorkoli. Se pravi, kar se tiče financiranja novih kapacitet vrtcev in šol za lokalno raven, ta sredstva bodo šla preko razpisa. Zanima me, kdaj ta razpis lahko pričakujemo. Zadnji razpis na osnovi prejšnjega proračuna je bil objavljen z začetkom letošnjega leta, pol se je pač z njim dogajalo raznorazno, posredi je prišla tudi korona, ampak pustimo to ob strani. Kar gledamo v proračunih 2021, 2022 je prihodnost in zanima me torej, kdaj lahko pričakujemo vsi skupaj, pa občine še posebej razpis za sofinanciranje dodatnih kapacitet v vrtcih in šolah. In če vas prav razumem, za osnovne šole torej med leti 2021 in 2024 9 milijonov evrov. To ste rekli 9 milijonov evrov na leto? Ja, na leto. In en milijon evrov za vrtce. To je skupaj 10 milijonov evrov na leto. Skupaj 10 milijonov evrov na leto, kar pa mi potrebujemo, je 25 milijonov evrov. Najmanj kot neka spodnja operativna meja, ki bi odgovarjala na družbene potrebe, ki jih osnovne šole in vrtce, se pravi ljudje in izobraževalna vertikala v tej državi ima. Zakaj smo tukaj kratki s temi sredstvi, ki bi bila tako zelo nujno potrebna. Po desetletju zanemarjanja državnih vlaganj v vrtce in šole. Da so objekti, ki so neprimerni, da je prostora premalo, še posebej v epidemičnih razmerah se te težave s prostorskimi kapacitetami še posebej intenzivno kažejo. </font><br/>
<font size="4">	Hkrati se pa najde 780 milijonov evrov za to, da gre za oklepnike in za strelivo in drugo orožje. Tu se mi zdi, da lovimo popolnoma napačne prioritete oziroma ne lovimo jih mi vse skupaj, to je prioriteta, ki jih je postavila Vlada Janeza Janše. </font><br/>
<font size="4">	Dalje, drugo vprašanje na katerega sem dobil odgovor ali pa na pol odgovor, skratka zakon, ki bi zagotovil sistemsko financiranje raziskovalne dejavnosti na nek trajen način, je zdaj v medresorskem usklajevanju, ga lahko pričakujemo. Okej, v redu, bomo videli kaj dobimo na mizo, samo nekaj pa se dogaja. Mogoče bo čisto po nesreči Vladi Janeza Janše celo uspelo nekaj v redu narediti. Bomo počakali na zakon in bomo potem sodili in ga dopolnjevali. </font><br/>
<font size="4">	Potem sta pa še dve vprašanji, ki sem jih postavil, pa sta ostala neodgovorjena. Prvo vprašanje je težko 210 milijonov evrov. To je postavka na Ministrstvu za finance 05 znanost in informacijska družba, ki tematsko bi človek rekel sodi na Ministrstvo za izobraževanje in je za to postavko v letu 2021 namenjenih 70 milijonov evrov, v letu 2022 pa 140 milijonov evrov, se pravi skupaj 210 milijonov evrov. Kot sem že prej dejal, še enkrat, od tega naj bi šli ena tretjina za podporo tehnološkim razvojnim projektom, karkoli to že pomeni, in dve tretjini za raziskovalne programe in projekte. Pa spet lahko rečem, karkoli to že pomeni, zato ker v obrazložitvi posebnega dela finančnega ministrstva ta postavka ni niti obrazložena, niti zares navedena. Tako da glede na to, da imamo 200 milijonov evrov in še malo težko postavko, o kateri ne bev, ne mev, iz katere ne vemo kam bo šel denar, mislim, da lahko člani odbora razumno pričakujemo vsaj neka pojasnila s strani Vlade na tem odboru, če že v dokumentaciji ni bilo zavedeno, lahko vsaj na magnetogram za slovensko javnost ustno dobimo informacijo zakaj je v teh 200 milijonov evrov šlo. To so ogromni denarji. Pol pa, če jih financiramo iz neposrednih davčnih prilivov ali pa če jih financiramo iz kreditov ali pa tudi evropskih sredstev. Saj čisto vseeno je od kod ta denar pride, 200 milijonov evrov je v vsakih razmerah. </font><br/>
<br/>
<b><font size="4">15. TRAK: (VP) 15.10</font></b><br/>
<br/>
<font size="4">	(nadaljevanje) precej velik denar in ne more to kar pač ponikniti iz nečesa, kar bi ministrstvo za izobraževanje moralo delati, na Ministrstvo za finance. Še posebej, če upoštevam rebalans proračuna, ki ga je Državni zbor nedavno obravnaval, se Ministrstvo za finance spreminja v eno ogromno črno luknjo, v kateri ponikajo milijarde. Tam v rebalansu smo imeli neobrazloženo postavko covid - 1,6 milijarde evrov na Ministrstvu za finance. Meni nič, tebi nič milijarda in pol gre tja. Zakaj, pitaj boga. Gospod Šircelj, minister za finance ni povedal, gospod Janez Janša, predsednik Vlade ni povedal, kdo drug pa tudi ne. in seveda me pač skrbi, če bo tukaj zdaj Ministrstvo za finance dobilo 210 milijonov evrov za nekaj, kar bi na pogled moralo ministrstvo za izobraževanje delati, in pač ne vemo, kam ta denar naj bi šel. </font><br/>
<font size="4">	In potem še drugo nedogovorjeno vprašanje, povezano s postavko Intervencijski ukrepi in obveznosti, kjer bo letos realiziranih 43 milijonov evrov sredstev, potem je pa za 2021/2022 v teh predlogih proračunov ta postavka prazna. Me pač preprosto zanima zakaj. Ne bom rekel, da je to dobro, ne bom rekel, da je to slabo, ker ne vem in zato sprašujem.</font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA IVA DIMIC: </font></b><font size="4">Imam tudi jaz še. Preden dam besedo državnemu sekretarju, bi tudi sama še. </font><br/>
<font size="4">Kot predsednica odbora seveda čutim tudi, da sem nekako zadolžena za to, da so informacije, ki se jih navaja na tem odboru, točne. In se mi zdi, da je potrebno, da je v proračunskem memorandumu 2020/2021 jasno zapisano, da so makroekonomske ocene in napovedi, ki jih je pripravil Umar, in kažejo, da bi po 6,7-odstotnem padcu gospodarske aktivnosti v 2020 vemo, zaradi česa, zaradi zaostrene slike, ki jo imamo, v naslednjih dveh letih lahko računali na 5,1-odstotno rast bruto domačega proizvoda v letu 2021 in 3,7-odstotno gospodarsko rast v letu 2022. Se pravi vsi tisti očitki, ki so bili, od kje bo denar – Umar je na povedal, da bo v prihodnjih dveh letih gospodarska rast. In na teh podlagah, tako kot vsak proračun, sta se pripravila tudi rebalans za 2021 in proračun za 2022. Seveda je s tega naslova razumeti, da je zelo močno pogojeno tudi to, da se moramo osredotočiti tudi na črpanje evropskih sredstev in da je v tem potrebno tudi imeti neke rezerve, ki bodo zagotovile, da se lahko bo zadeva iz tega, bom rekla bazena tudi zagotovila. </font><br/>
<font size="4">Sedaj pa dajem besedo državnemu sekretarju. </font><br/>
<font size="4">Izvolite.</font><br/>
<br/>
<b><font size="4">DAMIR OREHOVEC: </font></b><font size="4">Hvala lepa, predsedujoča, še enkrat.</font><br/>
<font size="4">Ja, zdaj mogoče najprej teh za covid sredstva. Ta covid sredstva so bila pojačana že torej v rebalansu proračuna za 2022, in sicer en cel seznam tega je, za kaj so se ta sredstva porabila. In sicer 3330, torej naše ministrstvo, in sicer potem so pa številke 20080 in naprej spodaj lahko vidite točen seznam. Mogoče omenim samo nekatere, recimo pokrivanje izpada prihodkov za javne vrtce, torej gre za to, da vrtci v tem času niso v popolnosti obratovali in je bilo treba vse te stvari pokriti. Gre za enkratni solidarnostni dodatek za študente, ki smo jih namenili v približno 8 milijonov evrov. In pa seveda še mnoge druge, torej v skupni vrednosti 43 milijonov.</font><br/>
<font size="4">Zdaj kar se tiče za letošnje leto je tam nič zaradi tega, ker se bodo pač, mislim za leto 2021 je nič zato, ker se bodo morebitne pač ti ukrepi financirali iz rezerv. </font><br/>
<br/>
<b><font size="4">16. TRAK: (VP) 15.15</font></b><br/>
<br/>
<font size="4">	(nadaljevanje) Tako, da seveda vsi bi si želeli, da bi tam ostalo nič, ampak bomo videli, če bo potrebno to karkoli spremeniti.</font><br/>
<font size="4">	Kar se tiče postavke, torej na postavkah Ministrstva za finance, povezane z znanostjo, bi mogoče, ne vem, če lahko gospa iz ministrstva za znanost odgovori več o tem. </font><br/>
<font size="4">	Kar se, kaj še imam? To sem že. Eno vprašanje je bilo pa mi je izpadlo. A to je to? Aha, okej.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA IVA DIMIC: </font></b><font size="4">Hvala tudi vam.</font><br/>
<font size="4">	Želi še kdo razpravljati? </font><br/>
<font size="4">Ja, gospa iz Ministrstva za finance, izvolite. </font><br/>
<br/>
<b><font size="4">ANKA ORAŽEM: </font></b><font size="4">Hvala.</font><br/>
<font size="4">Jaz bi samo na kratko povedala na vprašanja gospoda Kordiša, da je v finančnem načrtu Ministrstva za finance so planirana na evidenčnem projektu zaenkrat sredstva v okviru načrta za okrevanje in odpornost. Šele ko bodo pa projekti znani in potrjeni s strani Evropske komisije, pa se bodo ta sredstva prerazporedila v finančne načrte resornih ministrstev. Dokler pa projekti še niso znani, so pa kot rezervna sredstva v finančnem ministrstvu. Bolj podrobno bo pa to pojasnjeno na matičnem odboru, tam boste dobili lahko pa še več ustreznih pojasnil.</font><br/>
<font size="4">Hvala.</font><br/>
<br/>
<b><font size="4">PREDSEDNICA IVA DIMIC: </font></b><font size="4">Hvala lepa.</font><br/>
<font size="4">Ja, Kordiš, izvolite.</font><br/>
<br/>
<b><font size="4">MIHA KORDIŠ (PS Levica): </font></b><font size="4">Hvala. </font><br/>
<font size="4">Gospod sekretar, sem vas prej zavedel. Vprašal sem še, ja, kdaj lahko pričakujemo razpis, to ste imeli prav. Razpis za financiranje vrtcev in šol.</font><br/>
<font size="4">Kar se tiče pa te mastodontske postavke na Ministrstvu za finance Znanost in informacijska družbe. Se pravi, to je kaj? To je v bistvu kot rezervacija v višini 210 milijonov evrov, zdaj se pa čaka, kaj, na ravni Evropske unije, da se prižgejo določene zelene luči, potem pa sledi rebalans proračuna in se potem te postavke prevekslajo ali kako potem to poteka? In pa konec koncev zakaj je ta rezervacija že v štartu na Ministrstvu za finance? Zakaj se ni že v štartu na ministrstvu za izobraževanje naredila ta rezervacija? Mogoče so tukaj zadaj kakšne tehnikalije, take, ki pobegnejo pozornosti povprečnega poslanca odbora za izobraževanje, ampak vendarle se mi zdijo te stvari nenavadne in zato bi pač rad vedel, kaj se bo delalo s temi 200 milijoni evrov in kako se jih bo prestavljalo. </font><br/>
<br/>
<b><font size="4">PREDSEDNICA IVA DIMIC: </font></b><font size="4">Bo odgovoril državni sekretar Orehovec.</font><br/>
<font size="4">Izvolite.</font><br/>
<br/>
<b><font size="4">DAMIR OREHOVEC: </font></b><font size="4">Ja, se opravičujem. Vedel sem, da vam moram še nekaj pojasniti.</font><br/>
<font size="4">In sicer gre za to, da za razpis. Zdaj mi si želimo, da bi to bilo čim prej, če bo možno že v letošnjem letu, če ne, pa v začetku naslednjega leta. </font><br/>
<font size="4">Zdaj glede tistega, kar ste vprašali MF, pa verjetno torej ni nujno, da samo na našem ministrstvu torej bodo projekti. Lahko, da bodo tudi projekti z drugih ministrstev, mogoče za gospodarstvo in tako dalje. ampak bolj natančno vam bodo verjetno odgovorili z Ministrstva za finance. </font><br/>
<br/>
<b><font size="4">PREDSEDNICA IVA DIMIC: </font></b><font size="4">Preden dam besedo gospe iz financ. Je o teh sredstvih razloženo na 14. strani proračunskega memoranduma 2021/2020 točno, kako naj bi potekalo. Tako, da to si lahko preberete, to smo dobili že dobrih 14 dni nazaj ali pa še več.</font><br/>
<font size="4">Gospa iz Ministrstva za finance, izvolite, če želite še kaj dodati.</font><br/>
<br/>
<b><font size="4">ANKA ORAŽEM: </font></b><font size="4">Hvala.</font><br/>
<font size="4">Samo to bi poudarila, da dokler projekti konkretno niso znani, so lahko planirani samo na evidenčnem projektu. In je bilo najbolj smiselno, da je to na Ministrstvu za finance. Ko bodo projekti pa konkretno potrjeni s strani Evropske komisije, bodo pa prerazporejene in rebalans ne bo potreben v tem primeru, samo prerazporedijo se tehnično na resorje, ker bodo tudi projekti, ki bodo mogoče povezani skupaj z Ministrstvom za gospodarstvo in Ministrstvom za izobraževanje, znanost in šport, to se pa v tem momentu še ne ve. Več pa bo potem pojasnjeno tudi na matičnem odboru, ko bodo pristojni.</font><br/>
<font size="4">Hvala. </font><br/>
<br/>
<b><font size="4">PREDSEDNICA IVA DIMIC: </font></b><font size="4">Hvala lepa tudi vam. </font><br/>
<font size="4">Če ni več želje, potem jaz zaključujem razpravo. Mislim, da- aja. S tem zaključujem praktično razpravo predlogov </font><br/>
<br/>
<b><font size="4">17. TRAK: (NM) – 15.20</font></b><br/>
<br/>
<b><font size="4">	</font></b><font size="4">(nadaljevanje) proračuna in ugotavljam, da se je Odbor za izobraževanje, znanost, šport in mladino seznanil s predlogom sprememb Proračuna Republike Slovenije za leto 2021 in s predlogom Proračuna Republike Slovenije za 2022 iz svojega delovnega področja. </font><br/>
<font size="4">S tem zaključujem obravnavo predlogov proračunov. In pri obravnavi predlogov proračunov na seji matičnega delovnega telesa bo kot predstavnik odbora sodeloval… Je kdo iz ministrstva, ki je tudi član za finance odbora, na današnji seji? Ali je še kdo od vas član mogoče od kolegov? Nihče?</font><br/>
<br/>
<font size="4">	Zaključujem s tem 26. nujno sejo odbora in vas lepo pozdravljam. Srečno, ostanite zdravi.</font><br/>
<br/>
<b><font size="4">Seja je bila končana 7. oktobra 2020 ob 15.22.</font></b>
</root>