<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">MANDATNO-VOLILNA KOMISIJA</font></b><br/>
<b><font size="4">13. nujna seja</font></b><br/>
<br/>
<b><font size="4">(18. marec 2020)</font></b><br/>
</p></div><br/>
<b><font size="4">Sejo je vodil Ivan Hršak, predsednik komisije.</font></b><br/>
<b><font size="4">Seja se je pričela ob 14.09.</font></b><br/>
<br/>
<b><font size="4">1. TRAK: (JJ)</font></b><br/>
<br/>
<b><font size="4">PREDSEDNIK IVAN HRŠAK:</font></b><font size="4"> Pričenjam 13. nujno sejo Mandatno-volilne komisije. </font>
<ul><font size="4">Vse članice in člane komisije, vabljene ter ostale prisotne prav lepo pozdravljam!</font></ul>
<br/>
<b><font size="4">2. TRAK: (JJ) – 14.10</font></b><br/>
<br/>
<font size="4">(nadaljevanje)</font><b><font size="4"> </font></b><font size="4">Obveščam vas, da so zadržani in se seje ne morejo udeležiti naslednji članice oziroma člani komisije: Ferenc Horvat in pa mag. Bojana Muršič.</font><br/>
<font size="4">	S sklicem seje ste prejeli naslednji dnevni red: 1. točka – sklep o pravici nadomeščanja poslancev Državnega zbora, ki so bili imenovani za ministre in sklep o pravici prevzema mandata poslancev namesto poslancev, ki jima je prenehal mandat. In pod 2. – Odločba Vlade o imenovanju Žana Mahniča za državnega sekretarja v Kabinetu predsednika Vlade Republike Slovenije.</font><br/>
<font size="4">	Ker v poslovniškem roku nisem prejel predlogov za spremembo dnevnega reda, ugotavljam, da je dnevni red seje takšen, kot ste ga prejeli s sklicem. Nekatera gradiva za današnjo sejo ste prejeli v varovalni predal v sistem Udis, saj vsebujejo osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja, vas prosim za predhodno opozorilo, saj moram v takem primeru v skladu s 1. členom Poslovnika sejo zapreti za javnost. </font><br/>
<br/>
<font size="4">	Prehajamo na </font><b><font size="4">1. TOČKA – SKLEP O PRAVICI NADOMEŠČANJA POSLANCEV DRŽAVNEGA ZBORA, KI SO BILI IMENOVANI ZA MINISTRE IN SKLEP O PRAVICI PREVZEMA MANDATA POSLANCEV NAMESTO POSLANCEV, KI JIMA JE PRENEHAL MANDAT.</font></b><font size="4"> Gradivo je objavljeno v računalniškem omrežju Državnega zbora pri EPI. Na sejo sem povabil kandidate za poslance in Državno volilno komisijo. Direktor Dušan Vučko pa je odsoten, se je opravičil. </font><br/>
<font size="4">Uvodna pojasnila. Državni zbor je 13. marca 2020 za ministre med drugim imenoval poslance: Zvonka Černača, dr. Anžeta Logarja, mag. Andreja Širclja, mag. Mateja Tonina in Jerneja Vrtovca, zato od tega dne v skladu s prvim odstavkom 14. člena Zakona o poslancih ne morejo opravljati funkcije poslancev, dokler opravljajo funkcijo ministrov. </font><br/>
<font size="4">Prav tako se je Državni zbor 13. marca 2020 seznanil z odstopom poslanca dr. Miro Miroslava Cerarja in Petra Jožefa Česnika, ki jima je s tem dnem prenehal mandat poslancev. O mirovanju mandata poslancem in prenehanju mandata poslancem, je predsednik Državnega zbora obvestil Državno volilno komisijo. Državna volilna komisija je Državnemu zboru 16. 3. 2020 posredovala sklep o pravici nadomeščanja poslancev Državnega zbora, ki so bili imenovani za ministre in sklepa o pravici prevzema mandata poslancev namesto poslancev, ki jima je prenehal mandat iz katerih izhaja, da v času dokler poslanec dr. Anže Logar opravlja funkcijo ministra, opravlja funkcijo poslanca Državnega zbora Leon Merjasec. V času dokler poslanec mag. Andrej Šircelj opravlja funkcijo ministra, opravlja funkcijo Državnega zbora Mojca Škrinjar. V času dokler poslanec Zvonko Černač opravlja funkcijo ministra, opravlja funkcijo poslanke Državnega zbora Elena Zavadlav Ušaj. V času dokler poslanec mag. Matej Tonin opravlja funkcijo ministra, opravlja funkcijo poslanca Državnega zbora Mihael Prevc. V času dokler poslanec Jernej opravlja funkcijo ministra, opravlja funkcijo poslanca Državnega zbora Andrej Černigoj.</font><br/>
<font size="4">Zaradi prenehanja mandata poslancu dr. Mira Miroslava Cerarja postane za preostanek mandatne dobe poslanec Državnega zbora.</font><br/>
<font size="4">Zaradi prenehanja mandata poslancu Peru Jožefu Česniku postane za preostanek mandatne dobe poslanka Državnega zbora Maša Kociper.</font><br/>
<font size="4">Prejeli smo izjave predstavnikov list kandidatov za volitev poslancev v Državni zbor, ki so bile 3. 6. 2018, in sicer: Stranke Modernega Centra v tretji volilni enoti, Slovenske demokratske stranke v drugi in tretji volilni enoti, Nove Slovenije – slovenski krščanski demokrati v prvi in drugi volilni enoti ter Stranke Alenke Bratušek v tretji volilni enoti iz katerih izhaja, da se odpovedujejo pravici do pritožbe na podlagi 109. člena Zakona o volitvah v Državni zbor </font><br/>
<br/>
<b><font size="4">3. TRAK: (JJ) – 14.15</font></b><br/>
<br/>
<font size="4">	(nadaljevanje) zoper sklep o pravici nadomeščanja poslancev Državnega zbora, ki so bili imenovani za ministre in sklepa o pravici prevzema mandata poslancev namesto poslancev, ki jima je prenehal mandat. </font><br/>
<font size="4">	Ugotavljam tudi, da v zakonskem doku, to je do seje Mandatno-volilne komisije ni bila vložena nobena pritožba na podlagi 109. člena Zakona o volitvah v Državni zbor. Mandatno-volilni komisiji so bila predložena tudi potrdila Državne volilne komisije iz katerih izhajajo pravice opravljanja funkcije poslancev namesto poslancev, ki opravljajo funkcije ministrov in pravici opravljanja poslancev za preostane mandatne dobe. Želi kdo od članov oziroma članic komisije razpravljati? Če ne, zaključujem razpravo. </font><br/>
<font size="4">	Ugotavljam, da pravice opravljanja funkcij poslancev namesto poslancev, ki opravljajo funkcije ministrov niso sporne ter da prav tako nista sporni potrditvi mandatov poslancem za preostanek mandatne dobe. V skladu s 13. in 17. členom Poslovnika Državnega zbora dajem na glasovanje naslednja sklepa: </font><br/>
<font size="4">	Prvi sklep: Mandatno-volilna komisija predlaga Državnemu zboru, da na podlagi tretjega odstavka 82. člena Ustave, 14. člena Zakona o poslancih ter 13. člena v povezavi s 17. členom in 112. člena Poslovnika Državnega zbora sprejme naslednji sklep: »V času dokler poslanci, ki so bili 13. 3. 2020 imenovani za ministre ne morejo opravljati funkcije poslancev opravljajo funkcije poslancev Državnega zbora od današnjega dne namesto Jerneja Vrtovca, Andrej Černigoj, rojen 12. 4. 1983, stanujoč Smrje 14, Prem. Namesto dr. Anžeta Logarja, Leon Merjasec, rojen 25. 2. 1969, stanujoč Spodnje Pirniče 60.a, Spodnje Pirniče. Namesto mag. Mateja Tonina Mihael Prevc, rojen 30. 9. 1957, stanujoč Dražgoše 6.a, Železniki. Namesto mag. Andreja Širclja Mojca Škrinjar, rojena 30. 11. 1955, stanujoča Podjunska ulica 16, Ljubljana in namesto Zvonka Černača Elena Zavadlav Ušaj, rojena 20. 10. 1971, stanujoča Cankarjeva ulica 50, Nova Gorica.« Glasujemo.</font><br/>
<font size="4">	Kdo je za? (16 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<br/>
<font size="4">	Zdaj bomo glasovali še o drugem sklepu: Mandatno-volilna komisija predlaga Državnemu zboru, da na podlagi tretjega odstavka 82. člena Ustave, 7. člena Zakona o poslancih, 13. člena v povezavi s 17. členom in 112. člena Poslovnika Državnega zbora sprejme naslednji sklep: »Potrdita se poslanska mandata Maši Kociper, rojeni 17. 7. 1972, stanujoči Ob pristanu 8, Ljubljana in pa Janiju (Janko) Möderndorfer, rojenemu 3. 10. 1965, stanujočemu Suhadolčanova ulica 85, Ljubljana.« Glasujemo.</font><br/>
<font size="4">	Kdo je za? (16 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<br/>
<font size="4">	Zaključujem to točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA – OBRAVNAVA ODLOČBE VLADE O IMENOVANJU ŽANA MAHNIČA ZA DRŽAVNEGA SEKRETARJA V KABINETU PREDSEDNIKA VLADE REPUBLIKE SLOVENIJE.</font></b><font size="4"> Del gradiva je objavljen na spletni strani Državnega zbora, del gradiva pa ste članice oziroma člani zaradi varstva podatkov prejeli v varovani predal v sistemu Udis. </font><br/>
<font size="4">	Uvodna pojasnila. Vlada je Državnemu zboru posredovala odločbo, z dne 13. 3. 2020 iz katere izhaja, da je Žan Mahnič imenovan za državnega sekretarja v Kabinetu predsednika Vlade Republike Slovenije. Navedeno v skladu s prvim odstavkom 14. člena Zakona o poslanci pomeni, da imenovani poslanec v času dokler opravlja funkcijo državnega sekretarja ne more opravljati funkcije poslanca. </font><br/>
<br/>
<b><font size="4">4. TRAK: (JJ) – 14.20</font></b><br/>
<br/>
<font size="4">	(nadaljevanje) Želi kdo o tem razpravljati? (Ne.) Če ne zaključujem razpravo in na glasovanje dajem naslednji predlog sklepa: </font><br/>
<font size="4">	Mandatno-volilna komisija predlaga Državnemu zboru, da se na podlagi prvega odstavka 14. člena Zakona o poslancih in 112. člena Poslovnika Državnega zbora seznani z naslednjim sklepom: »Državni zboru ugotavlja, da da je poslanec Žan Mahnič imenovan za državnega sekretarja v kabinetu predsednika Vlade, zato od današnjega dne ne more opravljati funkcije poslanca Državnega zbora dokler opravlja funkcijo državnega sekretarja.« Glasujemo.</font><br/>
<font size="4">	Kdo je za? (14 članov.) Je kdo proti? (1 član.)</font><br/>
<font size="4">	Ugotavljam, da je sklep sprejet. </font><br/>
<br/>
<font size="4">	Zaključujem to točko dnevnega reda in 13. nujno sejo Mandatno-volilne komisije. Čez 5 minut pa pričenjamo z 12. nujno sejo Mandatno-volilne komisije. Hvala lepa. </font><br/>
<br/>
<b><font size="4">Seja je bila končana 18. marca 2020 ob 14.21.</font></b>
</root>