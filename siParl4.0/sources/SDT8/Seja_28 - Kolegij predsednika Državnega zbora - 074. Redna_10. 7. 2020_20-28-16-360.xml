<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje (v pregledu)</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">74. seja</font>
         </b>
         <br/>
         <br/>
         <b>
            <font size="4">(10. julij 2020)</font>
         </b>
      </p>
   </div>
   <br/>
   <b>
      <font size="4">Sejo je vodil Igor Zorčič, predsednik Državnega zbora.</font>
   </b>
   <br/>
   <b>
      <font size="4">Seja se je začela ob 9. uri.</font>
   </b>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Spoštovane kolegice in kolegi, dobrodošli na 74. seji Kolegija predsednika Državnega zbora.</font>
   <br/>
	  <br/>
   <font size="4">Prehajamo na</font>
   <b>
      <font size="4">1. TOČKO DNEVNEGA REDA – PREDLOG ZA OBRAVNAVO PREDLOGA ZAKONA PO NUJNEM POSTOPKU.</font>
   </b>
   <br/>
   <b>	</b>
   <font size="4">Gradivo ste prejeli s sklicem seje kolegija. Kolegij razpravlja in glasuje o predlogu Vlade, da Državni zbor po nujnem postopku obravnava Predlog zakona o spremembah Zakona o sodiščih. Želi besedo predstavnik Vlade? Gospod Božo Predalič, izvolite.</font>
   <br/>
   <br/>
	  <b>
      <font size="4">BOŽO PREDALIČ:</font>
   </b>
   <font size="4">Hvala za besedo, gospod predsednik.</font>
   <br/>
   <font size="4">Spoštovane poslanke in poslanci!</font>
   <br/>
   <font size="4">Vlada predlaga, da se navedena novela Zakona o sodiščih obravnava po nujnem postopku, zato da bi se preprečile neželene nepopravljive posledice, ki bi lahko ob ne uveljavitvi tega zakona nastale. Vsebina zakona se nanaša na delo sodišč, tako v času poletnih počitnic, sodnih počitnic, predvsem pa v primeru raznih elementarnih nesreč, covid epidemij in podobnih zadev, ko so sodišča stala. Ta novela zakona ureja delovanje sodišč tudi v teh primerih. V primerih elementarnih nesreč, kjer imajo določena območja težave, da se lahko prenašajo primeri s sodišča na sodišče, način obravnave v takih primerih, kot je epidemija, kar se je zdaj lepo pokazalo, da je to nujno urediti, pa seveda tudi, da bi stvari, ki so stale, tudi v času sodnih počitnic tekle po nekem najnujnejšem redu. In da bi se to lahko uveljavilo še v letošnjem letu, v letošnjem poletju, apeliramo in predlagamo nujni postopek.</font>
   <br/>
   <font size="4">Hvala lepa.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Hvala lepa.</font>
   <br/>
   <font size="4">Preden odprem razpravo, vas obveščam, da kolegica Tina Heferle s pooblastilom nadomešča kolega Braneta Golubovića.</font>
   <br/>
   <font size="4">Želi kdo razpravljati? Kolegica Tina Heferle.</font>
   <br/>
   <br/>
	  <b>
      <font size="4">TINA HEFERLE (PS LMŠ):</font>
   </b>
   <font size="4">Saj bom čisto kratka. Rada bi samo opozorila, ta zakon je prišel v hišo včeraj popoldne, vsi vemo, da so sodne počitnice že prihodnji teden, tako zdaj govoriti o nekih neželenih posledicah pa o elementarnih nesrečah ter delovanju sodišč v teh okoliščinah in utemeljevati s tem, da je ta zakon treba zaradi teh stvari obravnavati po nujnem postopku, se mi zdi skrajno neresno in po mojem mnenju in po mnenju Poslanske skupine LMŠ nepotrebno. Ne rabimo z vsakim zakonom, ki ga Vlada pripravi, praktično hiteti in z danes na jutri sprejemati neke spremembe zakonodaje, ki niso ne tehtno obrazložene, verjetno v veliki večini tudi nesmiselne in tako naprej. Tako mi vsekakor ne bomo podprli tega nujnega postopka.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Hvala lepa.</font>
   <br/>
   <font size="4">Želi še kdo besedo? (Ne.) Zaključujem razpravo.</font>
   <br/>
   <font size="4">Prehajamo na glasovanje. Na glasovanje dajem naslednji predlog sklepa: »Predlog zakona o spremembah Zakona o sodiščih se obravnava po nujnem postopku.« Glasujemo.</font>
   <br/>
   <font size="4">Kdo je za? (NSi, SDS, Narodni skupnosti, SMC, SNS, DeSUS.) Kdo je proti? (LMŠ.) Vzdržani? (Levica, SD.)</font>
   <br/>
   <font size="4">Ugotavljam, da je sklep sprejet.</font>
   <br/>
   <font size="4">S tem zaključujem to točko dnevnega reda.</font>
   <br/>
	  <br/>
   <font size="4">Prehajamo na</font>
   <b>
      <font size="4">2. TOČKO DNEVNEGA REDA – DOGOVOR O UVRSTITVI PREDLOGA ZAKONA NA DNEVNI RED ŽE DOGOVORJENE IZREDNE SEJE DRŽAVNEGA ZBORA NA 73. SEJI KOLEGIJA PREDSEDNIKA DRŽAVNEGA ZBORA.</font>
   </b>
   <br/>
   <b>	</b>
   <font size="4">Na prejšnji seji kolegija smo se že dogovorili o sklicu izredne seje na podlagi zahteve skupine poslank in poslancev s prvopodpisanim Matejem T. Vatovcem. Predlagam, da na dnevni red te seje uvrstimo tudi predlog zakona, o katerem je kolegij pri prejšnji točki sklenil, da ga obravnava po nujnem postopku.</font>
   <br/>
   <font size="4">V zvezi s sklicem te izredne seje Državnega zbora tako predlagam sledeče: Predlog dnevnega reda, točka 1, Predlog zakona o spremembah in dopolnitvah Zakona o trgovini, druga obravnava; točka 2, Predlog zakona o spremembah Zakona o sodiščih, nujni postopek. Datum seje: četrtek, 16. 7. 2020, ob 10. uri, do zaključka seje. Najava časa za razpravo: za poslanske skupine v okviru časa, ki ga je za to sejo kolegij že določil na prejšnji seji, torej, ena točka po tretjem odstavku 67. člena Poslovnika Državnega zbora do 5 minut za dopolnilno obrazložitev Vlade ter do 30 minut za razpravo Vlade za 2. točko.</font>
   <br/>
   <br/>
   <b>
      <font size="4">2. TRAK (VI) 9.05</font>
   </b>
   <br/>
   <br/>
   <font size="4">(Nadaljevanje) Želi kdo besedo? Ne. Zaključujem razpravo. Prehajamo na glasovanje. Na glasovanje dajem naslednji sklep: »V skladu z drugim odstavkom 58. člena Poslovnika Državnega zbora se na dnevni red izredne seje Državnega zbora uvrsti naslednja točka dnevnega reda: Točka 2 predlog zakona o spremembah zakona o sodiščih, nujni postopek.</font>
   <br/>
   <font size="4">Kdo je za? SDS, NSi, Narodnosti, SD, LMŠ, SNS… Soglasno sprejeto.</font>
   <br/>
   <font size="4">Na glasovanje dajem naslednji sklep: Poslanske skupine najavijo čas v skladu s sprejetim sklepom na 73. seji Kolegija, to je k eni točki dnevnega reda v skladu s tretjim odstavkom 67. člena Poslovnika zbora, in sicer za obe točki dnevnega reda.</font>
   <br/>
   <font size="4">Kdo je za? Soglasno sprejeto.</font>
   <br/>
   <font size="4">Še en sklep dajem na glasovanje, in sicer: »Predlagatelj Vlada ima pri 2. točki za dopolnilno obrazložitev na voljo do 5 minut, za razpravo pa največ do 30 minut.«</font>
   <br/>
   <font size="4">Kdo je za? Soglasno sprejeto.</font>
   <br/>
   <font size="4">Zaključujem to točko dnevnega reda in 74. sejo Kolegija.</font>
   <br/>
   <br/>
   <b>
      <font size="4">Seja kolegija je bila končana 10. julija 2020 ob 9.06.</font>
   </b>
</root>
