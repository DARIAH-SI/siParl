<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA KMETIJSTVO, GOZDARSTVO IN PREHRANO</font></b><br/>
<b><font size="4">32. nujna seja</font></b><br/>
<br/>
<b><font size="4">(2. december 2021)</font></b></p></div><br/>
<b><font size="4">Sejo je vodil Edvard Paulič, predsednik odbora.</font></b><br/>
<b><font size="4">Seja se je začela ob 9.05 uri. </font></b><br/>
<br/>
<b><font size="4">	PREDSEDNIK EDVARD PAULIČ: </font></b><font size="4">Spoštovani! </font><br/>
<font size="4">	Pričenjam 32. nujno sejo odbora in prav lepo pozdravljam vabljene in ostale prisotne. </font><br/>
<font size="4">	Imamo eno opravičilo z današnje seje in sicer, opravičil se je zaradi službene odsotnosti poslanec Branko Simonović. </font><br/>
<font size="4">	Prehajamo na določitev dnevnega reda seje odbora. S sklicem seje ste prejeli naslednji dnevni red, Predlog strateškega načrta skupne kmetijske politike 2023 do 2027. Ker do pričetka seje nisem prejel predloga za razširitev dnevnega reda oziroma za umik točke dnevnega reda, je določen dnevni red kot ste ga prejeli s sklicem seje. </font><br/>
<font size="4">	Prehajamo na obravnavo navedene točke dnevnega reda. Na sejo sem vabil Ministrstvo za kmetijstvo, gozdarstvo in prehrano, Državni svet, Kmetijsko-gozdarsko zbornico Slovenije, Zbornico kmetijskih in živilskih podjetij, Sindikat kmetov Slovenije, Zvezo slovenske podeželske mladine in pa prof. dr. Emila Erjavca iz Biotehniške fakultete. Kot gradivo ste s sklicem prejeli predlog strateškega načrta skupne kmetijske politike 2023 do 2027, naknadno pa ste prejeli še povzetek prejetih pripomb v okviru javne razprave o celovitem predlogu strateškega načrta skupne kmetijske politike 2023 do 2027. </font><br/>
<font size="4">	22. 11. ste prejeli še pripombe Društva za razvoj slovenskega podeželja. Preden dam besedo ministru dr. Podgoršku, naj povem, da je bil rok za oddajo pripomb k strateškemu načrtu 25. 11. 2021. Ministra predvsem prosim, da nas seznani z vprašanji in morebitnimi vprašanji, ki bi bila pri strateškem načrtu še vedno odprta. Prosim vse vabljene, ki boste želeli razpravljati, da svoje razprave omejite nekje na 7 minut kot je v skladu s poslovniško prakso. Sejo odbora bi morali končati do 11.30 ure, ker imamo b 12. uri sklicano že drugo sejo. V kolikor pa seje do te ure ne bomo končali, jo bomo nadaljevali popoldan po zaključeni drugi seji odbora. </font><br/>
<font size="4">	Sedaj pa dajem besedo ministru dr. Jožetu Podgoršku, da nam predstavi predlog. </font><br/>
<font size="4">	Izvolite. </font><br/>
<br/>
<b><font size="4">	DR. JOŽE PODGORŠEK: </font></b><font size="4">Spoštovani predsedujoči, spoštovane poslanke in poslanci, spoštovani ostali deležniki. Ja, danes smo skupaj drugič na temo strateškega načrta. Prva predstavitev je bila na sejmu Agra v Gornji Radgoni in sem izjemno vesel, da skupaj načrtujemo prihodnost slovenskega kmetijstva, predvsem kmetijstva v tem strateškem načrtu od leta 2023 do 2027. Naj dodam, da je strateški načrt nastal na podlagi številnih sestankov zadnjih treh let, še verjetno pri ministru Židanu so se pričeli prvi in je rezultat 150. verjetno sestankov. Večino njih v živo, nekaj zaradi epidemije preko audio, preko AVK in na teh sestankih smo delali tako strateške poglede kot SWAT analize in iskali tudi rešitve za posamezne sektorje in ocenjujem, da danes lahko zatrdim, da je strateški načrt tudi na podlagi usklajevanj z našimi ključnimi deležniki na nek način takšen, da odgovarja na vsaj nekaj ključnih vprašanj o prihodnosti slovenskega kmetijstva. Zagotovo ne na vse, ker je to nemogoče, ampak na nekaj pomembnih pa zagotovo. Pa bom se na koncu dotaknil podrobnosti samega strateškega načrta, pa bi vendarle samo seznanil spoštovane poslanke in poslance, vse vas, tudi s spremenjenimi, usklajenimi zadevami od prvega našega srečanja na Agri do danes. </font><br/>
<font size="4">	Dogovorjeni smo bili oziroma naj dodam še nekaj stavkov. V času še pred Agro, po koncu prve javne razprave, ki se je zaključila 15. avgusta, smo še pred Agro, na Agri in po njej sedeli s ključnimi deležniki verjetno tolikokrat skupaj kot še nikoli do sedaj, ali pa tudi verjetno še nekaj časa ne bomo v tako kratkem času. </font><br/>
<br/>
<b><font size="4">2. TRAK: (NB) – 9.10</font></b><br/>
<br/>
<font size="4">	(Nadaljevanje): To so bili Zbornica kmetijsko-živilskih podjetij, Kmetijsko-gozdarska zbornica, Zadružna zveza, Zveza slovenske podeželske mladine in sindikat kmetov. S tem smo zelo verjetno zavzeli stališča vseh interesnih skupin znotraj kmetijstva in smo sedeli tako na individualnih sestankih z ministrom kot na skupinskih sestankih vseh petih plus minister, kar nekajkrat in se zahvaljujem vsem deležnikom za veliko mero potrpežljivosti in na koncu tudi modrosti, da smo prešli mejo domače kmetije in smo začeli gledati na kmetijstvi s strateškimi očmi. No, in moram reči, da pomemben datum v tej fazi usklajevanja je bil 16. september, ko smo ob devetih zvečer v prostorih Kmetijstvo-gozdarske zbornice z vsemi petimi že omenjenimi inštitucijami prišli do nekaterih pomembnih odločitev, s katerimi verjetno v nekem delu ni nihče prav zadovoljen, ker sem večkrat tudi povedal, ampak skupek odločitev pa verjetno je nek kompromis. Torej, če vsakega od deležnikov vprašamo ali je čisto zadovoljen s tem, verjetno ni. Eden bi nekje malo več, eden bi drugje, ampak na konec skupek je bil pa tisti s katerim sem tudi sam zadovoljen in kaže neko reformo naravnanost, tisto naravnanost o kateri verjetno do sedaj, v dosedanjih obdobjih in tudi, ki smo pripravili ta strateški načrt smo vsi upali, da se bo to minister drznil, pa nismo čisto verjeli v to, pa smo vendarle naredili nekaj pomembnih korakov. Pa bomo spotoma, pa ne bom tukaj posebej izpostavljal posameznih tem v katerem delu si je minister drznil, ampak bom šel čez, zgolj naštel bom tiste usklajene zadeve. </font><br/>
<font size="4">	Dogovorili smo se, da prenosa sredstev iz prvega stebra, torej iz neposrednih plačil v drugi steber, torej v program razvoja podeželja ni. Takrat je bila to lažja odločitev, ker smo imeli že zagotovljenih dodatnih 100 milijonov nacionalnih sredstev, ki smo jih naložili izključno kot bomo kasneje videli, izključno lahko samo na drugi steber, na steber programa razvoja podeželja. Že nekaj časa je bila dogovorjena odločitev in jo samo ponavljam, da ukinjamo plačilne pravice. S tem naredimo pomembno prerazporeditev sredstev, s tem ne pobiramo denarja kmetom. To želim poudariti. Kajti nekatere interpretacije, ki jih tudi sedaj poslušamo od nekaterih skupin, še vedno, da me nekateri sprašujejo, minister, kam je šlo 60 milijon, minister, kam je šlo sem… Na kmetije. Samo prerazporedilo se je. Neposredna plačila so še vedno v enakih zneskih kot v tem programskem obdobju, se pravi, čez 100 milijonov na leto in to bo tudi v novem programskem obdobju in to je denar, ki gre na kmetije. Nekatere kmetije bodo zaradi nekaterih odločitev malo izgubile, nekatere bodo malo pridobile, v finančnem smislu. Želim pa poudariti, da samo to odločitev o ukinitvi plačilnih pravic in pa o ne prenosu sredstev iz prvi v drugi steber, sprejeli na koncu na podlagi študije, ki so jo naredili agrarni ekonomisti v Republiki Sloveniji pod vodstvom gospoda Erjavca, ki je vodil to skupino agrarnih ekonomistov. In prenos oziroma ne prenos iz prvega v drugi steber in pa ukinitev plačilnih pravic kot kaže njihova študija sedaj resno oziroma niti ne ogroža nobenega tipa kmetijskih gospodarstev po skupinah, itn. Ja, se pa strinjam, v kolikor bi pa premeščali prvotno mišljenih 150 milijonov iz prvega v drugi steber, bi pa marsikakšna skupina, marsikakšen tip kmetijskih gospodarstev bil v položaju, ki bi ga težko prenesel. Sedaj kljub temu, da nekatera kmetijska gospodarstva bodo verjetno zaradi prerazporeditev nekaj evrov izgubila, to za njih ne predstavlja resno grožnjo za njihov obstoj in to je bilo tisto kar smo želeli s stroko narediti in stroka je potrdila, da v tem primeru ohranjamo visoko stabilnost kmetijskih gospodarstev tudi v naslednjem programskem obdobju. </font><br/>
<font size="4">	Potem smo se dogovorili, da stopnja podpora, podpore za vse naložbene ukrepe v drugem stebru ostajajo tam kjer smo sedaj, med 30 do 50 %, za podnebne naložbe do 75 % in za naložbe, ki jih izvajajo lokalne skupnosti, to so veliki namakalni sistemi, komasacije, ki sistemsko zelo ali pa najbolj pomagajo kmetijam ali pa zelo pomagajo kmetijam,  </font><br/>
<b><font size="4">3. TRAK: (NB) – 9.15</font></b><br/>
<br/>
<font size="4">	(Nadaljevanje): ali pa zelo pomagajo kmetijam, v teh primerih ohranjamo 100 % stopnjo sofinanciranja oziroma financiranja teh naložb. Vračamo integrirano pridelavo, ki je v tem programskem obdobju izpadla med ukrepe kmetijsko-okoljskih programov. Veliko je bilo debat in tudi morda je eno od odprtih vprašanj, kar je predsedujoči omenil naj izpostavimo tisto kar je še vedno odprto, glede ohranitvenega kmetijstva. Moram poudariti, da je tukaj stroka izjemno razdeljena. Nekateri to izjemno podpiramo, drugi temu izjemno nasprotujejo. Zato smo v strateškem načrtu, po mojem mnenju, naredili salamonsko rešitev. V strateškem načrtu plačujemo tipe kmetovanja, ki so pomembni za ohranitveno kmetijstvo, ne pa celotne intervencije, torej obdelovanje brez oranja, stalna pokritost tal, itn. Ne gremo pa s celotno intervencijo v strateški načrt. To je nekako zdaj že padla odločitev, torej podpiramo prakso, ne pa celovit ukrep in verjetno s tem odpiramo vrata, da bi ga v naslednjem programskem obdobju podprli kot celovit ukrep. </font><br/>
<font size="4">	Pri ekološkem kmetijstvu ohranjamo visoko ciljno vrednost 18. odstotkov kmetijskih zemljišč v uporabi, vključenih v ekološki način kmetovanja do konca novega programskega obdobja. Pri proizvodno vezanih plačilih smo tudi na Agri govorili, da tukaj ne bo ne politična odločitev oziroma ne bo odločitev na podlagi čustev ali na podlagi tega kdo bo bolj pritiskal na ministra, ampak bo odločitev zgolj in samo na podlagi dejstev, številk. In ponovno se zahvaljujem našim agrarnim ekonomistom za izračune, ko so zelo jasno pokazali, da so štirje sektorji v Republiki Sloveniji daleč v največjih težavah. To so krave dojilje o katerih smo tudi že tukaj velikokrat govorili, prireja mesa, govejega mesa, mleko v gorskih in hribovskih območjih in pa reja drobnice. Potem je na podlagi izračunov bil konkreten preskok na rastlinski del in odprto vprašanje morda tudi danes je, zakaj ni več žit med proizvodno vezanimi plačili. Zato, ker je edini argument, da nek sektor spravimo v proizvodno vezano plačilo to, da je sektor v velikih težavah. Če gremo pogledati današnje, prav današnje stanje pri žitih, bi verjetno še težje dokazali, kajti cena žit gre navzgor in je morda celo za kakšen procent oziroma celo nekatere kmetije lažje preživijo kot so v preteklosti. Ampak pred žiti sta bile po izračunih agrarnih ekonomistov še sadjarstvo in še vrtnarstvo in so bili šele na sedmem mestu in včasih tudi rečem, saj se lahko dogovorimo, da jih damo nazaj, ampak jih bomo februarja zagotovo morali umakniti, ker jih komisija ne bo izpustila. In tudi sedaj že zelo veliko delamo z Evropsko komisijo na teh neformalnih usklajevanjih in je signal pri žitih zelo jasen in zato jih v strateškem načrtu ni več žit v proizvodno vezanih plačilih. Naj pa dodam, da pa smo dogovorjeni, tudi sam, okej, zdaj težko govorim za morebitne moje naslednike kot ministre, ampak tudi naši vsebinski vedo za ta dogovor, ki pa ostanejo na ministrstvu, tudi če sam odidem, da bomo delali izračune za sektorje v težavah tako konec naslednjega leta, torej pred začetkom izvajanja novega programskega obdobja kot tudi tekom izvajanja, kajti spremembe v tem delu so vedno mogoče, kot smo v tem programskem obdobju vključili proizvodno, vključili sektor v težavah torej drobnice, ravno z leto 2021, tako lahko tudi tekom izvajanja tega delamo tudi te spremembe. Zato predlagam, da v strateškem načrtu ostane tako kot smo zapisali, te štirje sektorji. Verjetno je še odprto vprašanje po deležih, po višini sredstev za posamezen sektor, ker tukaj pa zdaj vsi želijo kaj več, ampak bom to še pojasnil zakaj več ne moremo dati, lahko pa samo prerazporedimo tisto kar imamo. </font><br/>
<font size="4">	Naprej. Ves čas je bilo vprašanje pri neposrednih plačilih o kapici. O kapici za proizvodno vezana, pardon, o kapici za neposredna plačila. Pobuda praktično vseh nevladnih organizacij razen zbornice Kmetijsko-živilskih podjetij je, da naredimo kapico na 100 tisoč evrov. seveda na drugi strani imamo tudi zbornico kmetijsko-živilskih podjetij, ki zastopa tudi velika kmetijska gospodarstva, ki je temu absolutno nasprotovala in to je bil en kamen spotike kar nekaj tednov in smo iskali, </font><br/>
<br/>
<b><font size="4">4. TRAK: (NB) – 9.20</font></b><br/>
<br/>
<font size="4">	(Nadaljevanje): iskali rešitve in ponovno se zahvaljujem vsem, da ste imeli tudi vi voljo, ne samo naša ekipa in tudi sam, ki je to moja dolžnost, ampak s imeli voljo se dobiti tolikokrat kolikokrat je bilo potrebno, bom zelo poenostavil, da ne bomo šteli, da smo prišli na koncu do konsenza in smo se dogovorili, da namesto kapice gremo v degresijo. Z degresijo, torej z zmanjšanjem plačil začnemo pri 60 tisoč evrih, pri tistih, ki ima več kot 60 tisoč evrov in dosežemo najvišjo stopnjo degresije nad 350 tisoč evrov, ko dobi neka kmetija samo še 40 % siceršnjih neposrednih plačil. Ta degresija pomeni na letnem nivoju premeščanje okoli 1,3 milijone evrov od največjih prejemnikov k prvi, osmih hektarjem za vsa kmetijska gospodarstva in prispevajo pomemben del, ta degresija prispeva pomemben del k obvezni prerazporeditvi. Torej za Republiko Slovenijo in vse države članice so obvezne prerazporeditve plačil, neposrednih plačil, od največjih k tistim prvim hektarjem. </font><br/>
<font size="4">	Ravno tako smo se dogovorili za degresijo na območjih, za plačila na območjih z omejenimi dejavniki ali OMD plačila. In sicer je bil na koncu konsenz, da z degresijo pričnemo pri 50 hektarjih in pri 100 hektarjih ravno tako uporabimo enako stopnjo kot pri neposrednih plačilih 40 % siceršnjih plačil. Tukaj smo bili sicer bolj ambiciozni, tudi svet za OMD je bil bolj ambiciozen, ampak ocenjujem, da je na koncu to nek konsenz, ki vendarle sledi tudi temu razvoju OMD območij. Naj dodam, da pri degresiji za neposredna plačila, če bi dali kapico nad 100 tisoč, bi to pomenilo na leto okoli 2,3 milijone. Mi smo sedaj naredili ta kompromis 1,3 milijone, kar osebno ocenjujem, da je pomemben korak k pomoči majhnim in družinskim srednje velikim kmetijam in če sem iskren, to je eno od tistih zadev za katere ni nihče verjel, da jih bomo uspeli na koncu uskladiti in sem izjemno vesel in tudi ponosen na vse vas deležnike, da smo ta del uspeli narediti. Ravno tako je dogovorjeno bilo, 16. 9., na tem sestanku, da naredimo, da postavimo enoten maksimalni znesek pri investicijah na primarnem sektorju za celotno programsko obdobje na 800 tisoč evrov. To pomeni, da lahko neko kmetijsko gospodarstvo ne glede na velikost, torej od najmanjše do največje, v celotnem programskem obdobju za investicije pridobi največ 800 tisoč evrov EU in slovenskih sredstev, torej nepovratnih sredstev. To je vredno, se ponovno vzpostavlja kot vprašanje zlasti, če bi bili danes tukaj predstavniki zbornice Kmetijsko-živilskih podjetij bi verjetno to ponovno izpostavili kot vprašanje, ampak osebno ocenjujem, da je bil ta kompromisni predlog dober, kajti s tem vendarle bomo proti koncu programskega obdobja ponovno naredili to kar želimo, da omogočamo uspešnejšo prijavo na razpise za investicije družinskim kmetijam, torej tistim, ki potrebujejo ta sredstva za nekako prestrukturiranje. </font><br/>
<font size="4">	Ko pa govorimo o živilsko-pridelovalnem sektorju, je pa ta stopnja oziroma je pa ta absolutni maksimalni znesek bistveno višji, ker so tudi investicije bistveno višje (lekarne, mesno-pridelovalni obrati, itn.), in sicer gredo od 1,5 milijona za kmetije in mikro podjetja, 3 milijone za mala podjetja in 5 milijonov za srednja in velika podjetja. Torej, v tem delu je prostora več kot dovolj. </font><br/>
<font size="4">	Toliko glede uskladitev in tudi sem že poudaril dve, nekako dve odprti vprašanji. Eno je vprašanje glede proizvodno vezanih plačil in drugo vprašanje glede 800 tisoč pri omejitvi. </font><br/>
<font size="4">	Zdaj pa mi dovolite morda še nekaj misli glede celotne finančne strukture in zato smo tudi pripravili en tak zelo enostaven Power Point, ki je od včeraj zvečer, bom tudi povedal kje malo drugačen, pri višini sredstev, kajti to smo pošiljali še pred tem in glede na včerajšnji pozni zaključek sestanka tudi do danes tega nismo popravili, ampak sam bom razložil, na samo razumevanje ne vpliva bistveno. Torej finančni okvir strateškega načrta, če pogledamo prvi slide tega Power Pointa, je sestavljen iz dveh     </font><br/>
<br/>
<b><font size="4">5. TRAK: (NB) – 9.25</font></b><br/>
<br/>
<font size="4">	(Nadaljevanje): pomembnih stebrov. To želim razložiti zato, da bomo vedeli v nadaljevanju, ko se bomo pogovarjali kam bi morali več dati, kjer sploh lahko kaj več damo in kje ne moremo več dati. Torej, je sestavljen iz dveh stebrov. Prvi steber predstavljajo, da imamo zelo enostavni, neposredna plačila. In prvi steber je v višini 688 milijonov je bil spogajan na nivoju EU že nekaj let nazaj in je fiksen in to je ta del v katerem, ki je v celoti financiran zgolj iz EU sredstev. Torej, mi bi lahko dodali še isk milijonov ali milijard nacionalnih sredstev, jih v ta prvi steber ne moremo in ne smemo dati, v skladu s pravili Evropske unije in svetovne trgovinske organizacije. In teh 688 milijonov, za pet let zdaj govorim, je namenjenih največjem deležu za neposredna plačila, 657 milijonov, za pet let. Ima pa še dve obvezni ovojnici, za vinski sektor in čebelarski sektor. Ti dve sta namenski v kolikor jih porabimo v ta dva namena, jih porabimo, v kolikor ne, ostaneta v Bruslju, torej jih ne moremo premeščati kam drugam. Potem je pa za nas pomemben pri investicijah tako imenovan drugi steber, steber programa razvoja podeželja. Za ta del imamo ravno tako že pred leti izpogajanih 550 milijonov EU sredstev, za črpanje tega drugega stebra bi pa Republika Slovenija v vsakem primeru morala dati tudi nacionalno udeležbo, če smo rekli, za prvi steber je v celoti financiran iz EU sredstev, v drugem stebru je obveza nacionalna udeležba. In glede na obvezno nacionalno udeležbo je bila naša ocena, da bi Republika Slovenija tako ali tako morala dati v ta drugi steber okoli 230 milijonov evrov. tako je tudi sedaj, mimogrede, ker v tem drugem delu je obvezna nacionalna in EU udeležba. No, k tem 230. milijoni evrov smo pa na podlagi tudi včerajšnjega sestanka s predsednikom Vlade in nevladnimi organizacijami dodali skupno še 310 milijonov evrov za investicije potrebne za prestrukturiranje slovenskega kmetijstva. To je ta najbolj grobi finančni okvir. Zdaj bi pa par besed namenil prvemu stebru, stebru neposrednih plačil. Prvič v zgodovini skupne kmetijske politike moramo neposredna plačila v zamejitvi 25 % nameniti za prakse, za kmetijske prakse, ki omogočajo bolj trajnostno kmetijstvo, trajnostno rabo naravnih virov, torej so bolj okoljsko naravnane. Temu smo mi rekli shema za podnebne in okolje, za okolje in podnebje ali SOPO, po kratici. Torej 25 % prvič v zgodovini neposrednih plačil moramo umakniti iz klasičnih neposrednih plačil, še vedno bodo dobile to kmetije, ampak za to bodo morale narediti nekaj več, neko drugačno prakso, torej bolj sonaravno. </font><br/>
<font size="4">	Potem prvi steber zahteva tudi največ 13 % proizvodno vezanih plačil, to je okoli 85 milijonov v petih letih. Največ 2 % za beljakovinsko komponento. Dodali smo 1 procent in pol za mlade kmete. Torej mladi kmetje bodo dobili malo višjo subvencijo na enoto površin. Obveznih 5 % smo dali za tako imenovano prerazporeditveno plačilo. Torej od najvišjih k prvim hektarom in to prinese okoli 22 evrov na hektar za prvih 8,2. Zakaj 8,2? Zato, ker je to povprečje velikosti kmetije, ki oddaja subvencije. Povprečna velikost slovenske kmetije je sicer 7 hektarov, ampak te manjše kmetije marsikatera ne oddaja subvencij, zato je to povprečje teh kmetij malo večje. In v teh pregledih tudi vidite, da imamo mi 15,4, shema za podnebne okolja, da imamo zamejitev za shemo za podnebje in okolje v višini 15,4 %, ne več 25 in to zato, ker smo v drugem stebru, kot bom kasneje razlagal, pri programu razvoja podeželja, bistveno bolj ambiciozni kot od nas pričakuje Evropska unija, ponovno na okoljskih vsebinah in zato lahko to v tem prvem stebru upoštevamo kot rabat. Rabat in ta rabat smo mi v celoti upoštevali, pa bom tudi na koncu obrazložil zakaj. </font><br/>
<font size="4">	Zdaj, če pogledamo ob tem drugem slidu pod krogom imamo dve </font><br/>
<br/>
<b><font size="4">6. TRAK: (NB) – 9.30</font></b><br/>
<br/>
<font size="4">	(Nadaljevanje): tabeli in leva tabela govori o proizvodno vezanih plačilih v novem programskem obdobju, desna pa za aktualno programsko obdobje. Pri teh številkah v absolutnem znesku jih ne moremo dodajati. To želim poudariti. Tudi, če dobimo še ne vem koliko nacionalnih sredstev, v proizvodno vezana plačila ne moremo dodati v skladu s pravili EU in Svetovne trgovinske organizacije. Lahko samo premeščamo to kar imamo tukaj notri. </font><br/>
<font size="4">	Že sem uvodoma omenil, da so to štirje sektorji za katere, plus beljakovinska komponenta dodatnih 2 procenta, da, ampak prvi štirje so tisti, kjer so agrarni ekonomisti z izračuni pokazali, da so to sektorji v največjih težavah. In potem smo še delali preračune približno na GVŽ na enoto in dobili nekako takšno prerazporeditev. Zdaj, prepričan sem, da je verjetno vsakdo izmed vas dobil kakšno pobudo, da bi bilo bodisi za pitanje več bodisi za mleko v gorskih okoljih več, za dojilje več ali pa za drobnico več. Jaz s tem osebno nimam težav. Ampak ob takih pobudah se moramo zmeniti komu bomo vzeli, od že omenjenih. Gre samo za premeščanje, ne gre več za dodajanje, ampak gre samo za premeščanje, ker smo že na maksimumu dovoljenih sredstev za proizvodno vezana plačila. Torej, če želimo dati proizvodno vezanem plačilu za govedo več. To pomeni moramo nekomu vzeti od teh štirih. In zato smo šli v neko tako uravnilovko približno na GVŽ, približno na GVŽ, kajti te podpore na enoto se bodo spreminjale tudi, če se nam bodo spreminjalo število živali. Če bomo imeli več krav dojilj kot je zdaj predvidenih, 71 tisoč, potem bo znesek manjši. Če jih bo manj, bo znesek večji, ker je pomembna zamejitev in skupna podpora 6,4 milijona recimo pri kravah dojiljah. Torej vsaka sprememba pri teh proizvodno vezanih plačilih pomeni, moramo nekomu vzeti. Ne gre se za dodajanje in to želim res ponoviti, sem nekajkrat ponovil in se za to opravičujem, ampak pogosto imamo te dileme, pa dodajte pa vzemite pa ne vem kaj, smo na maksimumu samo med temi štirimi lahko prerazporejamo. Če želimo dodati žita, lahko dodamo, ampak moramo spet tem štirim vzeti, pa še žita ne bomo spravili čez, mimogrede, čez komisijo. Ampak pomeni, moramo tem štirim vzeti. Ni več drugega. Pa se bom na koncu dotaknil še ene druge številke, neposrednih plačil. 	Zdaj gremo na drugi steber, steber programa razvoja podeželja. To je naslednja slikica, ki smo jo poslali. To je pa ta del kjer pa z nacionalnimi sredstvi lahko precej pomagamo in tudi smo. In v tem delu, kot sem že dejal, tudi Evropa od nas pričakuje, imamo obvezno zamejitev vsaj 35 %, v prvem stebru 25, tukaj 35 % za okoljsko sprejemljivejše kmetijske prakse. V to spadajo ukrepi za KOPOP, kmetijsko okoljske prakse, dobrobit živali, investicije za prilagajanje na podnebne spremembe, torej rastlinjaki, mreže proti toči, oroševanje proti pozebi, namakalni sistemi, itn., in tudi 50 % plačil za območja z omejenimi dejavniki. In kot sem že dejal, v tem delu je Republika Slovenija bistveno bolj ambiciozna od teh 35 % po zdajšnjih stimulacijah, ki delamo in tudi na podlagi izkušenj tega programskega obdobja smatramo, da imamo v ta del tudi po razrezu sredstev nameni 41 % tega drugega stebra in od tukaj ta ambicija, da uveljavimo rabat, kot sem ga že prej omenil v prvem stebru. </font><br/>
<font size="4">	Naprej, na drugi strani, na tem drugem stebru, stebru programa razvoja podeželja najbolj intenzivno tudi s finančnimi sredstvi naslavljamo tri ključna vprašanja oziroma tri ključne potrebne investicije na kmetijah, prilagajanje na podnebne spremembe, kot sem že omenil, investicije za povečanje dobrobiti živali, ki jih pričakuje tako Evropa kot mi in pa modernizacija in v enem delu tudi digitalizacija kmetijskega in živilsko-pridelovalnega sektorja. To so daleč najbolj poudarjene naložbe v tem drugem stebru. Seveda imamo v tem drugem stebru tudi sredstva namenjena za OMD, kot sem že omenil, za mlade kmete, izmenjava znanja, informiranja, itn., lider sredstva, itn. Zdaj, zaradi včerajšnje uskladitve tudi pri predsedniku Vlade so ti deleži </font><br/>
<br/>
<b><font size="4">7. TRAK: (NB) – 9.35</font></b><br/>
<br/>
<font size="4">	(Nadaljevanje): še malo drugačni, ampak bistveno se pa ne bodo spreminjali v tem delu, ker bomo tudi prerazporeditev, bom na koncu razložil kam jih bomo dali. </font><br/>
<font size="4">	Torej, to je pa ta drugi steber, ki je investicijski, tisti ki usmerja razvoj slovenskih kmetij. Prvi omogoča, bomo temu rekli, prvi steber bolj omogoča obstoj z neposrednimi plačili, so to izravnalna plačila, itn. Drugi steber pa razvija kmetije. </font><br/>
<font size="4">	No, bi pa rad se dotaknil še enega očitka, ki sem ga kot minister dobil, da sem v Gornji Radgoni govoril o osnovnem plačilu, to je pa zadnja preglednica, osnovnem plačilu 190 evrov na hektar, zdaj je pa samo 156 in tukaj sem dobil vprašanje, minister kam si dal 60 milijonov. Ja, nikamor. Tudi teh 60 milijonov bi dobila kmetijska gospodarstva. Govorim o pogojniku, ker smo se tukaj že uskladili. Ampak želim samo razložiti, zakaj mi je danes celo žal, da smo dali marsikatero kalkulacijo ven pa izračune ven, kajti vsaka sprememba vsebine na koncu vplivan a višino sredstev in točno tukaj se nam je to zgodilo. Kajti, ko smo dali mi v javno razpravo, prvič v javno razpravo, poleti, strateški načrt, smo v njem predvidevali celoten rabat za SOPO v prvem stebru, zdaj govorimo spet o prvem stebru, celoten rabat in torej samo 15 % sredstev za SOPO. Imeli smo samo 12 ukrepov za okolje in podnebje. No, v tem vmesnem času med prvo in drugo javno razpravo seveda smo imeli številne sestanke, kot sem že dejal, tudi na vsebinskih nivojih in za ukrepe za podnebje in okolje smo sami sprejeli odločitev, tudi sam, da to prepustimo stroki in smo sedeli in se zahvaljujem tudi Kmetijsko-gozdarski zbornici in obema univerzama, ker smo sedeli na tem vsebinskem nivoju, ne jaz, ampak mojo kolegi, pa na ministrstvu, in so pogledali kateri ukrepi so tisti, ki bi bili smiselni za trajne nasade, za njive in za travnike. In seveda vsak strokovnjak, svetovalec, itn., je imel neko skupino kmetov, ki ji je bilo treba nekako usteči in smo prišli na 29 ukrepov. In če smo hoteli vseh 29 vsaj z nekaj 10 evri na hektar finančno vrednotiti, potem smo morali reči, ja, vrag je vzel šalo, ne moremo uveljavljati rabata zato, ker rabimo vseh 25 % prvega stebra. Ne več 20 ampak 32 milijonov na leto, da bomo vsaj z nekaj 10 evri naredili. Kajti ta prvi steber, ta zamejitev je obvezna za državo pa prostovoljna za kmeta, kar pomeni, kmet se bo odločil ali pa se ne bo, lahko tudi vsako leto nekdo izstopa, vstopa, tukaj ni dileme, to lahko počnejo. Kar pomeni, morajo biti tako zanimivi tudi v finančnem delu, da se bodo kmetije odločale za te ukrepe in delale drugačne prakse, morda celo kupile drugačen stroj, ki ga bodo rabile za nekatere prakse. In smo namenili torej vseh 25 % prvega stebra za to shemo, kar pa pomeni, kje smo lahko vzeli. Ja nikjer drugje kot samo pri osnovnem plačilu. In je zato to osnovno plačilo padlo na 156 evrov, iz 190. na 156. No, sedaj smo se vendarle uskladili, da vrnemo nazaj celoten rabat in prerazporeditveno plačilo uskladimo na način, da smo sedaj na 184. evrih na hektar po usklajenem predlogu in tudi ukrepe SOPO smo praktično prepolovili z istimi, ki smo jih takrat sestavljali, torej z zbornico in stroko. Ti napori so bili narejeni in sem, ponovno moram reči, hvaležen, zdaj smo nekje na enih 15. ukrepih, tam nekje no, da smo bili to sposobni narediti. Naj pa dam primerjavo, nekatere države Evropske unije imajo za te SOPO ukrepe zgolj tri, štiri, pet, šest ukrepov, bomo s 15. verjetno še vedno tisti, ki jih imamo zelo veliko, ne vem še koli…, ali smo na največ ali ne, ker vsega še nimamo pregleda ostalih držav, ampak nekaj pa smo že ocenjevali in so bile ostale države manj ambiciozne pri številu ukrepov. </font><br/>
<font size="4">	Zdaj pa, če mi dovolite še zaključek včerajšnjega sestanka tudi pri predsedniku Vlade, za dodatna sredstva. In sicer, smo se pogovarjali tudi včeraj v bistvu o dejstvih za razvoj slovenskega kmetijstva. Jaz sem zelo vesel, da smo včeraj vsi skupaj prepoznali, da je kmetijstvo eno od pomembnih strateških panog, kot sem že dejal. Da potrebuje dodatna nacionalna sredstva. In ko smo delali pregled obstoječega programskega obdobja, odobrenih vlog pri vlogah </font><br/>
<br/>
<b><font size="4">8. TRAK: (NB) – 9.40</font></b><br/>
<br/>
<font size="4">	(Nadaljevanje): za investicije in prejetih vlog, ki so bile popolne, pa vendarle zavrnjene zaradi previsokega praga števila točk, smo ugotovili, da bi za to programsko obdobje ob približno za ukrepe (4.1), to pomeni za investicije na kmetijska gospodarstva, rastlinjaki, traktorji, vse živo, kar se tiče modernizacije in tudi prestrukturiranja, tudi hlevi, dobrobit živali in tako naprej, smo sedaj v strateškem načrtu predvidevali dobrih 120 milijonov. Ko smo naredili te analize, smo ugotovili z izračuni, z dejstvi, izračunali da za te iste ukrepe, če želimo ujeti tudi dinamiko prejetih, ne samo odobrenih vlog, pa morebiti tudi nekatere vloge iz te zgodovine vsaj zadnjih dveh let, da poskušamo narediti resen preboj v prestrukturiranju, potrebnem prestrukturiranju slovenskih kmetij, potrebujemo dodatnih 70 milijonov. Za živilsko-predelovalni sektor, ki je ravno tako potreben prenove, modernizacije, smo predvideli v strateškem načrtu, da skromnih 15 milijonov oziroma 12 milijonov in bi v vsakem primeru, tudi če ne bi dobili dodatnih sredstev morali narediti prerazporeditve, bi morali dodati in nekje vzeti za ta živilsko-predelovalni sektor, kajti živilsko-predelovalni sektor je imel vlog skupno za 112 milijonov odobrenih pa za 68 milijonov. In, če smo hoteli po isti dinamiki, kot sem že prej razlagal, tudi živilsko-predelovalni sektor podpreti, potrebujemo za ta del 85 dodatnih milijonov. </font><br/>
<font size="4">	Območja z omejenimi dejavniki. To je del, ki smo se ga tudi resno lotili. Naj dodam, da bomo šli takoj v prvih mesecih novega leta v prevetritev območij. Na terenu zelo jasno poznamo, da nekatera območja so z nekaj nelogike izpadla, ker so sosedje samo v drugi katastrski občini, itn., en je v OMD drugi ni, na enakem bregu na enaki nadmorski višini, skratka moramo to popraviti, sicer ne bo bistvenih razlik, zato ker teh območij je vendarle malo, ampak so. Ravno tako pro OMD ukinjamo tako imenovan Robičev model, to je stalno, fiksno plačilo, ampak OMD plačila bodo v celoti vezana na točkovalnik, ki ga še nismo do konca uskladili in je to še stvar izvedbenega dela. Pa vendarle ugotavljamo, da s tem delom premeščamo sredstva znotraj OMD. Sedaj je bilo planiranih 44 milijonov na leto, za OMD območja, sedaj bomo, da bomo vendarle zmanjšali znižanje na nekaterih območjih OMD, smo dodali dodatnih 4 milijone na leto, torej 20 milijonov v celotnem programskem obdobju, torej OMD se dvigujejo iz 44 na 48 milijonov na leto. Dodali smo sredstva tudi za finančne inštrumente. Finančni inštrumenti pomenijo, da država v tem primeru jamči, to je neka garancijska shema in shema, ki pomaga pokrivati del obresti, in jih prvič uvajamo. Do zdaj jih nimamo finančnih inštrumentov v SKP in smo šli najprej zgolj na pobudo mladih kmetov, kjer so tisti, ki najbolj potrebujejo garancijsko shemo, ker nimajo premoženja in šele začenjajo s kmetijstvom, in smo najprej načrtovali 10 milijonov, pa vendarle je bilo v razpravi z našimi deležniki izražen interes, velik interes, da bi te finančne inštrumente odprli za vse in zato smo dodali 10 milijonov dodatnih finančnih sredstev, torej bodo finančni inštrumenti podprti z 20. milijoni. </font><br/>
<font size="4">	Potem velik izziv na področju kmetijstva predstavlja razvoj in prenos znanja. In v ta namen smo dosedanjim praksam dodali 15 milijonov. Od tega bomo verjetno 3 milijone dodali za EIP projekte, ki so odlični za prenos znanja na kmetijska gospodarstva, preostanek pa, kot smo se že tudi v hiši pogovarjali še danes zjutraj, pa dejansko raziskovalnim inštitucijam za razvoj novega znanja, ki ga na visoke ambicije evropskih strategij zagotovo potrebujemo. </font><br/>
<font size="4">	No in, ko še pogledamo vso to razdelitev, ugotavljamo, da nam je potem pri obveznih zamejitvah zmanjkalo nekaj sredstev na Lidru, dodajamo še 10 milijonov na Lider postavko. To je pa tisti del, ki ga običajno vodijo     </font><br/>
<br/>
<b><font size="4">9. TRAK: (SB) – 9.45</font></b><br/>
<br/>
<font size="4">	(nadaljevanje) lokalne akcijske skupine, so občine zelo intenzivno vpete v ta del in ocenjujem, da tudi ta porast sredstev bo zagotovo odlično porabljen za razvoj podeželja in gremo iz mislim, da 32 na 42 milijonov v tem delu. In s tem bi jaz tudi zaključil to predstavitev, se opravičujem, ker je bila malo daljša, ampak sem res želel opozoriti na tiste ključne zadeve, da bomo vsi skupaj razumeli o čem se pogovarjamo, kajti v razpravi sem res ugotovil, da je največji problem oziroma da je bila razprava mnogo boljša, bolj produktivna, ko smo vedeli kje lahko z dodatnimi sredstvi, kje ne moremo, kaj lahko naredimo in ko smo imeli te okvire nekako predstavljene je bila razprava bistveno bolj učinkovita, zato se morebiti opravičujem, če ste to že vse vedeli, ampak sem želel to deliti z vami, ker sem prepričan, da na bom v nadaljevanju današnje seje vsem bistveno lažje. Hvala lepa.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala tudi vam, minister. Jaz moram reči, da vsaj tega zadnjega dela, ki se tiče včerajšnjega sestanka jaz nisem poznal, tako da je bilo zelo zanimivo. Besedo bi dal zdaj predsedniku Kmetijsko-gozdarske zbornice gospodu Žvegliču. </font><br/>
<br/>
<b><font size="4">	ROMAN ŽVEGLIČ:</font></b><font size="4"> Dober dan. Lep pozdrav vem poslancem. Hvala za besedo. Spoštovani minister! </font><br/>
<font size="4">	Minister je sicer zelo podrobno obrazložil strateški načrt, naj jaz tukaj samo povem še nekaj, da ponovim njegove besede, da je bilo ogromno enega dela, ogromno enih sestankov, usklajevanj, slabe volje, dobre volje na eni strani, pa zopet slabe volje tudi med nami deležniki. Jaz moram predvsem reči to, da smo nekje zadovoljni, da smo prvič po vstopu v Evropsko unijo zaznali to pomembnost in strateškost kmetijstva in tega dokumenta, ki se pripravlja in mu namenjamo več denarja kakor je tisti minimum od minimuma, ki ga evropska unija zahteva, se pravi prvič po vstopu v Evropsko unijo in to je velik korak. Zakaj so bile mogoče samo te zahteve s strani Kmetijsko-gozdarske zbornice in lahko rečem vseh ostalih nevladnih organizacij, ki smo se ravno v tem nekje poenotili? Predvsem zato, kajti slovensko kmetijstvo rabi investicijskih sredstev, več investicijskih pobud. In predvsem jih rabi za večjo število kmetij. In če so v preteklosti, ko so bila sredstva določena kakršna so bila in omejena, je določeno število kmetij, ki je izbralo dovolj število točk, pobralo tisti denar, imeli smo pa še potem zadaj en cel kup kmetij, ki so se tudi prijavile, ki so imele vso razpisano dokumentacijo, se pravi na teh razpisih niso bila uspešna, kakor tudi še en cel kup kmetij, ki so jim pa pripravljavci programov in za te razpise že prej povedali, da je škoda in energije in denarja, ker bodo zbrali premalo točk, se pravi ta investicijski ciklus je v slovenskem kmetijstvu pomemben, da naredimo enkrat končni ta odboj, da povečamo konkurenčnost, da se prilagodimo na podnebne razmere, da prilagodimo vsem tem zahtevam, ki jih od nas zahtevajo nenazadnje kupci in potrošniki. Zdaj, če boste vprašali v svoji vasi ali pa v sosednji vasi ali pa v vaši občini kmeta ali bo zadovoljen ali ne bo zadovoljen bo seveda različno. Vsak nov strateški načrt daje določene prerazporeditve in nekomu nekaj jemlje, drugemu nekaj daje, ampak tako je na vsakem programskem obdobju. Jaz moram reči še enkrat se tudi zahvaliti ministru za vso delo, ki smo ga skupaj opravljali, velikokrat smo skupaj sedeli in izračunavali, preračunavali in to naredili, moram pa na koncu še to povedati, da bo slovensko kmetijstvo na vsak evro, ki ga bo, se pravi država </font><br/>
<br/>
<b><font size="4">10. TRAK: (SB) – 9.50</font></b><br/>
<br/>
<font size="4">	(nadaljevanje) razpisala na te investicije, to seveda oplemenitilo in tudi živilsko-predelovalna industrija oplemenitila vsaj s 3 evri in dalo neki izziv in nov zagon slovenskemu kmetijstvu predvsem pa mladim na kmetijstvu, kajti vedeti moramo, da le največje število teh, ki kandidirajo za ta investicijska sredstva je mlajše generacije, kajti logično je, da nekdo, ki je mlajši ima samo neke večje razvojne vizije kot pa mi, ki smo tam že tik pred penzijo. Toliko na kratko. Hvala.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala tudi vam. Besedo dajem še predstavniku Državnega sveta, gospodu Cvetu Zupančiču. Izvolite. </font><br/>
<br/>
<b><font size="4">	CVETO ZUPANČIČ:</font></b><font size="4"> Predsednik, hvala lepa za besedo. Lep pozdrav poslancem in poslankam in pa ministru ter predsedniku zbornice in ostalim zbranim na današnjem odboru. </font><br/>
<font size="4">	Komisija Državnega sveta za kmetijstvo-gozdarstvo in prehrano je na 35. seji 30. 11. 2021 obravnavala predlog strateškega načrta skupne kmetijske politike 2023-2027, ki ga je pripravilo Ministrstvu za kmetijstvo za javno razpravo, ki se je zaključilo 25. 11. 2021. Komisija se je seznanila z vsemi dokumenti, ki sta jih posredovala tako Ministrstvo za kmetijstvo kakor Kmetijsko-gozdarska zbornica Slovenije. Komisija je bila seznanjena o predvidenem sestanku pri predsedniku Vlade, kot je bilo rečeno je bilo to včeraj, na katerem naj bi bila osrednja tema dodatna nacionalna sredstva. Se pravi  mi smo imeli sejo pred tem sestankom, zato je tudi tak zapis. Komisija je po opravljeni razpravi sprejela štiri sklepe. Prvi sklep je bil Komisija za kmetijstvo, gozdarstvo in prehrano se je seznanilo s predlogom strateškega načrta skupne kmetijske politike 2023-2027 z dne 30. 11. 2021 ter s poglavitnimi pripombami iz javne razprave, ki se je zaključilo 25. 11. Tukaj bi dodal to, da te poglavitne pripombe, ki jih je ministrstvo dobilo, je naredilo nekaj ključnih izbir mislim, da 30, 28. pripomb, ki so se nam zdele ključne in ki so potrebne, da če še niso vnesene v strateški načrt, da se tudi vnesejo. Drugi sklep je bil Komisija za kmetijstvo, gozdarstvo in prehrano poziva Ministrstvo za kmetijstvo, gozdarstvo in prehrano, da dopolni predlog sledečega načrta skupne kmetijske politike z zahtevanimi pripombami in zagotovi dodatna nacionalna sredstva, kar je bilo danes že povedano po včerajšnjem sestanku s predsednikom Vlade. Tretji sklep je bil Komisija za kmetijstvo, gozdarstvo in prehrano predlaga, da predlog strateškega načrta skupne kmetijske politike naslovi tudi vprašanje večje stopnje samooskrbe in s tem večje prehranske varnosti. Se pravi mi nenehno poudarjamo ta pomen prehrambene varnosti naše države in s tem povezano tudi dovoljšno pridelavo hrane za varno samooskrbo. Četrti sklep Komisija za kmetijstvo in gozdarstvo in prehrano tudi predlaga, da se podpore kmetijske subvencijske politike namenjajo tistemu, ki zemljo obdeluj, se pravi to je pa tisti moment v katerem govorimo, da subvencije in podporo dobi tisti, ki obdeluje in ne tisti, ki je samo lastnik in uveljavlja subvencije. V razpravi se je izpostavila pravna varnost dodatnih nacionalnih sredstev, se pravi na kakšen način zagotoviti, ker danes bomo v strateški načrt zapisali, da ta sredstva bodo, je kako zagotoviti pravno varnost teh sredstev, da bodo dejansko prišla tudi v razpise in v roke teh, ki bodo ta sredstva potrebovali. Potem naprej pojasnjeno je bilo, da je pravna varnost za dodatna nacionalna sredstva zagotovljena, saj so tudi določena v strateškem načrtu skupnost kmetijske politike, ki ga sprejema evropska komisija, se pravi tako, da neko zagotovilo je, seveda se pa tukaj vedno pojavlja vprašanje kakšno bo takrat stanje, kajti učinek tega strateškega načrta se bo začel kazati šele čez dve leti, pa če govorimo o drugem stebru investicije, pa mogoče čez pet, šest, sedem, osem let bo šele tisti učinek pozitiven v zvezi s temi ukrepi. Komisija predlaga, da naj bodo ukrepi skupne kmetijske politike usmerjeni v dvig prehranske oskrbe, da se prehranska varnost poveča vsaj za 10 % in predlaga, da se na državni ravni promovira nakup lokalno predelane hrane. Komisija meni, da so osrednje kmetije steber za prehransko varnost, pri tem pa </font><br/>
<br/>
<b><font size="4">11. TRAK: (SB) – 9.55</font></b><br/>
<br/>
<font size="4">	(nadaljevanje) opozarja, da število mladih prevzemnikov upada. Se pravi tudi zaradi tega sem tudi danes razumel, da ta dodatna sredstva, ki so predvsem sredstvo, katere bo lahko tudi te mlade prevzemnike bolj potisniti naprej s posameznimi ukrepi, seveda tudi prav naravnana. Komisija se sicer zaveda, da skupna kmetijska politika 2023-2027 ne bo in ne more rešiti vsake kmetije ter tudi ne more biti izključen dejavnik za sprejemanje odločitev za kmetovanje, vendar meni, da je zadevni strateški dokument za izvajanje skupne kmetijske politike v Sloveniji pomemben dejavnik za sprejemanje odločitev v zvezi z vodenjem kmetij, saj predstavljajo subvencijo v povprečju 50 % dohodka na kmetiji. Govorimo o kmetijah v povprečju, se pravi majhna kmetija, ki nima tako močne proizvodnje, to pomeni več kmetije, ki ima močno proizvodnjo, pa dohodek s strani subvencij manj pomeni. Komisije poudarjajo, da je prav epidemija covid pokazala pomembnost kmetijstva oziroma prehranske varnosti, s tega vidika je pomembno, da se dvigne zavest ljudi o pomenu o ohranjanju kmetovanja se je pogoj za ohranjanje posebnosti in nadaljnji razvoj slovenskega podeželja. Komisija meni, da je izrednega pomena, da so strateški cilji družbe kot so prehranska varnost, ohranjanje resursov, usmerjeno lastništvo resursov jasno opredelijo. Slediti je treba stanju razvoja slovenskega kmetijstva, izboljšati posestno in parcelno strukturo in poskrbeti za večji tehnološki napredek, da se preseže relativno konservativno kmetovanje v poslovnem smislu. Jaz bi samo dodal še eno zadevo, da sem bil pri obravnavi strateškega načrta, ko ste ga obravnavali na Radgonskem sejmu, kar precej kritičen, da živimo v enem obdobju v času, kjer je možno izvesti kmetijsko reformo po 20-ih, po 30-ih letih in sem vesel, da je prišlo do tega preobrata, da ta dodatna sredstva omogočajo dobro izhodišče za reformo, ki bo ključna, potekala predvsem pri naslednjih vladah, je pa ta dokument zelo dobra iztočnica za vstop v neko novo reformo, kajti veliko je teh možnosti po novem investiranju, se pravi po napredku, seveda taka reforma bo za seboj pripeljala to, da bom prišli do razsloja kmetij, da bodo kmetije, ki bodo šle močno naprej in bodo kmetije, ki bodo posledično najbrž prenehale, kajti tisti, ki ne bo mogel slediti temu razvoju, napredku tudi ko govorimo o investicijah, predsednik je rekel, da vsakemu investicijskemu evru je treba dodati še tri lastne evre. In če bomo to moč kmetijci imeli, če bo naša država takrat tako močna, da bodo kreditno sposobni ljudje in tako naprej, se pravi ves ta, če bo bo to lahko dober moment za kmetijsko reformo, lahko pa se bo stvar tudi čisto drugače odvila. To pa je bil zdaj na zadnje moj komentar, moram pa reči, da je ta dokument bistveno drugačen nastavek za naprej kot pa je bil tisti, ki smo ga obravnavali v Gornji Radgoni. Hvala lepa.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Odpiram razpravo poslank in poslancev. Kot prvi ima besedo Predrag Baković. Pripravi se Iva Dimic.</font><br/>
<br/>
<b><font size="4">	PREDRAG BAKOVIĆ (PS SD):</font></b><font size="4"> Hvala lepa, predsednik za besedo. Spoštovani minister, spoštovani gostje, kolegice in kolegi! Jaz sem vesel, da skupna kmetijska politika nekako naslavlja izzive in pričakovanja na področju prilagajanja kmetijstva in gozdarstva na podnebne spremembe in hkrati tudi izzive za dosego podnebnih ciljev, ohranjanja okolja, biotske raznovrstnosti in naravovarstveno najpomembnejših območjih, predvsem na področjih naravnih virov, predvsem vodnih virov. Skupna kmetijsko politiko namreč Socialni demokrati vidimo kot enega od strateških vzvodov za prihodnjo odpornost in ekološko preobrazbo Evropske unije. Zato mora biti ta okoljska veliko bolj ambiciozna in pri tem v Sloveniji posebej potrebno izpostaviti prispevke glede gozdov in trajnostnega večnamenskega gospodarjenja z gozdovi pri doseganju teh podnebnih ciljev in okoljskih ciljev do leta 2050. Pozdravljam tudi to, da se v okviru </font><br/>
<br/>
<b><font size="4">12. TRAK: (SB) – 10.00</font></b><br/>
<br/>
<font size="4">	(nadaljevanje) evropskega zelenega dogovora v ospredje dajem spodbujanje prehoda kmetijstva in v celoti prehranske verige na bolj trajnostne predelovalne in pridelovalne prakse in da se povečuje podpora ekološkemu kmetovanju. Omenil bi tudi strategijo od vil do vilic, ki sicer ni nekaj novega, mi smo že poznali še v neki drugi državi od njive do mize, ta strategija nekako naslavlja tudi vprašanje izboljšanja položaja kmetov v verigi preskrbe s hrano. In pomembna je ravno ta pravičnejša razporeditev dodane vrednosti med deležniki. Kmete je pri teh prilagoditvah na trajnostne načine proizvodnje hrane treba podpreti in jim zagotoviti neke primerne dohodke za preživetje, posebno pozornost je potrebno v Sloveniji namenjati majhnim kmetijam in pa generacijski prenovi s podporo in z zmanjšanjem administrativnih ovir pri mladih prevzemnikih teh kmetij. Slovensko kmetijstvo se v mnogočem razlikuje in je drugačno od kmetijstva v drugih državah članicah, tako po strukturi naravni danosti, značilnosti nekega podeželskega prostora in seveda povezanosti v prehranski verigi, zato imamo danes ali pa v tem času pomembno priložnost, da ravno te specifike vključimo v nacionalni strateški načrt in pričakujemo, da bomo s konkretnimi ukrepi za uspešno in učinkovito izvajanje ta načrt sledil neki zavezanosti in tudi uresničevanju podnebno nevtralne zelene pravičnosti / Nerazumljivo/ Evrope. </font><br/>
<font size="4">	Kaj prinaša strateški načrt skupne kmetijske politike? Slišali smo in prebrali smo si temelji na treh splošnih ciljih in devetih specifičnih, ki so podkrepljeni s horizontalnim ciljem spodbujanja prenosa znanja inovacij in digitalizacije. Eden od teh ciljev je tudi odporno in konkurenčna predelava in pridelava hrane, gre tukaj, kot sem že povedal, za poskuse izboljšanja položaja kmeta v tej verigi prehranski in proizvodnji. Eden od teh ciljev je tudi varovanje in trajnostno opravljanje z naravnimi viri. Najprej bi se malo odzval tudi na svoje predhodnike, gospoda ministra in tako naprej. Rečeno je bilo, da nekatere kmetije bodo malo zgubile, druge bodo pridobile, saj bom rekel načrt je ambiciozen in tudi dejansko nekako daje več kot Evropa zahteva. Ampak, zdaj, če bomo gledali iz oči tistega lastnika kmetije, ki bo nekaj izgubil, bo težko rekel, da je načrt ambiciozen. Jaz tudi upam, da ko se bodo počrpala ta sredstva, da kmetije in pa kmetje ne bodo pretirano obremenjeni z neko dodatno birokracijo in temi stvarmi, ker vemo, da je že sedaj lahko to velik problem. </font><br/>
<font size="4">	Kar se tiče varovanja in trajnostnega upravljanja z naravnimi viri in v bistvu omembe, da je zelo pomembno in zelo poudarjeno tudi zagotavljanje višjih standardov v dobrobit živali bi rekel pa naslednje. Na eni strani imamo škodo, ki jo divjad povzroča kmetiji, kmetijam, pa ne mislim tukaj samo zveri in pa napade na drobnice in živino, temveč tudi na / nerazumljivo/ travinja, na / nerazumljivo/ travinja in tako naprej, kjer bo treba najti neko ustrezno rešitev. Zanima me ali ta strateški načrt tudi naslavlja tudi ta del, torej kako je z odškodninami kmetom, ki imajo škodo nastalo po divjadi. In če lahko rečem, da je ta načrt ambiciozen po eni strani, po drugi strani pa moram reči, da z nekimi prihajajočimi spremembami zakonodaje pa delamo neumnosti. Seveda imamo v mislih Zakon o divjadi in lovstvu, kjer se ukinja lovišča s posebnim namenom, ki so jih upravljali ali pa jih upravljajo profesionalci in se bodo lahko ukinila in se bodo lahko dala lovskim družinam, kateri nekako delajo na prostovoljni osnovi, ob vsem spoštovanju in tudi zavedanju, da so tudi oni varuhi ekologije in tako naprej, ampak kljub vsemu tukaj bomo mogli najti neko ravnovesje. In zdaj jaz ne vem, če je bilo zdaj v teh loviščih s posebnim namenom celo lepo poskrbljeno in tudi bom rekel lovišča so polna, ne vem kako je to pri lovskih družinah, pa imamo na drugi strani načrt, da delamo v dobrobit živali, jaz ne vem kako bo, </font><br/>
<br/>
<b><font size="4">13. TRAK: (SB) – 10.05</font></b><br/>
<br/>
<font size="4">	(nadaljevanje) ampak to se bomo pogovarjali potem pri Zakonu o divjadi in lovstvu, ki nenazadnje gre po nujnem postopku, ne vem zakaj je nujno, a vem zakaj je nujno, saj veste tudi vi. Tako, da to bomo tam.</font><br/>
<font size="4">	Uvajajo se plačila Natura 2000, tako da to je za pozdraviti. Seveda pa v strateškem načrtu je potrebno ali pa Slovenija mora nasloviti vsa priporočila Evropske komisije, med drugim je tukaj tudi izboljševanje sposobnosti preživetja kmetij z izboljšanjem ciljne usmerjenosti in zlasti s posebnim upoštevanjem malih kmetij in deno samooskrbnih kmetij ter območij z naravnimi in drugimi specifičnim omejitvami. Tukaj bi izpostavil kočevsko kot tako, kjer kmetije skoraj na celotnem območju kočevske delajo ali pa živijo na območjih z naravnimi ali drugimi specifičnimi omejitvami in pozdravljam to, da se bo tudi tukaj namenilo nekaj sredstev. </font><br/>
<font size="4">	Okolja sem se že nekaj dotaknil, pa vendarle še enkrat cilj je tudi izboljšanje stanja biotske raznovrstnostih zavarovanih habitatov, pa potem je tudi zmanjšano in izboljšano gnojenje, tukaj smo imeli v preteklosti veliko težav s tem polivanjem gnojevke na območju in upam, da se bo tudi tukaj potem nekaj spremenilo. In seveda še vedno, če smo že glih na kočevskem, bi poudaril še nekaj, da je tam še vedno nekaj kmetij, ki imajo slabo oskrbo vode ali pa celo ne in morda tudi iz tega področja bi se lahko kaj naslovilo. Saj pravim, načrt je postavljen ambiciozno. Kot sem razumel ministra bo dodatnih 300 milijonov evrov in še nekaj namenjeno prestrukturiranju kmetijstva, to iz nacionalnega proračuna, sem to prav razumel? To je fino, super, da pa bo Slovenija dobila 1,2 milijardi sredstev za obdobje 5 let, je pa tudi dobro, to sicer pomeni nekje 240 milijonov na leto, ampak jaz mislim, da načrt nekako gre v neko pravo smer, kot smo slišali pri izdelavi ali pri snovanju tega načrta so sodelovali mnogokateri od nevladnikov do strokovnjakov in jaz verjamem, da so našli neko skupno pot. Bi pa vseeno opozoril na te stvari na katere sem in da je potrebno razmišljati tako, da ne bomo na eni strani nekaj gradili, na drugi strani pa podirali. Toliko za enkrat. Hvala.</font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Besedo ima Iva Dimic. Pripravi se Vojko Starović. Izvolite. </font><br/>
<br/>
<b><font size="4">	IVA DIMIC (PS NSi):</font></b><font size="4"> Hvala lepa, spoštovani predsednik odbora. Spoštovani minister in vsi prisotni na današnji seji!</font><br/>
<font size="4">	Res je, moram se najprej zahvaliti, da smo lahko poslanci na sejmu Agra obravnavali osnutek skupne kmetijske politike, zagotovo je za to zaslužna naša dolgoletna sekretarka gospa Dragana, ki bdi nad tem kakšno temo bomo imeli v Gornji Radgoni in vedno moram reči tudi njen predlog gre zmeraj v smer, ki je aktualen v slovenskem kmetijstvu in v slovenskem prostoru, tako da hvala lepa, gospa Dragana. Sama sem vpeta v neko podeželsko življenje in živim obkrožena s kmeti in prihajam s kmetije, tako, da mi je ta del nekoliko poznan, pa tudi v preteklih letih smo tudi že sprejemali skupno kmetijsko politiko recimo za obdobje, 2014-2020 točno se še zdaj spomnim kako so potekal razprave, kakšne so bile razprave v Državnem zboru. Spoštovani minister, moram reči, da ste pripravili izredno uporaben in pregleden dokument. Tudi vaše prosojnice naslavljajo tisto problematiko v katerih se je v vseh teh letih bivše skupne kmetijske politike nabralo in odgovarjate praktično res na potrebe časa, potrebe kmetov tudi v tem korona času nenazadnje se je marsikaj izkazalo. Tudi moji predhodniki, ki dejansko so poznavalci slovenskega kmetijstva gospod Žveglič, pa gospod Cvetko Zupančič, to so tisti, ki so v zadnjih desetih letih zagotovo peljali politiko slovenskega kmetijstva. In če od njih slišim</font><br/>
<br/>
<b><font size="4">14. TRAK: (SB) – 10.10</font></b><br/>
<br/>
<font size="4">	(nadaljevanje) take spodbudne besede, potem lahko rečem, da na tem mestu vam čestitam, da ste uspeli, tudi sama sem včeraj iz medijev izvedela, da ste uspeli zagotoviti dodatna finančna sredstva za slovensko kmetijstvo in na tem mestu vam čestitam, verjamem, da ni bilo lahko, marsikatere lahko beremo v preteklosti očitke kaj se bo zgodilo ali se bo slovensko kmetijstvo razvijalo ali bo nazadovalo glede na to kar ste danes predstavili in iz vaših prosojnic lahko rečem hvala, čestitke, lahko rečem, da je ta skupna kmetijska politika naravnana razvojno. Moram se dotakniti mogoče posameznih področij, pa vendarle bi najprej se samo dotaknila kar je rekel kolega Baković, da je včasih projekt od vil do vilic oziroma od njive do mize, moram reči, da podpiram to kar ste zapisali na 32 strani pregleda pod 5. točko – bolj ciljno naravnani ukrepi za dvig konkurenčnosti kmetijske pridelave in predelave živil z usmeritvijo podpor v krepitev povezav v verigah preskrbe s hrano. Točno to slovenski kmetje potrebujejo, potrebujejo povezavo in pomoč kako bodo svoje produkte, svoje pridelke lahko lansirali na trg. In v tem sklopu lahko rečem, da ste zapisali to kar dejansko potrebujejo. Piše, da v programskem obdobju 2014-2020 so bile investicije v primarno kmetijsko proizvodnjo ločene od investicij v pridelavo in trženje kmetijskih proizvodov. Izkušnje so pokazale, da ločevanje med tovrstnimi investicijami ni vedno najprimernejše, saj se s tem projektom po nepotrebnem delijo. Hkrati pa to ovira kmetije pri sočasnem vlaganju v osnovno kmetijsko dejavnost in dvig dodane vrednosti, to pa je za kmete zelo pomembno, dvig dodane vrednosti, oni živijo od te razlike. Kar pa postaja temeljna razvojna usmeritev marsikatere kmetije, ki v tem povečuje lastno dodano vrednost, ter se odziva na povpraševanje potrošnikov. Predvidena novost v okviru intervencije naložb v dvig produktivnosti in tehnološki razvoj vključno z digitalizacijo kmetijskih gospodarstev in živilsko-predelovalne industrije podpira kmetije pri tem razvojnem konceptu in s tem predvidoma tudi prenosljivo izvedbo tovrstnih kompleksnejših investicij, se pravi, da se zadeve enostavno postajajo kompleksnejše za vse, bom rekla, to kar potrebuje kmetijstvo na enem mestu. Seveda novost je tudi omejitev stopnje podpore na enotnih 30 % z možnostjo dodatkov plus 10 odstotnih točk dobi za naložbe na gorskih območjih ter za 10 odstotnih točk za naložbe mladih kmetov. Skratka, bi lahko rekla naravnano pozitivno v ohranjanje v razvoj in v spodbudo. Se mi zdi, da navedeno povečuje tako kot ste zapisali transparentnost ter prispeva k bolj učinkoviti rabi javnih sredstev, ki so, tako kot je že predsednik kmetijsko-gozdarske zbornice povedal, nujno potrebne za to, da nenazadnje tudi pridemo do večjega števila mladih prevzemnikov, katerih je omenil tudi gospod Cvetko Zupančič, da število mladih prevzemnikov nekoliko mogoče pada in tukaj je moje vprašanje, mi poznamo shemo, ki jo je Evropska komisija v preteklih letih prepovedala, to je bila pomoč ali spodbuda zgodnjega upokojevanja zato, da so očetje pri 55-ih, 58-ih letih kljub temu, da niso imeli 40 let delovne dobe, dali kmetijo mlademu sinu, mlademu prevzemniku. V nekem obdobju so dobivali neko rento iz tega naslova, da so prišli do pokojnine, potem je Evropska komisija rekla, da to se ne sem in smo se znašli na nekem polju, kjer dejansko ni bilo neke socialne varnosti, nekega zagotovila za tega, ko je kmetijo predal. Pa me zanima, če je to zdaj v tej skupni kmetijski politiki za prihodnje obdobje to kaj predvideno, kako na to računate, ker dejansko tudi </font><br/>
<br/>
<b><font size="4">15. TRAK: (SB) – 10.15</font></b><br/>
<br/>
<font size="4">	(nadaljevanje) ko sem šla skozi skupno kmetijsko politiko, žal, ko ste rekli neke kmetije bodo pridobile, nekatere bodo izgubile. Lahko rečem, da je to že danes tako. Tista kmetija, ki nima naslednika, ki nima potenciala mladega prevzemnika, tiste kmetije stagnirajo, bodisi to, da so mladi odšli, da niso videli potenciala v domači kmetiji, bodisi zato, da so na kmetiji ostali, kar je tipično za slovensko podeželje, samski moški, ki so že v letih, ja, glejte, to je dejstvo in ta kmetija potem nima takega potenciala, če nima neke mlade moči in se mi zdi, da, me zanima, spoštovani minister, kako ste ta del naslovili, ker, če imamo ta del naslovljeno, potem bomo vedeli, da bodo mladi prevzemniki v prihodnje tudi bili, da se bodo kmetije prenašale in da se bo slovensko kmetijstvo se na ta način ohranilo. Zelo dobro ste razložil, moram reči, to ohranitveno kmetijstvo. Vsi mi poslanci smo dobivali kakšna sporočila, kakšne maile kaj je to ohranitveno kmetijstvo, da bi bil mogoče čas, da bi tudi Slovenija mogoče tudi v povezavi z ekološkim kmetijstvom ali kakorkoli prišla na to stran, sem vesela, da ste tukaj našli skupni jezik, da tudi to, da bodo ti ukrepi se začeli na nek način kar ste rekli brez oranja in pokrito z ozelenjevanjem s tega vidika in moram reči, da pozdravljam to. Zagotovo je ta inovacija ali pa ta zame osebno ta noviteta, da obdeluješ zemljo brez oranja nekaj s čemer bomo verjetno šele začeli v Sloveniji in mogoče se bo pa v naslednji kmetijski politiki to tako dobro obneslo, da bomo rekli imamo pa poseben ukrep iz tega naslova. Pozdravljam, da je cilj 18 % ohranjati ekološkega kmetijstva, to kar ste tudi povedal. In seveda tukaj se bom dotaknila tega kar mene vedno boli, sicer ni tako direktno vezano na to, ampak v kmetijstvo je en tak širok in velik sklop, tukaj je tudi davčna politika do ekološkega kmetijstva. Še vedno mislim in hkrati tudi mogoče vas pozivam, da razmislite kako bi lahko vzpodbudili, da bi bilo ekološko kmetijstvo dejansko še bolj razvito in da bi mogoče kar se tiče prve predelave izvzeli iz dopolnilih dejavnosti sploh tam kjer imajo mogoče kakšno mletje žit, mogoče posadijo to staro žito piro, ajdo, kar je interes, da da bi se tudi iz vidika, sploh ajda, tudi iz vidika čebelarstva, ki ga tudi naslavljate v skupni kmetijski politiki, vendarle spodbudilo, da bi se odločali, da bi se žita sejala, hkrati pa se mi zdi, da če kdo zmelje, saj vemo kakšni so ekološki  kmetje, da ne morejo ne vem kakšne pridelave in predelave imeti, ker so omejeni tudi zaradi samega načina kmetovanja pristopa, da bi lahko se izvzeli iz davčne dopolnilne dejavnosti in bi enostavno bili zavzeti pod kataster iz osnovne kmetijske dejavnosti lahko delali te prve predelave. In še zadnjo, bom zaključila. Ambiciozno ste zastavili degresijo, lahko rečem, da sem o tej degresiji ali pa tej kapici poslušala že bivšega ministra vašega kolega Židana, ko je bil minister za kmetijstvo v programskem obdobju 2014-2020 kako se bo to naredilo pa od tega ni bilo nič. Verjamem, da imate izjemno veliko pritiskov, želja je tisoč. Želim pa, da vztrajate na začrtani poti in da se na ta način omogoči tudi mogoče nekoliko manjšim, da se razvijejo in da pridejo do želenih učinkov. Prepričana sem, da Slovenija potrebuje družinske kmetije, da sloni kmetijstvo v Sloveniji na družinskih kmetijah in da je to edini garant, da bomo imeli obdelano krajino,  </font><br/>
<br/>
<b><font size="4">16. TRAK: (SB) – 10.20</font></b><br/>
<br/>
<font size="4">	(nadaljevanje) obdelane njive in tudi dovolj visoko samooskrbo. Odgovor na vse to zagotovo so družinske kmetije in sem vesela, da jih v tem programskem sklopu tudi naslavljate. Hvala. </font><br/>
<br/>
<b><font size="4">	PODPREDSEDNI JANI IVANUŠA:</font></b><font size="4"> Hvala lepa. Še eno obvestilo imam. Odsotna sta Boštjan Koražija in Violeta Tomić in tu je njeno opravičilo z njene strani. </font><br/>
<font size="4">	Gremo dalje z razpravo. Naslednji ima besedo gospod Vojko Strović, izvolite, beseda je vaša. </font><br/>
<br/>
<b><font size="4">	VOJKO STAROVIĆ (PS SAB):</font></b><font size="4"> Hvala za besedo, predsedujoči. Gospod minister, poslanke, poslanci in ostali lep pozdrav!</font><br/>
<font size="4">	Ko sem jaz prejel to strategijo v roke, moram povedati in še spremno besedilo in v kakšnih krogih se odvija, to moram reči, da zelo, zelo pozdravljam postopek. Če ga primerjam koliko en pomemben in pričujoč dokument kot je načrt za okrevanje in odpornost, ki se je dogajal v tajnosti mimo strokovnih krogov s kratko javno razpravo, je to neprimerno lepša in boljša pot in lahko v njo verjamemo. Se vidi, da na tem ministrstvu, moram kar pohvaliti ministra, ni prišel nek green horn, ampak kompetenten človek. Veseli me na koncu, čeprav sem sam proti prevelikemu proračunu skupnemu državnemu, ampak sedaj so priletela dodatna sredstva za namenjeno kmetijstvo v tem srednjeročnem planu 310 milijonov dodatno. To je velik denar in s tem denarjem se marsikaj zgodi in vesel sem bil potem poslednjih besed ministra, ko je o tem denarju govoril, da se bo namenilo tudi v raziskave v znanost. Jaz mislim, da je Slovenija zmeraj imela dobre raziskovalce, znanstvenike, ki so se lahko priključili svetu, ki so delali. Mogoče se zdi, nekomu na prvi pogled bi se zdel ta proračun za kmetijstvo, zraven je še gozdarstvo, ribištvo in lovstvo, ki ne prinese komaj 2 % bruto družbenemu produktu. Prej sem to ljudje vprašal, vsi so ocenili 10 %, ne, 2 % je, ampak je silno pomembna samooskrba in prehrana je silno pomembna za ljudi in to je treba vzgajati. Mislim, da znanost biotehnologija je danes tako naprej, da ni več utvara, da bomo beljakovine živalske proizvajali v tovarnah. Ocenjujejo, nekje imajo to že zelo razvito, ocenjujejo, da bo meso na mizi že čez 5 let. Mi, ko imamo na področju, jaz ne bom uhajal v neke podrobnosti, ker dobro, niti ne poznam niti ne bi znal dati pravih napotkov kako se deli denar, kako, na čemu, pozdravil bi edino dejansko to, da eno gre kot gospodarski dejavnosti za razvoj tega, na drugi strani se razmišlja o varstvu okolja in na tretji tudi na socialno na podeželje, ker socialna zadeva je silno pomembna pri kmetijstvu, ker imamo kmetije, imamo podeželje in to je treba vzdrževati in vse tri stebre je treba podpreti, da nam bo šlo kmetijstvo naprej. Ampak ne, rad bi zdaj spregovoril o teh novih trendih. Pridelava beljakovin iz mikroskopskih alg. Glejte, tu imam podatek, če pogledam za izdelavo enega kilograma beljakovin iz govejega mesa se v povprečju porabi 150 tisoč litrov vode, za en kilogram beljakovin iz rastlin iz soje se porabi 9000 litrov vode, iz kilograma beljakovin pridelanih iz mikroalg pa potrebujemo le 16 litrov vode. Vemo kaj ti podatki govorijo kam gre biotehnologija in kam lahko gremo in tukaj moramo biti zraven, naši znanstveniki </font><br/>
<br/>
<b><font size="4">17. TRAK: (SC) – 10.25</font></b><br/>
<br/>
<b><font size="4">	</font></b><font size="4">(nadaljevanje) in znanost mora biti zraven. </font><br/>
<font size="4">	Drugo. Pri zelenjavi, kjer pridelamo, če tako iz glave polovico potrebne zelenjave, staro moramo izvoziti. Tudi tukaj gre tehnologija naprej izredno. Imamo v nadstropjih pridelavo zelenjave, imamo tako rekoč tovarna, imamo primere po svetu tukaj se je zraven treba priključiti. Potem imamo prodore na vseh področjih pri glivah, pri fermentaciji in tako naprej. Če pogledamo zastrašujoč podatek, ki je tak hud podatek, da smo v zadnjih 30. letih - koliko eksplicitno zadeve in potrebe rastejo - smo porabili več hrane kakor celo zgodovino prej to je skoraj neverjeten podatek, ampak tako je samo smo se tudi podvojili skoraj število prebivalstva in tako naprej tudi poraba gre v drugo smer. Grozovito so te zadeve kam gredo te stvari in mi moramo biti tukaj zraven na znanstvenem področju, v osvajanju novih tehnologij. Prav je, kar je govor klasično, lepo, doma pridelano z zero kilometri kakor rečejo iz vrta na mizo čim krajše poti, ampak kamor gre svet in kakor gre, zaradi ekologije, zaradi varstva okolja, zaradi bolj ekološke pridelave hrane moramo iti v nove tehnologije tudi. Prav bi bilo, gospod minister, da smo tu mi zraven. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PODPREDSEDNIK JANI IVANUŠA: </font></b><font size="4">Hvala lepa, gospod poslanec za vašo razpravo. Gremo naprej. Naslednji je gospod Lisec Tomaž. </font><br/>
<font size="4">	Izvolite beseda je vaša.</font><br/>
<br/>
<font size="4">	</font><b><font size="4">TOMAŽ LISEC (PS SDS): </font></b><font size="4">Hvala, podpredsednik, za dano besedo. </font><br/>
<font size="4">	Spoštovani minister lep pozdrav. Posebej lep pozdrav tudi direktorju direktorata gospodu Branku Ravnikarju, ki ga zelo lepo pozdravljam. </font><br/>
<font size="4">	Začel bi s tem, da ta Vlada zelo resno misli na področju kmetijstva, je razvidno že iz proračuna za leto 2022 in 2023, ki smo ju pred kratkim sprejemali in za razliko od marsikaterega bivšega ministra je imel ta minister pogum vrezati v dva ključna zakona s področja kmetijstva torej Zakon o kmetijstvu, ki smo ga že sprejeli in Zakon o kmetijskih zemljiščih, ki upam, da ga bomo slej kot prej sprejeli. Skratka, ambicija po razvoju kmetijstva v Sloveniji se kaže z dejanji ne pa samo z besedami. </font><br/>
<font size="4">	Druga stvar, ki se mi zdi zelo pomembna jaz upam, da bo, ko bo na Vladi to gradivo tudi sprejeto vsaj teh prvih 47 strani takoj v začetku naslednjega mandata naslednji minister sicer jaz upam, da bo isti minister poslal vsem članom Odbora za kmetijstvo v Državnem zboru v naslednjem mandatu, ker se mi zdi to eno izmed ključnih zadev, ki jih mora vsak član odbora za kmetijstvo poznati torej kaj se bo dogajalo s slovenskim kmetijstvom ne samo na zakonodajni ravni predvsem na tej izvedbeni oziroma jaz ji pravim finančni ravni ne glede na to ali sredstva prihajajo iz slovenskega ali evropskega proračuna. </font><br/>
<font size="4">	Tretja stvar, ki je tudi sam moram pohvaliti to gradivo predvsem teh prvih 47 strani, ki sem jih že omenil, ker se mi zdi, da so zelo lepo napisana. Ne samo finančne posledice predvsem pa tudi trije ključni momenti. Eno so potrebe na posameznih sektorjih, potem cilji in nenazadnje tudi kako do same izvedbe priti, da bomo leta 2027 oziroma jaz upam, da leta 2028, ko bomo oziroma ko bodo pregledali učinkovitost tega strateškega načrta skupne kmetijske politike tiste, ki bodo takrat sedeli v Državnem zboru in na Vladi rekli: »Ja, bili smo uspešni.«. </font><br/>
<font size="4">	Sedaj pa, če gremo konkretno k samemu SKP. Jaz verjamem, da so bila pogajanja oziroma dogovori in pogovori med vsemi deležniki, ki jih tudi sam osebno, kar nekaj poznam kot dolgoletni član Odbora za kmetijstvo naporni predvsem pa verjamem, da so bili ti pogovori in dogovori zelo konkretni kot rečeno, ker poznam vse te deležnike ne samo v vlogi institucije, ampak tudi osebno.     </font><br/>
<br/>
<b><font size="4">18. TRAK: (SC) – 10.30</font></b><br/>
<br/>
<b><font size="4">	</font></b><font size="4">(nadaljevanje) Verjamem tudi nenazadnje, da verjetno ne glede na to, če bi imeli neomejeno blagajno ali neomejeno možnosti derealizirati, da nikoli ne bi vsi dosegli vse, ker včasih škarje preveč strižejo in vem, da nikoli ne bodo vsi 100 % zadovoljni, ampak že iz današnjih izvajanih cenjenih gostov gospoda Žvegliča in ostalih vidim, da je napredek narejen. Jaz mislim, da pika na i pa je bila postavljena včeraj zvečer, ko je po prvotnih 100 milijonih se ta Vlada skupaj z resornim ministrom odločila, da da še v kmetijstvo v naslednjih 5 letih še dodatnih 210 milijonov evrov. Jaz verjamem da oziroma upam, da vsaj na področju kmetijstvu ne bo kakšnega vseveda, ki bo rekel kaj pa slovensko kmetijstvo saj ne rabijo več denarja kot včasih poslušamo za vse ostale segmente slovenske družbe, kjer nič ne potrebujejo. Jaz osebno se strinjam, da z 210 milijoni, ki so bili včeraj dorečeni ne bomo rešili slovenskega kmetijstva je pa kot rečeno le še ena pika na i, da zakonodaja, proračuni in ta predlog strateškega načrta skupne kmetijske politike imajo neko realno in resno vizijo in jaz upam tudi, da konkretno izvedbo. </font><br/>
<font size="4">	Sedaj jaz, ko sem pregledoval te zadeve sem se osredotočil na par zadev, ki v bistvu jih skoz spremljam. Eno je pač ta tematika glede namakalnih sistemov oziroma o ruševanju oziroma kot tukaj se lepo uradno po evropskih merilih reče okolijske, podnebne in druge upravljavske obveznosti in naložbe. Zakaj o tem govorim? Vsi tisti, ki ste člani vsaj v tem mandatu oziroma ki ste bili že v kakšnem prejšnjem mandatu veste kolikokrat smo govorili o takšnih in drugačnih naravnih nesrečah in večkrat smo imeli različne predloge kako predvsem z namakanimi sistemi in tudi v ruševanju dati večjo pozornost in pa tudi nenazadnje finančno spodbudo. Me veseli, da se vsaj tema dvema segmentoma torej namakalnemu sistemu in pa ruševanju da je ne samo večja teža, ampak tudi finančna spodbuda. </font><br/>
<font size="4">	Naslednje stvar, ki je. Ko hodim po Sloveniji je to tisto, kar vsi govorimo biološko, ekološko kmetijstvo. Tukaj me veseli, da so vsi deležniki v teh medsebojnih pogovorih in dogovorih videli, da ne moremo se primerjati na primer ne vem z Nizozemsko ali s kakšno drugo večjo državo po količini pridelane hrane lahko pa z njimi tekmujemo z našo top vrhunsko ekološko hrano in zato me veseli, da se na to ekološko sicer malo dražje za potrošnika, ampak jaz verjamem, da pri hrani pa je včasih potrebno pomižati pa ne gledati ali bo 1 evro več kilogram nečesa stal ali 1 kilogram, ker – prvič – gre za naše osebno zdravje in gre za direktno podporo slovenskim kmetom. </font><br/>
<font size="4">	Naslednja stvar, ki me je zelo zanima je ta razvoj podeželja. Vem, da vsaj prejšnja evropska perspektiva je temu dala veliko, sedanja je bila malo manj prijazna, ampak sedaj zopet gledamo, da razvoj podeželja ne samo, da ga je treba ohraniti, ampak ga tudi spodbuditi sploh pa kot rečeno država kot je Slovenija, ki temelji na podeželju si zasluži tudi s strani kmetijstva dodatno spodbudo za razvoj podeželja tako, da tukaj me veseli, da se tukaj določeni premiki dogajajo. </font><br/>
<font size="4">	Naslednja dva segmenta, ki jih predvsem rad sam pogledam glede na to, da prihajam iz Posavja sta zadevi glede sadjarstva in pa vinarstvo oziroma vinogradništva. Tudi jaz sem dobil predvsem ob koncu poletnih tednov in mesecev določna vprašanja in pa spodbude, da se na področju sadjarstva malo več naredi in kot sem danes že dobil zagotovili so se vsi ti deležniki konkretno usedli in upam, da bo tudi sadjarstvo, če samo govorimo o samooskrbi bo po koncu leta 2028 na veliko boljšem in kvalitetnejšem nivoju. Vinarstvo in vinogradništvo pa jaz mislim kot sem že prej rekel ne moremo izvažati milijone in milijone litrov vrhunskega vina lahko pa ga naredimo in ga še dražje prodamo    </font><br/>
<br/>
<b><font size="4">19. TRAK: (SC) – 10.35</font></b><br/>
<br/>
<b><font size="4">	</font></b><font size="4">(nadaljevanje) v manjših etiketah in v manjših sortimanih. </font><br/>
<font size="4">	Naslednja stvar in tukaj bom tudi zaključil pa sta dva pojma, ki sta jaz mislim, da po mojem zelo povezana to pa sta družinske kmetije in mladi kmetje. Ko smo vsako leto prebirali analizo stanja kmetijstva za preteklo leto smo se vedno zgroženi spraševali ali je sploh še upanje za slovensko kmetijstvo, ker če ni imamo v ozadju mlade kmete, ki prihajajo iz lastnih družin, ki želijo prevzeti ali vinarstvo, sadjarstvo, govedorejo ali kakorkoli drugega, da se nam slabo piše in zato mi je všeč, da se tudi kot rečeno po Zakon o kmetijstvu pa tudi po Zakonu o kmetijskih zemljiščih, da družinskim kmetijam in mladim prevzemom kmetij dodatno spodbudo, da ne bodo predvsem ob začetku vstopa oziroma razvojev lastne kmetijske proizvodnje ostali sami in pa brez vil ali pa vilic skratka, da bodo dobili s strani države in s strani Evrope dodatno spodbudo. Sicer jaz tukaj mislim, da je treba še kar nekaj ukrepov v prihodnje dodati, ki se naveže tako na samo zakonodajo. Jaz mislim, da je treba predvsem na področju svetovanja dati veliko večjo podporo in back-up tem mladim kmetom, ki bodo prevzemali kmetijo, da bodo videli, da lahko stroka jim pomaga in da ta stroka ne dela probleme z administracijo, ampak jim rešuje probleme na izvedbeni ravni. </font><br/>
<font size="4">	Jaz si bom drznil reči eno tako zanimivo misel pa upam, da kdo ne bo hud. Glede na to, kar sem jaz v zadnjih dveh dneh prebral teh 47 strani jaz upam, da bomo lahko 2028 rekli, da smo kmetijstvo popeljali iz socializma v neko evropsko primerljivo kmetijsko politiko. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. </font><br/>
<font size="4">	Besedo ima Jože Lenart, pripravi se Bojan Podkrajšek. </font><br/>
<font size="4">	Izvolite.    </font><br/>
<br/>
<font size="4">	</font><b><font size="4">JOŽE LENART (PS LMŠ): </font></b><font size="4">Hvala lepa za besedo. </font><br/>
<font size="4">	Spoštovani minister seveda ta strategija, ki je na mizi je bistvenega pomena oziroma je temelj trajnostnega razvoja za to kot ste tudi sami lepo rekel visoko stabilnost, dohodkovno stabilnost kmetijskega gospodarstva. To seveda vsi pričakujejo in to je pomembno še posebej za Slovenijo, če se primerjamo z EU, zaradi naše raznolikosti Slovenije, zaradi razdrobljenosti kmetijskega gospodarstva v Sloveniji je verjetno to neki unikum, ki je potrebno posebej obravnavati, zato sem se danes tudi, ker sem ujel vaš zapis, da ste včeraj sprejeli teh dodatnih 310 milijonov nacionalnih sredstev kot sami rečete lepo, ampak upam tudi, da se bodo v proračunu ta sredstva našla spravi namenom sedaj kaj temu sledi. Ali bo to šlo za prerazporeditve, dodatna sredstva ali kaj? Na koncu koncev se že dotika proračuna 2023, ki je nekako že sprejet upam, da so tudi to prave rešitve, da bo to se pravi prava podlaga teh virov, da bo to vzdržno tudi to mogoče, da rečete kakšno besedo. </font><br/>
<font size="4">	Seveda ta strategija bo povzročila tudi neke spremembe predvsem kot ste sami omenil, da ste določili na novo sektor je v težavah so to neke spremembe na nekem področju celo bistvene in seveda sedaj kmetijstvo in gospodarstvo se bod morala tudi prilagajati. Za mene je nekaj pomembno, ker sem tudi človek bolj operativec me zanima naslednje, ker o tem pač v tem dokumentu in tudi danes niste posebej govoril. Kako se bo to operativno izvajalo, kakšno vlogo imajo sedaj tukaj pospeševalci zadruge, da bo na različna področja Slovenije ta zadeva tekla transparentno oziroma transparentno operativno tako, da bodo kmetijstva, gospodarstva imeli tisti suport, da bo, potem dosežena </font><br/>
<br/>
<b><font size="4">20. TRAK: (SC) – 10.40</font></b><br/>
<br/>
<b><font size="4">	</font></b><font size="4">(nadaljevanje) tista visoka stabilnost, dohodkovna stabilnost dolgoročno. Sedaj vemo Gorenjska, Primorska, Dolenjska, Štajerska, Osrednja Slovenija, Prekmurje. To so take razlike tudi po tej kulturi kmetijski, ki se vsak z njo ukvarja, da je to bistvenega pomena in nekako si jaz kar nekako želim neko shemo, da rečemo na teh področjih je pa seveda prioriteta ta kultura, ta kultura. Tukaj se mi zdi, da je na tak praktičen nastop ne samo za kmetijstva, gospodarstva na koncu koncev tudi za turiste, ki obiskujejo Slovenijo, če se tako izrazim. To drugo področje, ki je zelo pomembno to veriženje kot ste sami lepo rekli krepitev povezav veriga preskrbe s hrano. Tukaj jaz nekaj pogrešam. Mislim, da ravno naše kmetije, ki so zelo male teh dobrih 7 hektarjev poprečna velikost kmetijskega gospodarstva samo po sebi nekako vemo, da ne more preživeti. To so, potem te dopolnilne dejavnosti, ki pa jih ta strateški načrt nekako seveda posredno vidiš nekaj tega, ampak premalo je okoli tega zapisano tudi samo gozdarstvo, ki je tudi dejavnost poleg turizma pomembna dopolnilna dejavnost za dohodkovno preživetje kmetijstva kako je to opredeljeno, kako je to mišljeno, kako je to operativno določeno? Vidim, da ste dali večji poudarek čebelarstvu tudi vinarstvu posebej pa me veseli, da se ekološkem tekmovanju dali neko samostojno ovojnico, kajti ta cilj 25 % oziroma mi imamo 18 %, ker 25 % tega obdobja nikakor ne moremo doseči, da se bo znotraj tega to izvajalo, ampak brez tega veriženja, povezovanja, vseh dopolnilnih dejavnosti mislim, da brez tega ni možno doseči. </font><br/>
<font size="4">	Kako pa ste povezani tudi tega nisem zasledil v tem dokumentu recimo z MGRT? Ravno te dopolnilne dejavnosti samo gozdarstvo dejavnost bom rekel, potem razrezan na tem primarnem nivoju je zelo pomembno tudi sam turizem to pa vemo, da spada v tisti resor. Kakšne so to povezave? Tudi oni imajo določena sredstva, da bodo to razvijali posebej spet za lesno predelovalno dejavnost vemo, da so tam okoli 40 milijonov teh virov kako je ta povezava teče? To se mi zdi, da je pomembno, da se to ve kajti brez tega kroga, brez povezovanja verjetno končnega uspeha ne bo mislim pa, da je Slovenija ravno neki bom rekel takšen vzorčen primer, zaradi te razdrobljenosti, da ravno kmetijstvo, turizem na kmetijah in pa te dopolnilne dejavnosti gredo z roko v roki. To se mi zdi pomembno ali je ta povezava boljša kot je bila v nekem akcijskem načrtu 7 let kakor vemo, da ni uspel takrat za lesno pridelovalno dejavnost, ki je še vedno nekje sedaj bolj močna v papirju v praksi pa verjetno še ne tam kjer bi si želeli? </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. </font><br/>
<font size="4">	Kot zadnji ima besedo Bojan Podkrajšek. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">BOJAN PODKRAJŠEK (PS SDS): </font></b><font size="4">Hvala, predsednik, za besedo. </font><br/>
<font size="4">	Lep pozdrav. 	</font><br/>
<font size="4">	Spoštovani minister, ki skrbi za kmetijstvo v Republiki Sloveniji z vašim sodelavcem, predsednik zbornice, kolegice in kolegi!</font><br/>
<font size="4">	Tudi sam sem vesel, da je danes ta zelo kvaliteten strateški načrt na mizah tega Državnega zbora. Spoštovani minister in vsi vaši sodelavci, ki so na ministrstvu, ki delajo v tem trenutku jih moram pohvaliti. Tukaj je bilo vloženega veliko truda predvsem pa moram tudi izpostaviti, ker sem v tem času, ko ste delali trdo na tem področju kajti smo že danes slišali, da je bil ta osnutek nam predstavljen na Kmetijskem sejmu v Gornji Radgoni takrat, ko je bilo mnogo več stopinj kot je danes in medtem časom seveda mnogo sestankov kot ste minister sam povedal. Jaz se tudi spomnim našega predsednika Vlade večkrat, ko obiskuje občine oziroma vse dele Slovenije seveda ga ne zanimajo samo velika podjetja, ampak nenehno to vam naj zatrdim,  </font><br/>
<br/>
<b><font size="4">21. TRAK: (SC) – 10.45</font></b><br/>
<br/>
<b><font size="4">	</font></b><font size="4">(nadaljevanje) da je vedno vprašanje kaj pa kmetijstvo v temu delu Slovenije, kaj pa kmetije tako velike tudi male. Seveda kompletna Vlada z vami tukaj na čelu, ker se gre za kmetijstvo se mi zdi, da je pomemben dokument. Predvsem pa me veseli podatek, da ste seveda, da je imela Vlada tako velik posluh, da sta iz prvotnih 100 milijonov še dodali – to je seveda sveža informacija – 210 milijonov. Jaz še enkrat ponavljam, da sem bil v tem zadnjem mesecu zelo razočaran, ko sem poslušal nekatere akterje, ki se tudi seveda ukvarjajo s kmetijstvo tudi sam prihajam iz podeželja tudi sam prihajam iz kmetije pa vem, da je kmetijstvo beseda tako širok pojem glede na to, da smo seveda ena manjših držav v EU, da je ta pojem tako širok veliko bolj širši kot je naša država. Toda velikokrat me tudi moti, ko nekdo pavšalno ocenjuje kmetijstvo v Republiki Sloveniji samo iz enega vzornega kota bom dal neki primer. Seveda, če se je toča ne vem v poletnih časih so sadjarji, vinogradniki zelo prizadeti, razočarani, ampak ne smemo si dovoliti, ko večkrat nekdo pavšalno govori sedaj je pa vse narobe. Ko govorimo o kmetijstvu, kmetijski politiki moramo meti v vidu velike sodobne kmetije. Jaz sem izjemno vesel, ko vidim na teh tudi v mojem okolju, ko vidim mlade kmete, ki so prodorni, ki imajo velike kmetije predvsem mi je všeč, ko se združujejo, ko si med seboj pomagajo. Seveda videti pa moramo tiste majhne kmetije. Jaz kot tisti, ki prihajam iz podeželja se sploh ne bojim, da ravnina ne bo obdelana tudi v prihodnje, ko nas ne bo več v tem Državnem zboru se pa bojim za tiste manjše, hribovske kmetije in za to smo odgovorni vsi. Hočem povedati, spoštovani minister, vsi ki to spremljajo, kolegice in kolegi, ko govorimo o kmetijstvu moramo gledati vse tako velike kmete, manjše kmetije, ravninske kmetije, gorske kmetije, sadjarje, vinogradnike seveda tisti, ki sejejo žito ne smemo pozabiti na gozd. To pomeni, kmetijstvo je v Republiki Sloveniji zelo širok pojem. Ta strateški načrt skupine politike tudi mi moramo povedati našim državljankam in državljanom to minister tudi vi znate dostikrat povedati, da ni odvisen samo od Slovenije. Da smo v eni skupnosti 27 držav, da se moramo zavedati, da nismo največji smo pa jaz trdim lahko najboljši, ampak je to naše skupno delo. Jaz sem vesel danes, ko poslušam od predsednika zbornice, ko poslušam s strani kolegov tako od SD, LMŠ pa še koga. Tukaj je ena potrditev, da smo na eni dobri poti. Skratka, želel bi minister se še enkrat zahvaliti. Skrbno sem ta dokument z veseljem proučil. Skratka želim, da bi ta strateški načrt padel na plodna tla na vseh segmentih kmetijstva Republike Slovenije. Moramo pa se zavedati, da ne bo lahko, da časi niso lahki seveda, da smo pa tudi vedno bolj odvisni od narave. </font><br/>
<font size="4">Skratka, zaključil bi s tem spoštovani, čuvajmo narava pa čuvajmo slovensko kmetijstvo to je naša skupna naloga ne glede ali so eni večji ali manjši kmetje. </font><br/>
<font size="4">Hvala lepa. </font><br/>
<br/>
<b><font size="4">PREDSEDNIK EDVARD PAULIČ: </font></b><font size="4">Hvala lepa. </font><br/>
<font size="4">Besedo ima še Jani Ivanuša. </font><br/>
<font size="4">Izvolite. </font><br/>
<br/>
<b><font size="4">JANI IVANUŠA (PS SNS): </font></b><font size="4">Hvala lepa, predsedujoči. </font><br/>
<font size="4">Lep pozdrav vsem prisotnim še posebej gostom. </font><br/>
<font size="4">Saj ni nekaj dosti za dodati, vendar vseeno je prav, da se oglasim glede tega strateškega načrta skupne kmetijske politike v naslednjih 5 letih. </font><br/>
<font size="4">Saj je prav, saj smo tudi celo leto poslušali o teh zadevah od Moravskih toplic pa tako naprej pa do Radgonskega sejma, kjer so bile izrečene kar velike     </font><br/>
<br/>
<b><font size="4">22. TRAK: (SC) – 10.50</font></b><br/>
<br/>
<b><font size="4">	</font></b><font size="4">(nadaljevanje) kritike na ta račun pa vendarle danes poslušamo deležnike, da so nekako zadovoljni s tem, kar je v bistvu v načrtu in seveda mi to tudi pozdravljamo, hvala bogu. Vendar pa vseeno dejstvo pa je, da je eno papir eno je pa praksa v življenju, ki je pa mogoče kakšna druga pa vendarle. Naj le zaživi, če je to temu tako pa tudi pozdravljam tudi ta nacionalna sredstva, ki bodo prisotna ob teh prilivih iz evropskega kakor tudi državnega proračuna za kmetijstvo. Zanima me pa seveda imam tudi dve vprašanji sicer nekako izoblikoval tudi pozdravljam tudi to, da se podpira čebelarstvo in vinogradništvo, ki je v enem težkem nezavidljivem stanju trenutno. Imeli smo probleme v vinogradništvu saj veste z odkupi in tako naprej danes se pojavlja bolezen rumenica, ki je zdesetkala usodni del vinogradništva in še vedno bolj močna je ta bolezen, ki enostavno ni rešitve za to bolezen. Lahko tudi povem v informacijo, da je naš največji denar Ormoška klet beleži četrtino izpada iz tega naslova tako, da to so problemi, ki se jih bo treba nekako na neki interventni način ukvarjati z njimi, da se ta zadeva zatre. Gospod Lisec navija za sadjarstvo tudi v naših delih so bile sadjarske kapacitete, ki so nekako padale iz leta v leto, vendarle sadnje in zelenjava, sadjarstvo to so vsi pridelki, ki so pri samooskrbi izredno kritična. Tukaj me zanima v tem strateškem načrtu kakšna je vaša ocena po tem obdobju, ko bo? Ali bo to ta samooskrba, kje jo vi vidite mogoče v procentih ali ne vem kako iz vašega vzornega kota, kje bomo pristali pri samooskrbi tistih kritičnih pridelkih, ki jih enostavno nimamo in jih moramo uvažati? Zanima me tudi mogoče bore malo je debirokratizacije v tem delu načrta. Zanima me kakšno je vaše mnenje okoli debirokratizacije v kmetijstvu? To sta taki dve zanimivi vprašanji. </font><br/>
<font size="4">	To bi bilo z moje strani. Seveda brez problema podpiramo to, kar je na mizi in vam želimo, da se to tudi uresniči. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. </font><br/>
<font size="4">	K besedi se je javil še Boris Doblekar. Bi vas želel še enkrat spomniti, da v kolikor ne bomo seje zaključili do 11.30 jo bomo prekinili in jo nadaljujemo popoldne. </font><br/>
<font size="4">	Gospod Doblekar, izvolite. </font><br/>
<br/>
<font size="4">	</font><b><font size="4">BORIS DOBLEKAR (PS SDS): </font></b><font size="4">Hvala za besedo, predsednik. </font><br/>
<font size="4">	Spoštovani minister, dr. Podgoršek, vsi ostali gostje, poslanke in poslanci!</font><br/>
<font size="4">	Več ali manj ste že v sami predstavitvi zelo podrobno predstavili ta načrt skupne kmetijske politike in jaz lahko izrazim na tem mestu kot poslanec in kot človek, ki prihajam iz podeželja ali iz kmetijstva lahko rečem, da sem izjemno zadovoljen in vesel, da je prvič se zgodilo od kar smo v EU, da smo tako velika znatna sredstva namenili za kmetijstvo, kar seveda pozdravljajo tudi vse ostale organizacije in tudi nevladne organizacije, o katerih je tukaj notri dostikrat govora. Moram še enkrat izraziti veliko zadovoljstvo, da ste včeraj pri predsedniku Vlade skupaj z nevladnimi organizacijami in vsemi ostalimi deležniki tudi vi minister in pa seveda spoštovani predsednik Vlade prepoznali, da je potrebno za investicije v kmetijstvo nameniti več sredstev. Tudi ta sredstva ne bodo višja zgolj za investicije. S tem se bo tudi razvijalo podeželje, kmetje, mlade družine bodo ostajale na kmetijah, zemlje se bo obdelovala, ljudje bodo nekako začutili, da so pripadni zemlji in pa    </font><br/>
<br/>
<b><font size="4">23. TRAK: (SC) – 10.55</font></b><br/>
<br/>
<b><font size="4">	</font></b><font size="4">(nadaljevanje) država na njih ni pozabila, kar je bilo do sedaj v vseh teh letih dostikrat tudi slišati in pa seveda tudi pomen razvoja turizma in pa to, da ljudi iz mesta ali pa tudi iz tujine to je turiste nekako pripeljemo na naše podeželje, da se lahko spoznajo z delom naših kmetov, da lahko tudi kupujejo proizvode, izdelke in mislim, da je to samo pozitivno. </font><br/>
<font size="4">	Zelo me veseli, da je več pozornosti namenjeno območjem z omejeno dejavnostjo pa s tem nesrečno Naturo – no, nesrečno – je prav, da je in res imamo mi te nature zelo veliko v Sloveniji in vemo vsi, da se tukaj kmetje srečujejo z velikimi težavami. Dostikrat je tudi bilo rečeno, da kmetje so potarnali ja, mi nismo prišli na vrsto pri tem razpisu, nismo dobili sedaj po tem predlogu bo več sredstev namenjenih in bodo lahko vsi, ki bodo zainteresirani tudi ta sredstev torej pomoč države bodisi evropska sredstva bodisi tudi domača sredstva, ki jih je tokrat za 540 milijonov vse skupaj prišli do teh sredstev in se bo kmetijstvo lažje tudi razvijalo. </font><br/>
<font size="4">	Jaz moram še enkrat na koncu reči, da sem zelo vesel, da je do tega dogovora včeraj prišlo in da se za slovensko kmetijstvo kažejo lepši časi in da bomo tudi z vsemi ostalimi zakoni tudi tistimi, ki še prihajajo, ki so v povezavi s kmetijstvom nekako lažje prišli skozi po vsej verjetnosti, ker imamo tako dobro pripravljeno to podlago, ki je tukaj pred nami. Jaz sem vesel, da te številke in ta besedila gledam in berem in seveda dajem tudi vso polno podporo. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. </font><br/>
<font size="4">	Sedaj bom dal besedo še gospodu ministru za zaključne besede in pa za odgovore na določena vprašanja, ki so se izpostavila tekom razprave. </font><br/>
<font size="4">	Izvolite, gospod minister. </font><br/>
<br/>
<font size="4">	</font><b><font size="4">DR. JOŽE PODGORŠEK: </font></b><font size="4">Hvala lepa. </font><br/>
<font size="4">	Spoštovane poslanke in poslanci, predsedujoči, ostali prisotni. </font><br/>
<font size="4">	Verjetno je res včerajšnji večer prinesel bistveno lažjo razpravo tudi danes v Državnem zboru kajti naslovili smo z dodatnimi sredstvi tista področja, za katere skupaj ugotavljamo, da jih potrebujemo. Zelo sem vesel vseh pozitivnih informacij z vaše strani tudi pohval tako meni predvsem pa bi v tem delu absolutno nagovoril, da so te pohvale namenjene tudi mojim sodelavcem, kajti samo minister ne bi bil sposoben tega narediti, zato res iskrena hvala tudi vsem mojim sodelavcem, ki so skupaj z menoj v teh tednih, mesecih iskali optimalne rešitve, zato da imamo danes strateški načrt, o katerem lahko poslušamo bolj kot ne pozitivne misli. </font><br/>
<font size="4">	Strateški načrt - dovolite mi nekaj misli – je vendarle neki dokument, ki je pomemben tako za razvoj slovenskega kmetijstva, ki usmerja, ki spodbuja, nagovarja ne more pa biti in ga tudi ne smemo jemati na nobeni kmetiji na nobenem kmetijskem gospodarstvu kot izključni dejavnik odločitve. Torej, sredstva strateškega načrta ne smejo biti izključen dejavnik odločitve bodisi za mladega prevzemnika bodisi za investicijo bodisi za ne vem prestop v ekološko kmetijstvo in tako naprej preusmeritev v ekološko kmetijstvo in tako naprej, ampak moramo tukaj iskati rešitve predvsem v ekonomskem delu. Torej, ključni dejavniki odločitve morajo biti ekonomski rezultati kmetij in zaradi tega je potrebno peljati investicije in ne zaradi strateškega načrta ali denarja skupne kmetijske politike. Je pa denar skupne kmetijske politike tisti, ki lahko spodbuja, nagovarja, usmerja to pa drži. Menim, da smo s tem strateškim načrtom naredili ravno ta korak spodbudno, če temu rečemo politično okolje, če smo sedaj politiki, zato da lahko kmetijstvo ta sredstva izkoristi za prestrukturiranje in razvoj. Ste pravilno ugotovili, da v izvedbenem delu brez vseh ostalih deležnikov ne bo šlo brez zadrug, brez javne službe kmetijskega svetovanja brez institucij znanja in tako naprej. </font><br/>
<br/>
<b><font size="4">24. TRAK: (SC) – 11.00</font></b><br/>
<br/>
<b><font size="4">	</font></b><font size="4">(nadaljevanje) Verjetno je ta naša odgovornost politična s sprejetjem strateškega načrta bolj proti koncu. To je šele začetek za ostale deležnike, ki morajo v tem poslovnem političnem okolju začeti tudi udejanjati naloge, ki nas čakajo in na katere se tudi, spoštovane poslanke in poslanci, ki ste jih tudi vi zelo korektno naslovili. </font><br/>
<font size="4">	Bom poslušal čisto po informacijah še iti bolj po odgovorih. To je bil bolj tak splošen uvod. Da v tem strateškem načrtu oziroma s tem strateškem načrtu si res želimo povečati samooskrbo in to bomo lahko naredili samo na nekaj načinov, da bomo vsi skupaj vzeli ta sredstva, ki so na razpolago za tiste investicije, ki bodo sledile povečanju samooskrbe, za povečanje stabilnosti torej mreže proti toči, o reševanju proti pozebam, namakanje, rastlinjaki. S tem bomo zagotovo dvignili samooskrbo v dveh ključnih dejavnostih kot so sadjarstvo in zelenjadarstvo. Tukaj brez investicij ne moremo povečati, ne moremo stabilizirati pridelave, kajti kot kaže smo pod vedno večjim vplivom okolijskih težav. Sedaj za koliko? Verjetno v tem trenutku bi bilo to preambiciozno, da bi minister govoril koliko bomo imeli višjo samooskrbo v letu 2027-2028 seveda si jo želimo in želimo čim višjo in zato so namenjena ta sredstva. </font><br/>
<font size="4">	Debirokratizacija, birokratizacija sta gospod Ivanuša in tudi gospod Baković omenjala. V tem trenutku žal žanjemo tisto, kar smo sejali pri nastajanju tega programskega obdobja. Moje osebno mnenje je, da mora debirokratizirati, zmanjšati papirologijo, če hočete, da bi bilo fascikla, ki ga nesemo na Agencijo za kmetijske trge, ko vnašamo neko investicijo, neko prijavo na neki razpis. To še ni delo tega trenutka v tem strateškem načrtu tega še ne opredeljujemo nas pa to čaka tako po novem letu, ko bomo delali izvedbene dele tega strateškega načrta, kar je tudi mislim, da gospod Lenart spraševal o operativnem delu. Ta delček nas še čaka. Torej strateški načrt je strateški pogled na bodoči razvij in kot skupaj ugotavljamo in sem vesel teh pozitivnih mislih, da smo znali nasloviti strateški pogled, operativno nas pa delo še čaka. Nismo še zaključili, daleč od tega. Usklajevanje z Evropsko komisijo lahko se zgodi, da bo kakšen del strateškega načrta na koncu sprejet drugačen kot je sedaj, kar je na koncu tudi še komisija tista, ki bo rekla to je v redu, to ni v redu pa vendarle na neki način mislim, da bomo poskušali to, kar smo zapisali bomo naredili vse, da bomo obranili tudi s pomočjo naših strokovnjakov iz slovenskega okolja.	</font><br/>
<font size="4">	Se strinjam to, kar je tudi omenil gospod Podkrajšek ni vse tako narobe, vse tako slabo kot nas nekaterih opozarjajo, da je pa to sedaj konec slovenskega kmetijstva z ne vem čem, z nekim ukrepom. Tudi mene so že nekateri pozivali k odstopu, če ne moremo zagotoviti dodatnih sredstev, če ne moremo ne vem kaj, ampak vendarle, v tem trenutku ne glede na to, da je verjetno res kmetijstvo, da je v tem trenutku verjetno kmetijstvo res v enem izredno težkem položaju na izjemni preizkušnji utrujeni od korone, utrujeni od nejasne prihodnosti, zaradi korona krize, zaradi sedaj cenovnih nesorazmerij in v tem času, ko delamo strateški načrt je to verjetno najslabši možni čas za strateško razmišljanje, ker ne vemo kako bomo jutri preživeli pa vendarle morda je iztega vzornega kota, če je morala korona priti prišla v najbolj optimalnem trenutku, da se vsi skupaj zavedamo, da je prehranska varnost tudi v Evropski uniji odvisna od prehranske varnosti posamezne države. Nas je opozorila na to, da moramo poskrbeti za prehransko varnost tudi v naši državi. Zato se res zahvaljujem gospod Ivanuši za te misli okoli samooskrbe, ki so zelo pomembne in mislim, da tudi na podlagi teh izkušenj zadnjih dveh let oziroma leta in pol gradimo ta strateški načrt, zato da bomo prehransko bolj varni, bolj samostojni in tako naprej. Tudi danes, ko govorimo kako je kmetijstvo slabo še vedno imamo v Sloveniji primere odličnih praks pa ne samo na ravnini. Zadnjič sem imel priložnost hoditi po Idrijskem nad tisoč metrov nadmorske višine na 40 hektarski     </font><br/>
<br/>
<b><font size="4">25. TRAK: (SC) – 11.05</font></b><br/>
<br/>
<b><font size="4">	</font></b><font size="4">(nadaljevanje) kmetiji na večjih takih kmetijah, kjer bi bila edina ravnina tam, kjer stoji hlev in hiša vse ostalo breg in so ambiciozni in investirajo imajo mladega prevzemnika in celo zaposlujejo. Se pravi s pravim poslovnim modelom se tudi v tem trenutku splača kmetovati in to tudi v najtežjih pridelovalnih pogojih. Jaz sem že sam pri sebi malo za hec včasih dejal, da bi bilo dobro narediti ekskurzijo ravninskih kmetov na ta del, da vidimo, da se da s pravo poslovno idejo, s povezovanje, sodelovanjem in sodelovanjem v verigah preskrbe s hrano. To je tisti del, s katerim naslavljamo dohodkovni del in povečanje dohodka recimo primarnega sektorja. </font><br/>
<font size="4">	V tem strateškem načrtu ne rešujejo vsega v Republiki Sloveniji to je treba vedeti. Tudi sodelovanje z MGRT, lesni centri in tako naprej to so povsem drugi dokumenti, ki nastajajo. Rešujemo pa v tem delu, ki paše v strateški načrt do primarne pridelave majhnega obsega. To pa v njem rešujemo tudi, ko govorimo o primarni pridelavi gozdno lesnih sortimentov. Za ostale lesne centre imamo debato na povsem drugih nivojih in tukaj moramo svoje še oddelati se strinjam skupaj z MGRT. / nerazumljivo/ sodelovanju pri dopolnilnih dejavnosti lahko izrazito oziroma res sem vesel, da MGRT ima v tem trenutku velik posluh tudi za dopolnilne dejavnosti s področja turizma in jih tudi vključuje ves čas v pripravo strateških dokumentov, ki nastajajo za razvoj slovenskega turizma. Torej, prepoznali smo kmečke turizme kot dopolnilne dejavnosti kot eden pomemben segment razvoja slovenskega turizma. </font><br/>
<font size="4">	Učinek na proračun. Tudi o tem je bila debata že večkrat tudi včeraj. Jaz lahko zatrdim, da tudi ta dodatna povečanja v bistvu ne vplivajo na proračun 2023 pa, da bom zelo eksakten vpliva za dodatne 4 milijone OMD sredstev, ki se izplačujejo v istem letu. Torej vsa neposredna plačila, ki bodo dobila kmetijska gospodarstva v letu 2030 so še iz tega programskega obdobja tudi sedaj bomo za leto 2021 izplačali januarja 2022, kar pomeni, da največji finančni učinki ali pa posledice tega tudi včerajšnjega dogovora bodo v letih verjetno 5, 6, 7, 28 in 29 odvisno od predhodnih obdobij, ko bomo zaključevali te investicijske dele. Torej, za leto 2024 proračun, zaradi tega dogovora ne bo prav nič osiromašen oziroma se tresel daleč od tega. Mislim, da eden del teh dodatnih 4 milijonih skoraj iz našega proračuna, če malo prihranimo kje drugje pokrijemo s proračuna NKBP torej 2023 ni dileme. 2024 prvi malo večji učinki… Predvsem zakaj govorimo s takšnim zamikom, ker učinek dodatnih sredstev je samo na program razvoja podeželja samo na investicijah, kar pomeni 2023 bo razpis, vloga in šele potem izvedena investicija, zahtevek in nekje 2025 izplačila za te zadeve. </font><br/>
<font size="4">	Postopek je bil pri sprejemanju tega zelo zahteven. Res zahteven moram priznati. Z ekipo smo oddelali se mi zdi več kot smo mislili, da sploh lahko in bom še enkrat rekel toliko kolikor je bilo potrebno. Zagotovo nismo niti enega sestanka odpovedali ali ga ne naredili, če smo ocenili skupaj z deležniki, da ga potrebujemo torej toliko kot je bilo potrebno, izjemno veliko. </font><br/>
<font size="4">	Glede mladih prevzemnikov vprašanje gospe Dimic. Da mlade prevzemnike naslavljamo zelo intenzivno preko samega ukrepa za mlade prevzemnike in moram biti tukaj izjemno vesel, da so mladi prevzemniki oziroma Zveza slovenske in podeželske mladine izjemno aktivno sodelovali pri načrtovanju ukrepov za mlade prevzemnike. Na drugi stani pa lahko povem, da je v tem strateškem načrtu tudi ukrep, ki se mu reče »medgeneracijski prenos« vreden okoli 7 milijonov in pol, ki je namenjen ravno tistim prenosnikom torej tistim, ki kmetijo prenašajo na mlade z namenom, da bodo lahko ne kot rento ne kot penzion ali karkoli lahko dobili neko nagrado za ta prenos znanja na mlade prevzemnike torej s tem naslavljamo tudi prenosnike. Res pa je zgodnjega upokojevanja ne moremo zapisati, ker je to že enkrat bilo, je komisija to že ustavila. Lahko bi to financirali iz socialnih skladov ne pa iz Kmetijskega sklada tako, da v tem delu imamo ta del kar težavo. </font><br/>
<font size="4">	Kar se davčne politike tiče jaz večkrat rečem govorite samo s kmetijskim ministrom to je vprašanje za mojega kolega finančnega ministra in večkrat    </font><br/>
<br/>
<b><font size="4">26. TRAK: (SC) – 11.10</font></b><br/>
<br/>
<b><font size="4">	</font></b><font size="4">(nadaljevanje) odpiramo kakšne teme in jih imamo na mizi tudi nekaj nabor ukrepov moram biti iskren tudi včeraj sva s predsednikom Vlade govorila o teh ukrepih. Zagotovo nas še nekateri izzivi čakajo, ampak zelo iskreno sedaj delati konkretne davčne reforme, ko je treba čez Državni zbor pripeljati po moje bodo prekmalu volitve, da bi to lahko naredili torej z neko resno zakonsko materijo, če jo šele začenjamo delati po mojem smo že prepozni glede na skrajni rok volitev kot vemo naj bi bilo 24. aprila. Nas pa čakajo tukaj zagotovo premiki. Tudi s predsednikom Vlade sva o tem že govorila. Če bo dana priložnost se bomo zagotovo tega zelo ambiciozno lotili ne samo za eko tudi za dopolnilne dejavnosti kot je bilo rečeno in primarno pridelavo in tako naprej. </font><br/>
<font size="4">	Gospod Bakovića sem prehranil do konca, ker sem mislim, da se nam bo pridružil, ampak okej. Vendarle strateški načrt je izjemno okolijsko naravnan. To, da zahteva v bistvu je evropski okvir. 25 % prvega stebra, 35 % drugega stebra oziroma če smo tukaj malo bolj ambiciozni malo manj v prvem, kar sem že prej povedal kot rabat. Tukaj ni dileme in tudi komisija bo preverjala, presojala ukrepe, ki smo jih zapisali v strateški načrt. Zelo natančno jih bomo morali tudi zelo natančno opravičevati oziroma jih zagovarjati in sam kot nekdanji šolnik lahko rečem, da to bo verjetno eden najtežjih izpitov, ki smo jih imeli. Komisija ne bo izpustila čez nekih navideznih okolijskih ukrepov, ampak tistih, ki bodo zares delovali in zato bo verjetno ta trajnostna praksa zagotovo še pomembnejša. Trajnostna praksa, na kar opozarjajo tudi ministri v Evropski uniji vseh 27 držav verjetno za seboj potegne verjetno tudi malo višjo ceno hrane in sedaj kot ministri pa pričakujemo od evropskih davkoplačevalcev, kupcev hrane, da bodo to svojo zahtevo, ki so jo vnesli v strateške načrte v skupno kmetijsko politiko nagrajevali tudi z nakupnim odločanjem, kajti nove prakse, nove omejitve v primerjavi z ostalim svetom, kjer je Evropa bistveno bolj zahtevna in je prav tako in ima višje standarde pridelave hrane in je prav tako to pomeni, da moramo biti pozorno med trgovinskimi sporazumi z ostalim svetom, kjer moramo ali pa pričakujemo ministri, da bomo uvažali le tisto hrano, ki bo pridelana z enakimi standardi kot ta, ki ga imamo v Evropski uniji drugače imamo resen problem, na nivoju Evrope sedaj govorim, ampak okej, to je bila odločitev. </font><br/>
<font size="4">	Položaj kmetov v verigi preskrbe s hrano v enem delu naslavljamo kot sem že prej povedal preko povezovanja, sodelovanja in tako naprej. Prihodki za preživetje niso samo odvisni od SKP, ampak tudi od ostalih zadev. Jaz trdim, da imamo enega najboljših zakonov o kmetijstvu, kar se tiče nedovoljenih ravnanj v Evropski uniji. Imamo varuha, agencijo in dobro zakonsko podlago, da bi lahko marsikaj naredili na tej verigi preskrbo s hrano samo te institucije kot kažejo se morajo še uteči, morajo začeti delati tisto, kar imajo zakonsko možnost. </font><br/>
<font size="4">	Gospod Baković je govoril o tem, da nekateri dobijo, nekaterih izgubijo to sem že uvodoma izpostavil na podlagi študije agrarnih ekonomistov imamo, vendarle neki pogled tudi na ta del, da nismo šli na nivo posameznih kmetij, ampak na nivo posameznih skupin vseh različnih in tako naprej. Nobena ne bo iz strateškega načrta in teh prerazporeditev v bistveno slabšem položaju ali pa niti ne v kako zelo slabšem položaju kot je sedaj. Birokratizacija oziroma birokracija, ki jo je gospod Baković omenil sem že komentiral. Škoda po divjadi je vključena kot popašenost medtem, ko za ostalo škodo po divjadi kot delajo divji prašiči in tako naprej razvijejo imamo pa tudi že v Zakonu o divjadi in lovstvu sistem, ki je postavljen torej koncesionarji so dolžni poravnati to škodo, ki jo tudi ocenjujemo in tako naprej. Pri popašenosti pa imamo problem, ker jo je težko oceniti - kaj bi bilo če tam ne bi bilo – in zato smo se odločili za to intervencijo preko strateškega načrta. </font><br/>
<font size="4">	Gnojenje gnojev, kar je gospod Baković omenil ta problem v Kočevju. Tukaj moramo biti iskreni v kolikor EU hoče zmanjšati gnojila za 20 odstotkov, potem bomo morali še bolj učinkovito rabiti organska gnojila. Ali je to problem ali je to rešitev je pa sedaj drugo vprašanje. Jaz menim, če želimo slediti tem ciljem bo dobra raba organskih gnojil rešitev in jih bomo morali uporabljati. Jaz mislim, da je tudi v tem delu saj kolikor vem je tudi ta problematika bistveno manjša z     </font><br/>
<font size="4">	 </font><br/>
<b><font size="4">27. TRAK: (SC) – 11.15</font></b><br/>
<br/>
<b><font size="4">	</font></b><font size="4">(nadaljevanje) odločnim sodelovanjem tudi s tem največjim kmetijskim gospodarstvom na Kočevskem. </font><br/>
<font size="4">	Sem pa vesel, da če že nismo mogli biti tako zelo nastrojeni proti strateškemu načrtu, kar pomeni, da je verjetno dober, da smo našli kaj drugega. Gospod Baković je izpostavil danes Zakon o divjadi in lovstvu, ki nima nobene veze s tem strateškim načrtom. Mimogrede bi mu z veseljem sporočil, da Zakon o divjadi in lovstvu in ta sprememba, ki jo delamo ne ukinja lovišč s posebnim namenom, če smo že to temo imeli odprto, ampak zgolj usklajuje zakon sam s seboj 7. in 68. člen. Usklajuje in zato samo poimenski seznam lovišč s posebnim namenom umikamo iz zakona. Še vedno so in ohranjamo lovišča s posebnim namenom. Ko bomo govorili v Državnem zboru o teh temah bomo imeli pred seboj že in to smo tudi s sodelavci dogovorjeni bomo imeli pred seboj že vse podzakonske akte, da bomo zelo jasno povedali, katere so morebitne predvidene spremembe na loviščih s posebnim namenom tudi, zaradi racionalizacije, boljšega upravljanja, zniževanje izgube. Vemo, da se ukvarjamo pri loviščih s posebnim namenom za vsako sedaj že drugo leto zaporedoma z izgubami. To so vprašanja, ki jih moramo vsi odgovoriti zelo konkretno, korektno se strinjam z vami in se veselim tudi razprave okoli tega zakona, ko bo na vrsti, zato danes ne bi več o tem. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa, minister. </font><br/>
<font size="4">	S tem zaključujem 32. nujno sejo odbora in se vam zahvaljujem za udeležbo in razpravo. Vas še obveščam, da ob 12. uri imamo sklican nov odbor. </font><br/>
<font size="4">	Hvala. </font><br/>
<br/>
<b><font size="4">Seja je bila končana 2. decembra 2021 ob 11.18.</font></b>
</root>