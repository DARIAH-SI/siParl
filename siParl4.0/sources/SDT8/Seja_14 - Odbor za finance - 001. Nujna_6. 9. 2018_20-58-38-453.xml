<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA FINANCE </font></b><br/>
<b><font size="4">1. nujna seja</font></b><br/>
<br/>
<b><font size="4">(6. september 2018)</font></b></p></div><br/>
<b><font size="4">Sejo je vodil Robert Polnar, predsednik odbora.</font></b><br/>
<b><font size="4">Seja se je začela ob 12. uri. </font></b><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Gospe poslanske, gospodje poslanci, gospe in gospodje! Začenjam 1. nujno sejo Odbora za finance. Vse prisotne prav lepo pozdravljam! Poseben pozdrav pa namenjam kandidatu za ministra za finance dr. Andreju Bertonclju. </font><br/>
<font size="4">	Obveščam vas, da so za današnjo sejo zadržani in se seje ne morejo udeležiti naslednje članice in člani odbora: Luka Mesec in Karmen Furman. Zaenkrat nimam obvestila o tem, kateri bodo nadomestni člani in članice odbora. </font><br/>
<font size="4">	S sklicem nujne seje ste prejeli dnevni red. Ker v poslovniškem roku nisem prejel predlogov za spremembo dnevnega reda, je ta določen, kot je bil predlagan s sklicem seje. </font><br/>
<font size="4">	</font><br/>
<font size="4">	Prehajamo na </font><b><font size="4">1. TOČKO DNEVNEGA REDA - PREDSTAVITEV DR. ANDREJA BERTONCLJA, KANDIDATA ZA MINISTRA ZA FINANCE.</font></b><br/>
<b><font size="4">	</font></b><font size="4">Odbor bo predstavitev kandidata opravil na podlagi drugega odstavka 112. člena Ustave Republike Slovenije ter prvega in drugega odstavka 230. člena Poslovnika Državnega zbora. </font><br/>
<font size="4">	Za sejo ste kot gradivo prejeli listo kandidatk in kandidatov za ministrice in ministre Vlade Republike Slovenije z dne 30. avgusta 2018; predlagatelj liste je predsednik Vlade Marjan Šarec. Članice in člani ste prejeli tudi dva dopisa Vseslovenskega združenja malih delničarjev z dne 4. 9. in 5. 9. 2018. </font><br/>
<font size="4">	Na sejo sem povabil kandidata za ministra za finance dr. Andreja Bertonclja. Danes so na seji prisotni tudi predstavniki zainteresirane javnosti. Vse prisotne obveščam, da imajo danes besedo na odboru samo članice in člani Odbora za finance, tako kot je določeno v 230. členu Poslovnika Državnega zbora. </font><br/>
<font size="4">	Tako, gospe in gospodje, to bi bilo za uvod. </font><br/>
<font size="4">	Zdaj pa k besedi vabim kandidata za ministra za finance dr. Andreja Bertonclja, da se najprej predstavi odboru, potem pa bo v nadaljevanju tudi odgovarjal na vprašanja, mnenja in pripombe članic in članov Odbora za finance. Gospod Bertoncelj, izvolite, beseda je vaša. </font><br/>
<br/>
<font size="4">	</font><b><font size="4">DR. ANDREJ BERTONCELJ: </font></b><font size="4">Spoštovani gospod predsednik, spoštovane članice in člani Odbora za finance! Lepo vas pozdravljam in se vam zahvaljujem za čas, ki mi ga boste danes namenili. </font><br/>
<br/>
<b><font size="4">2. TRAK (VI) 12.05</font></b><br/>
<br/>
<font size="4">	(Nadaljevanje) Predlog kandidata za ministra za finance, ki ga je mandatar poslal v Državni zbor zame pomeni veliko čast in priznanje za moje dosedanje delo. Hkrati pa pomeni ogromno odgovornost. </font><br/>
<font size="4">	Dovolite v nadaljevanju nekaj besed o sebi. Sem finančni strokovnjak z mednarodnimi izkušnjami. Sem doktor ekonomskih znanosti s področja financ in redni profesor za področje menedžmenta. Dodatno sem se usposabljal na Harvardu in Cambridgu. Tekoče se sporazumevam v angleškem in nemškem jeziku. Imam 25 let delovnih izkušenj v gospodarstvu, predvsem na področju finančnega menedžmenta, od tega 18 let delovnih izkušenj na vodstvenih položajih. Več let sem deloval v New Yorku. V poslovni karieri sem bil med drugim predsednik družbe Lek USA v New Yorku, pomočnik generalnega direktorja za področje financ v Leku in direktor sektorja ter svetovalec predsednika uprave za korporativno upravljanje v Kemo farmacija. Imam dolgoletne izkušnje na področju finančnega menedžmenta, korporativnega upravljanja in poslovno-finančnega prestrukturiranja  družb v mednarodnem okolju. Sem prejemnik oziroma soprejemnik srebrnega priznanja z listino Gospodarske zbornice Slovenije za model Evolucijskega razvoja poslovnih sistemov. Sem tudi podpredsednik Društva slovenska akademija za menedžment. 10 let sem bil profesor za področje menedžmenta in znanstveni svetnik na Univerzi na Primorskem na Fakulteti za menedžment. Moja bibliografija je obsežna in vključuje 10 knjig, od katerih so nekatere bile izdane v ruskem, italijanskem, makedonskem in hrvaškem jeziku in preko 40 znanstvenih prispevkov v mednarodnih revijah. Trenutno sem član uprave Slovenskega državnega holdinga, odgovoren za področje upravljanja in prestrukturiranja ter finančnega upravljanja kapitalskih naložb države. </font><br/>
<font size="4">	Spoštovan! Svojo vizijo vodenja Ministrstva za finance bom pričel s sloganom: Slovenija mora ostati ekonomsko uspešna in socialna država. Za uresničevanje tega cilja bo Ministrstvo za finance z izvajanjem naloge iz svoje pristojnosti delovalo v smeri zagotavljanja stabilnega javnofinančnega okolja, dobro delujočega finančnega sistema in soustvarjanja stabilnega in predvidljivega poslovnega okolja. Kot prvo in ključno, Slovenija mora povečevati svojo ekonomsko uspešnost. Ključni dejavnik uspeha bo povečevanje prihodkovne strani. Predvsem bomo morali ustvarjati največji možni bruto domači proizvod. Beležimo peto zaporedno leto visoke gospodarske rasti. Tudi za letošnje leto je ocena ugodna. Ocenjuje se, da bomo dosegli nivo okoli 4,5 odstotne rasti BDP. Ampak na obzorju se kažejo prvi znanilci umirjanja. </font><br/>
<font size="4">	Slovenija od leta 2012 izvaja fiskalno konsolidacijo. Izstopila je iz postopka presežnega primanjkljaja in odpravila makroekonomska neravnovesja. Leta 2015 je javnofinančni primanjkljaj nominalno prvič padel pod mejo 3 % BDP, ki je kot zgornjo mejo za javnofinančni primanjkljaj določa pakt stabilnosti in rast na ravni EU. Za letošnje leto se načrtuje presežek v višini 0,4 % BDP. S tem je tlakovana pot do postopnega strukturnega uravnoteženja javnih financ,</font><br/>
<br/>
<b><font size="4">3. TRAK: (DAG) - 12.10</font></b><br/>
<br/>
<b><font size="4">	</font></b><font size="4">(nadaljevanje) ki hkrati zasleduje tudi cilje spodbujanja gospodarske rasti. Ampak tu gre za nominalni presežek, ki je v dobrih časih bolj kot ne pričakovan. Ko ta presežek prilagodimo stanju gospodarskega cikla, ko torej preračunamo iz nominalnega v ciklično prilagojen saldo, pa dobimo ciklično prilagojen primanjkljaj. Bomo torej v letu 2018 še vedno imeli določen strukturni primanjkljaj. </font><br/>
<font size="4">	Slovenija je pri upravljanju z javnimi financami zavezana k spoštovanju osnovnega načela, ki je izvedbeno opredeljen v Zakonu o fiskalnem pravilu. Hkrati je zavezana spoštovati zaveze Pakta za stabilnost in rast. V tem smislu bomo nadaljevali z izboljševanjem strukturnega položaja, to je salda sektorja država, tudi v letu 2019. Srednjeročni cilj MTO je načrtovan za leto 2020. Zaradi višine dolga sektorja država in stroškov staranja, ki jih Sloveniji prinašajo demografski trendi, za Slovenijo uravnotežene javne finance ne pomenijo salda nula, ampak strukturni presežek v višini 0,25 % bruto domačega proizvoda na letni ravni. </font><br/>
<font size="4">	Kot drugo in ključno, le nadaljevanje visoke gospodarske rasti lahko zagotovi večje obsege javnih izdatkov za različne namene. V zadnjem obdobju so javnofinančni izdatki naraščali, vendar tu poudarjam, po stopnjah, ki so bile nižje od rasti prihodkov, kar je omogočalo javnofinančno konsolidacijo. Javnofinančna konsolidacija v smislu ustavnega načela uravnoteženih proračunov in Zakona o fiskalnem pravilu še ni zaključena. Skladno z Zakonom o javnih financah Vlada do 1. oktobra vsako leto Državnemu zboru predloži predlog sprememb proračuna za T-1 in predlog proračuna za T-2. Skratka, proračun za leto 2019 je že sprejet, vendar je od njegovega sprejetja novembra 2018 prišlo do treh pomembnih odstopanj, ki zahtevajo spremembe proračuna za leto 2019. Na področju plač v javnem sektorju se že v začetku 2019 sprostijo vsi varčevalni ukrepi, kar pomeni, da na plačnih postavkah ni zagotovljenih dovolj pravic porabe; groba ocena je, da manjka ca 100 milijonov evrov. </font><br/>
<font size="4">	Kot drugo, črpanje sredstev evropske kohezijske politike 2014-2020 v preteklih in tudi v letošnjem letu poteka prepočasi oziroma počasneje od pričakovanj. Na primer, od letos načrtovanih 552 milijonov evrov je do zdaj porabljenih 98 milijonov evrov. Zato je treba ministrstvom zagotoviti višje pravice porabe za ta namen v letih 2019 in 2020. </font><br/>
<font size="4">	Kot tretje, transferji posameznikom in gospodinjstvom, predvsem področje sociale. Letos je bil sprejet zakon, ki je denarno socialno pomoč za posameznika dvignil z 297 na 385 evrov. Po oceni resornega ministrstva je letni učinek te spremembe ca 100 milijonov evrov. Skladno z uredbo Evropskega parlamenta in Sveta o skupnih določbah za spremljanje in ocenjevanje osnutkov proračunskih načrtov ter zagotavljanje zmanjšanja čezmernega primanjkljaja držav članic v evroobmočju mora tudi Slovenija kot članica evroobmočja Evropski komisiji in Evroskupini najpozneje do 15. oktobra posredovati osnutek proračunskega načrta za leto 2019, z vključenimi glavnimi usmeritvami glede ciljev</font><br/>
<br/>
<b><font size="4">4. TRAK (VI) 12.15</font></b><br/>
<br/>
<font size="4">	(nadaljevanje) in ukrepov na ravni sektorja država. Skratka, nemudoma bo potrebno zavihati rokave. Dolg sektorja države je na nivoju cirka 32 milijard evrov in se znižuje. In se bo po ocenah ministrstva zniževal tudi v letu 2019 in padel pod 70 % BDP. naš cilj ostaja, da se dolg države zniža pod 60 % BDP, kar izhaja iz pakta o stabilnosti in rasti ter kot narekuje pravilo o dolgu. Na tak način si lahko Slovenija zagotovi fiskalni prostor za proticiklično delovanje v času morebitnih poslabšanih ekonomskih okoliščinah v prihodnosti. Strošek državnega proračuna za obresti se po oceni ministrstva v letu 2019 znižuje na višino cirka 800 milijonov evrov oziroma 1,61 % ocenjenega BDP. Strošek državnega proračuna z obresti se bo po ocenah zniževal tudi v prihodnih letih. Višina znižanja pa bo odvisna od potreb po financiranju položaja Slovenije na kapitalskih trgih in monetarnih razmer v evroobmočju. Tudi struktura dolga Republike Slovenije se je v zadnjih letih glede na ključne kazalnike tveganja bistveno izboljšala. Profil zapadlosti dolga se je izboljšal oziroma bolje rečeno podaljšal. </font><br/>
<font size="4">	Ministrstvo za finance bo sooblikovalo izhodišča ekonomske politike v mandatu 2018-2022. Pri tem bo izhajalo iz gonilcev gospodarske rasti merjene v BDP. Rast dodane vrednosti v izvozu, to je neto izvoz, investicije, to je neto povečanja osnovnih sredstev in rast potrošnje v sektorjih država in gospodinjstvo. Ministrstvo za finance bo z izvajanjem nalog iz svoje pristojnosti aktivno delovalo pri soustvarjanju razvojnih priložnosti in pogojev za povečanje ekonomske uspešnosti Slovenije. </font><br/>
<font size="4">	Naj navedem nekaj pomembnih usmeritev: dolgoročna vzdržnost javnih financ in zniževanje presežnega javnega dolga, razvojna naravnanost proračunske potrošnje države. Slovenija bo tudi v novi finančni perspektivi 2021-2027 prejemnica sredstev v višini cirka 3,1 milijarde evrov, predvsem pa mora iz tega naslova povečati učinkovitost črpanja evropskih sredstev. Stabilen in dobro delujoč finančni sistem, soustvarjanje pogojev, da bodo banke povečevale obseg kreditne aktivnosti gospodarstva ob pogoju aktivnega obvladovanja tveganj. Nadalje, izboljševanje bonitetnih ocen, nivo A pri mednarodnih bonitetnih hišah S&amp;P, Moody's &amp; Fitch in napredovanje na lestvicah konkurenčnosti kot so Doing business, AMD, Global competitiveness report in s tem krepitev položaja Slovenije na kapitalskih trgih v kontekstu pogojev financiranja. Nadalje učinkovito upravljanje s kapitalskimi naložbami države, povečevanje donosov in dividendnih prilivov v državno blagajno. Aktivna vloga SID banke kot nacionalne slovenske razvojne banke. Izboljšanje odnosov z mednarodnimi razvojnimi finančnimi inštitucijami, Evropska investicijska banka, EBRD, svetovna banka. Ministrstvo za finance bo tudi aktivno sodelovalo pri predvideni izvedbi in zastavljenih predvidenih strukturnih reform, ki so sicer v pristojnosti drugih resorjev. Imajo pa pomembne </font><br/>
<br/>
<b><font size="4">5. TRAK: (DAG) - 12.20</font></b><br/>
<br/>
<b><font size="4">	</font></b><font size="4">(nadaljevanje) javnofinančne posledice, kot so: strukturni ukrepi na trgu dela, ki bodo zagotavljali nadaljnje zniževanje brezposelnosti, hitrejši vstop mladih in počasnejši izstop starejših na trgu dela ter zmanjševanje vrzeli na trgu dela, vezano na povpraševanje po kadrih in kompetencah, da bo produktivnost rasla hitreje kot stroški dela, kar omogoča večanje dodane vrednosti in konkurenčnosti gospodarstva. Rast dodane vrednosti bo temeljila na inovativnosti in povezovanju družbenih podsistemov z gospodarstvom. Večja učinkovitost javnega sektorja in boljši servis za prebivalstvo in gospodarstvo, odprava administrativnih ovir in predvsem boljša podpora za domače in tuje investitorje v Sloveniji. Predvidljivo davčno okolje in, »last but not least«, pospeševanje izvoza kot ključnega generatorja gospodarske rasti v Sloveniji. </font><br/>
<font size="4">	Po posameznih področjih Ministrstva za finance bodo ključne usmeritve sledeče. Ena, proračunsko področje. V okviru sektorja država se tudi v letu 2019 in 2020 nadaljuje postopna javnofinančna konsolidacija in zagotavlja povečevanje presežkov. Poleg priprave sprememb proračuna države za leto 2019 in proračuna države za leto 2020 se postavi okvire za pripravo proračunov in finančnih načrtov ostalih enot sektorja država, ki bodo ob nadaljevanju javnofinančne konsolidacije tako po kriteriju primanjkljaja kot tudi po kriteriju dolga zagotovili primerno financiranje predvidenih javnih potreb. Sodelovanje pri izvedbi predvidenih strukturnih reform, ki so sicer v pristojnosti drugih ministrstev oziroma drugih resorjev, imajo pa pomembne javnofinančne posledice, ker brez izvedbe le-teh ni mogoča trajna javnofinančna stabilizacija v skladu s fiskalnim pravilom. Nadalje, učinkovito upravljanje z dolgom sektorja država, s ciljem zniževanja le-tega ob hkratnem zniževanju stroškov servisiranja obstoječega dolga. Omogočiti učinkovit servis proračunskim uporabnikom pri izvajanju plačilnih in računovodskih storitev. </font><br/>
<font size="4">	Drugič, davčno področje. Celovito proračunsko nevtralno davčno prestrukturiranje, ki bo zagotavljalo stabilno financiranje javnih potreb z jasno prioritetno listo ter dobro zasnovan dohodninski sistem; celovit pregled in analiza konkurenčnosti davčnih bremen dela in kapitala. Nadalje, povečevanje učinkovitosti pri pobiranju dajatev in povečevanje pravne varnosti zavezancev, s čimer se bo povečevalo zaupanje javnosti v pravičnost davčnega sistema. Prenova zakonov na davčnem področju, naj navedem le dva: davek na nepremičnine, davek na motorna vozila. </font><br/>
<font size="4">	Tretjič, upravljanje s kapitalskimi naložbami države. Prenova Strategije upravljanja kapitalskih naložb; ohranitev in nadgradnja skladnosti upravljanja podjetij v državni lasti z načeli OECD; nadaljevanje aktivnosti na ustanovitvi Demografskega rezervnega sklada, ki bo zagotavljal dolgoročno stabilnost pokojninskega sistema.</font><br/>
<font size="4">	Četrtič, finančni sistem. Po opravljenem prenosu prenovljene evropske zakonodaje na področju bančne unije v slovenski pravni </font><br/>
<br/>
<b><font size="4">6. TRAK: (DAG) - 12.25</font></b><br/>
<br/>
<b><font size="4">	</font></b><font size="4">(nadaljevanje) red je treba v sodelovanju z Banko Slovenije zagotoviti večjo podporo bančnega sistema gospodarstva, predvsem v smislu dostopa do finančnih virov.  Nadalje, predviden je zaključek prodaje Nove Ljubljanske banke in Abanke v letu 2018 oziroma 2019. Okrepiti delovanje Urada za preprečevanje pranja denarja, za preprečitev pojavov pranja denarja ali financiranja terorizma. 	</font><br/>
<font size="4">	Petič, mednarodno finančno področje. Nadaljevati je treba s politiko aktivnega sooblikovanja evropskih politik na področju iz pristojnosti Ministrstva za finance in še naprej delovati aktivno v okviru OECD. Aktivno delovanje v okviru razprav o dokončanju bančne unije glede na sprejetje bančnega svežnja; aktivno delovanje v okviru razprav pri reformi evropskega mehanizma za stabilnost EMS. </font><br/>
<font size="4">	Spoštovani, ključni dejavnik uspeha bo zamejitev javne porabe v okvir naših dejanskih zmožnosti. Poiskati bomo morali najbolj učinkovite načine porabe javnega denarja, javna poraba mora postati bolj učinkovita, gospodarna in transparentna. Odpraviti bomo morali neracionalno porabo. Ne smemo zanemariti dejstva, da se da pozitivne učinke doseči tudi z omejevanjem porabe ali pa z racionalizacijo. Predvsem pa moramo kot skrbni gospodarji države predvidene aktivnosti izvajati v skrbno načrtovanih korakih, v okviru danih možnosti, postopno in na osnovi finančnih izračunov. V primeru negativnih odklonov in poslabšanj makroekonomskih razmer pa se nemudoma ustrezno odzvati. Le ekonomsko uspešna Slovenija je lahko tudi socialno pravična. Naše poslanstvo je njuno hkratno soustvarjanje v največji možni meri. Pri tem bo Ministrstvo za finance aktivno delovalo pri ustvarjanju razvojnih priložnosti in izboljšanju blaginje naših ljudi vseh generacij - izboljšanju blaginje naših ljudi vseh generacij. </font><br/>
<font size="4">	Spoštovani predsednik, spoštovane članice in člani Odbora za finance! Zelo dobro se zavedam, da bom pri svojem delu potreboval vašo podporo, za kar se vam vnaprej priporočam. Spoštovani, hvala za vašo pozornost. </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Gospod kandidat, hvala lepa za predstavitev. </font><br/>
<font size="4">	Preden nadaljujemo, obveščam odbor, da bo namesto člana odbora Franca Kramarja iz Poslanske skupine Stranke Alenke Bratušek danes sodeloval pri delu odbora poslanec Andrej Rajh in namesto člana odbora Luke Mesca iz Poslanske skupine Levica bo sodeloval pri delu odbora poslanec Franc Trček. </font><br/>
<font size="4">	Zdaj prehajamo na razpravo članov odbora. Predlagam, da vsak od tistih, ki ste se prijavili k razpravi, opravi svojo razpravo in postavi vprašanja, da potem na ta vprašanja kandidat odgovori, in nadaljujemo po zaporednem vrstnem redu prijavljenih. Prvi je prijavljen poslanec Marko Pogačnik. Poslanec, imate besedo, izvolite. </font><br/>
<br/>
<font size="4">	</font><b><font size="4">MAG. MARKO POGAČNIK (PS SDS): </font></b><font size="4">Spoštovani predsednik, hvala za besedo. </font><br/>
<font size="4">	Spoštovani kandidat za ministra za finance, lep pozdrav! </font><br/>
<font size="4">	V uvodnem delu pri osebnostni predstavitvi pozitivno jemljem, da prihajate iz gospodarstva in da ste tudi navedli, da ste naredili kar nekaj svojih del do sedaj. V nadaljevanju, ko ste pa prebrali program dela ministra za finance, pa lahko pridem do zaključka, da verjetno to ni vaše delo, ampak da je to napisal nekdo drug, </font><br/>
<br/>
<b><font size="4">7. TRAK (VI) 12.30</font></b><br/>
<br/>
<font size="4">	(Nadaljevanje) obstoječe osebe iz ministrstva za finance. In, bi rekel, v tem delu sem pa razočaran. </font><br/>
<font size="4">	Iz te vaše predstavitve dela Ministrstva za finance lahko jaz ugotavljam ali pa vsaj pričakujem, da se bo nadaljevala politika, ki jo je izvajala že vlada tako Alenke Bratušek kot vlada Mira Cerarja, in sicer politika dodatnega zadolževanja in dodatnih davčnih obremenitev, tako za gospodarstvo kot za državljanke in državljane Republike Slovenije. Dejstvo je, da ste navedli kar nekaj podatkov, ki so vsaj zame osebno zavajajoči. Omenili ste, bi rekel, da se bo država oziroma vi kot Ministrstvo za finance zavzemali za to, da se bo dolg države zmanjševal. Vi navajate, bi rekel, podatek dolg države v strukturi BDP, kar je zame zavajajoče. Konkretno številke, neto dolg kakšen države pričakujete in v kakšno smer bo šel. Ne nazadnje se je pa država že v letošnjem letu šestkrat kratkoročno zadolžila. Mislim, da so celo danes ali včeraj objavili ponovno kratkoročno posojilo v višini 70 milijonov v menicah. Ali vi mogoče veste zakaj se je ta denar izposodil in kakšen bo namen porabe te zadolžitve?</font><br/>
<font size="4">	Zaskrbljujoče je tudi, vsaj zame osebno, da ste navedli, da se bo Ministrstvo za finance zavzemalo za čim višji dividendni priliv v proračun. Kar pomeni ponovno, da boste izvajali politiko izčrpavanja uspešnih podjetij in boste denar podjetjem namesto za razvoj porabili za polnjenje proračunske luknje. </font><br/>
<font size="4">	Nekaj konkretnih vprašanj v nadaljevanju glede samih konkretnih zadev v zvezi z davčnimi obremenitvami. Niste povedali veliko. Zanima me, kaj je z davkom na dodatno vrednost, glede na to, da je, ali ga nameravate vrniti na predkrizno raven? Kakšno je vaše mnenje v tem pogledu? Zanima me v zvezi z davkom na nepremičnine? Kdaj se lahko pričakuje? Sami ste ga omenili in v kakšni strukturi bo? Zanima me, če razmišljate z davki, ki bodo zmanjšali obdavčitev dela? Vemo, tukaj v Sloveniji, da danes imamo problem, predvsem pri teh boljše plačanih delovnih mestih. </font><br/>
<font size="4">	Druga zadeva, trošarinska politika. Trošarine so pomemben vir polnjenja proračuna. Za kakšno trošarinsko politiko se boste zavzemali? Ali boste nadaljevali z trošarinsko politiko, ki sta jo izvajali prejšnji dve vladi? To pomeni, da smo na trošarinski politiki takšni, da je danes, recimo, tisoč litrov kurilnega olja v Celovcu 200 evrov ceneje kot v Sloveniji. Za tisoč litrov kurilnega olja v Celovcu danes plačamo 866 evrov, v Ljubljani, v Murski Soboti, v Kranju, Škofja Loki pa 1.067. Cena litra nafte je pa približno 15 centov v Avstriji cenejša kot v Sloveniji. Kaj boste naredili na področju trošarin naftnih derivatov? Poleg tega pa kaj boste naredili na osnovi trošarinske politike na področju tobačnih izdelkov in pa alkohola? </font><br/>
<font size="4">	Upravljanje premoženja, prihajate iz uprave SDH. Zanima me, omenili ste, da se pripravlja sprememba strategije o upravljanju državnega premoženja. Po mojem vedenju spremembe in pa predlogi strategije upravljanja državnega premoženja že približno več kot dve leti ležijo v predalu Ministrstva za finance. Tudi vaši predhodniki v poslovodstvu SDH so menili, da strategija upravljanja državnega premoženja ni ustrezna, da je pomanjkljiva. Zanima me, kaj boste spremenili v tej strategiji in kdaj jo boste predložili Državnemu zboru v sprejem? Vlada Alenke Bratušek je Zakon o Slovenskem državnem holdingu šla spreminjati v smeri spremembe strukture ali članstva nadzornega sveta. Danes SDH nima člana nadzornega sveta, ki bi bil imenovan s strani opozicije. Mi smo večkrat v Slovenski demokratski stranki govorili, da je Vlada pristojna za opravljanje državnega premoženja, ni pa to premoženje Vlade, ampak je premoženje vseh Slovenk in Slovencev. </font><br/>
<br/>
<b><font size="4">8. TRAK (VI) 12.35</font></b><br/>
<br/>
<font size="4">	(nadaljevanje) In zato me zanima, če boste šli v spremembo Zakona o Slovenskem državnem holdingu in povrnili prvotno stanje kot je bilo, da je bil en član nadzornega sveta imenovan oziroma predlagan s strani Komisije za nadzor javnih financ? Zanima me, na kakšen način boste poskrbeli, da se ne bo nadaljevala politika v najpomembnejših teh dveh inštitucijah, SDH in DUTB, da bosta ti dve inštituciji pomanjkljivo kadrovsko opremljeni in da bodo nikoli ne bo uprava in njen nadzorni svet popolna? </font><br/>
<font size="4">	Zakon o igrah na srečo, zanima me kakšno je vaše mnenje tukaj pri vas v tem pogledu? To se je že štiri leta na Ministrstvu za finance govorilo, da bo prihajalo do spremembe. Zanima me, ali podpirate odprtje trga na področju športnih stav v Sloveniji? Vemo tukaj notri, da je v prejšnjem mandatu bil zakon izglasovan, potem je bil pa glede na veto Državnega sveta zaustavljen in ni dobil potrebne večine. </font><br/>
<font size="4">	Več kot eno leto in pol je odkar je Ustavno sodišče dalo odločitev, in sicer da mora Ministrstvo za finance pripraviti ureditev pravnega varstva v zvezi z izbrisanim lastnikom podrejenih obveznic in delnic. Tu se zamuja že za več kot eno leto. Zanima me, ali je to za vas prioriteta in ali ni in kdaj pričakujemo, bi rekel, ta zakon, ki bi moral biti v Državnem zboru že pred enim letom, prišel v Državni zbor. In danes tisti, ki so bili izbrisani nimajo možnosti pritožbe na sodišču, čeprav je to odločitev sprejelo Ustavno sodišče in bi morali uveljavljati že pred več kot enim letom. </font><br/>
<font size="4">	Vaša predstavitev je bila bolj kot ne zame pavšalna. Spoštovani kandidat, če lahko naštejete vsaj pet prioritet, ki jih boste izvajali v letu 2018, ko boste zasedli mesto ministra za finance. Hvala.</font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa gospodu poslancu. Gospod kandidat predajam vam besedo. </font><br/>
<br/>
<b><font size="4">	DR. ANDREJ BERTONCELJ:</font></b><font size="4"> Hvala lepa. Naj uvodoma omenim, da svoje knjige in svoje tekste pišem sam, tako da v tem delu vam ni treba skrbeti. Svojo predstavitev sem napisal sam. Je pa res, da sem pridobil podatke na ministrstvu, kar je logično. Tako da v tem delu razčistimo to zadevo. 	</font><br/>
<font size="4">	Pa pojdimo potem po vrstnem redu. Neto zadolžitev, ja, saj sem omenil. Giblje se na nominalnem znesku 32 milijard. Mislim, da je zadnja točna številka 32,285 milijard evrov. Se pa ta stvar poleg nominalne osnove praviloma vedno, saj to pa vsi vemo, meri tudi v odstotku na BDP. In če BDP raste in hvala bogu raste in bomo počasi blizu številke oziroma gremo proti številki 50 / nerazumljivo/ evrov, potem se v relativnem deležu ta odstotek zmanjšuje. To je, bom rekel, eden izmed smisel rasti BDP v odnosu na zadolžitev. In seveda je tudi logično, da države, ki imajo večji BDP v tem odstotku nominalnega zneska imajo v tem nominalnem znesku večjo, v absolutnem znesku, da rečem, večjo zadolženost. Da se pa izognemo različnim interpretacijam in da postavimo zadeve v relativni kontekst pa vedno to merimo v nekih relativnih deležih. Tako kot merimo BDP na prebivalca, pa boste ga izmerili za Slovenijo tam nekje nad 22.500 evrih, pa boste ga izmerili za Nemčijo tam nekje med 40.000 evrov, pa sta v absolutnem znesku proizvoda ene in druge države neprimerljiva. V relativnem deležu pa dobite dobro osnovo za primerjanje. Saj zato imamo relativne kazalnike, tudi ne nazadnje finančnih izkazih imamo številke in imamo odstotke relativne, da lahko primerjamo. V tem delu je bila moja interpretacija, jaz mislim, korektna. </font><br/>
<br/>
<b><font size="4">9. TRAK: (SC) - 12.40</font></b><br/>
<br/>
<b><font size="4">	</font></b><font size="4">(nadaljevanje) Sem seveda tudi navedel podatek, da gremo v pravo smer in da s tem na Ministrstvu za finance mislimo nadaljevati. To je bilo ključno sporočilo. Smo že bili na 85 odstotkih zadolženosti merjeno - v odstotkih merjeno na BDP. Smo na 70 odstotkih nekje - 69,3 je zadnji podatek, ki ga imam v glavi - merjeno na naš BDP. V naslednjih treh letih cilj je, da pridemo do 21 pod 60 odstotkov. Sedaj je ta maastrichtski kriterij je neko merilo - zelo dobro merilo - in ga kaže spoštovati. Gre pa seveda v tem smislu za relativno zmanjševanje in bo padlo predvidoma, potem po letih ne za eno dvajsetino… </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Gospe poslanke in gospodje poslanci, to danes je seja odbora za ministrstvo, ki razpolaga z 2760 milijoni evrov v letošnjem letu oziroma 2744 v prihodnjem letu pa še za 20 milijonov evrov več. Gre za daleč najpomembnejše ministrstvo v Vladi po finančni teži in pričakujem od članic in članov odbora, da bomo izvajanja kandidata za ministra poslušali in tudi pri poslušanju dali mir. To je tisto najosnovnejše, kar je potrebno, zato da lahko to predstavitev kandidata tudi normalno opravimo in to je tisto, kar vas prosim. Dokler govori tisti, ki ima besedo drugi molčimo, to je najobičajnejša stvar v parlamentarni debati in to vas prosim. </font><br/>
<font size="4">	Gospod kandidat, imate besedo. </font><br/>
<br/>
<font size="4">	</font><b><font size="4">DR. ANDREJ BERTONCELJ: </font></b><font size="4">Tako kot sem prej omenil osnovna premis, če nam bodo prihodki rastli tako kot so nam sedaj v teh letih lahko rečemo konjunkture lahko nam v sorazmernem deležu rastejo tudi odhodki. Pravilo, ki ga kaže upoštevati in to je zlato pravilo, da vam prihodki rastejo hitreje kot vam rastejo odhodki. Nikjer ne piše, da bi morali rasti sami prihodki bom pa rekel zacementirali bi pa odhodke. Ne, saj ravno v tem je smisel tega, kar sem jaz menil - bodimo uspešna ekonomska in hkrati socialna država. V tem deležu kot omenjate neko novo izdajo to jaz vidim to zadevo v tem kontekstu. </font><br/>
<font size="4">	Naslednje - dividendni prilivi z vidika polnjena državne blagajne. Misel državnega premoženja med drugim je tudi seveda, da lastnik - v tem primeru država - učinkovito opravlja s tem premoženjem, zato imamo krovnega upravljavca državnega premoženja, ki ima dve ciljni nalogi - vsaj nenazadnje smo tako zapisali tudi v Zakon o SDH in v ostale dokumente, tudi nekaj jih je bilo obravnavanih, sprejetih v tem hramu -, da se povečujejo donosi ali pa kot prvo, da se povečuje premoženje in drugo, da se povečujejo donosi in iz tega naslova seveda prilivi iz naslova dividend v državno blagajno. Hkrati je potrebno imeti v mislih in seveda to je SDH tudi do sedaj imel, da se ob tem primarno upoštevata razvojna politika, predvideni investicijski obsegi in druge aktivnosti, ki jih imajo družbe v svojih načrtih in da se, če želite, da se predvidi takšen obseg - zato pa imamo mejo 50 odstotkov -, ki podjetjem omogoča nadaljnji razvoj ob hkratnem plačilu primernih dividend v državno blagajno. Mislim, da je tako tudi zastavljeno. </font><br/>
<font size="4">	DDV pred krizno raven sedaj imamo dve davčni stopnji. Se zavedam, da je bilo takrat povedano, da je DDV - mislim da je bilo rečeno začasni ukrep - jaz ga v dani situaciji v tem hipu ne vidim možnosti, da bi na hitro sunkovito ukrepali na tem področju.    </font><br/>
<br/>
<b><font size="4">20. TRAK:(MB) – 12.45</font></b><br/>
<br/>
<b><font size="4">	</font></b><font size="4">(nadaljevanje) Poglejte jaz sem tu še vedno danes v vlogi kandidata, pustite mi toliko časa v kolikor bom potrjen, da bom prišel na to ministrstvo, nikoli nisem sedel na tem ministrstvu, da se seznanim z zadevami, da se bolje seznanim s temi zadevami kot sem se sedaj in potem na osnovi premisleka, tam imamo odlično strokovno ekipo, sprejmemo odločitve na osnovi strokovnih podlag in izračunov. Tako, da za to področje kot mogoče še za katero, vam bom lahko bolj podroben natančen odgovor lahko dal, ko bom seveda razpolagal z vsemi relevantnimi informacijami na tem področju. Mislim, da bi bilo neodgovorno, da bi ad hoc stresal rešitve posebej na fiskalnem področju ne. Vemo, da ima država dve glavni politiki, monetarno in fiskalno, vemo, da se monetarna politika izvaja v okviru evro prostora, da je to v pristojnosti evropske centralne banke, smo del tega evro območja in imamo tu zamejene možnosti. V domeni nacionalnih držav pa ostaja fiskus, in to je zelo pomembno občutljivo področje in kot sem navedel v predstavitvi, želim, da je naše okolje, makrookolje ali poslovno okolje, odvisno iz katerega vidika želite pogledati stabilno in predvidljivo, tako, da na tem področju od mene ne pričakujte ad hoc rešitev. Temveč po, na osnovi temeljitih analiz in pa predvsem finančnih izračunov kaj bo to delovalo. Sem pa tudi omenil, ker je vezano pravzaprav še na naslednji vprašanji, potrebujemo celovito davčno prestrukturiranje, v preteklih letih, saj vi ste tem zadevam bližje sledili je bilo sprejeto kar nekaj ukrepov, zakonov, dopolnil na fiskalnem področju, ki so tako ali drugače urejali ali spreminjali in povzročale neke določene distorzije na tem področju. Tako, da tudi je odgovor za to področje bistveno bolj kompleksen, mi moramo najti tu neko uravnoteženje, primerno rešitev, tako za obdavčitev dela kot za obdavčitev kapitala. </font><br/>
<font size="4">	Da jaz tukaj malo pogledam, pa bom potem preskočil. Omenili ste SDH, nadzorni svet, uprava. SDH kot krovni državni upravljavec ima seveda pomembno vlogo v naši državi in njegovo delovanje ureja Zakon o Slovenskem državnem holdingu. Ta zakon predvideva petčlanski nadzorni svet in tričlansko upravo. Torej govorimo o dvotirnem sistemu. Trenutno stanje je tako kot ste opisali, nadzorni svet je trenutno štiričlanski, iz tega razloga, ker je moja funkcija člana nadzornega sveta zamrznjena zaradi delovanja v upravi. Uprava pa je ta trenutek dvočlanska, bi morala biti tričlanska, se strinjam z vami, je dvočlanska in seveda v primeru, da bo mene Državni zbor potrdil, bo postala enočlanska, ker veste, da mi avtomatično prenehata obe funkciji, tako člana nadzornega sveta kot člana uprave in bo to potrebno popolniti. Včeraj je tudi bila izredna seja nadzornega sveta kjer so se odločili kako bodo v tem delu ukrepali. Pravzaprav že sam zakon predvideva in seveda ZGD, Zakon o gospodarskih družbah, dve možnosti, za eno po mojih informacijah, kolikor sem bom rekel tudi sam zasledil, to je ponovno popolnitev uprave z nekom iz nadzornega sveta, se niso odločili tako, da nadzorni svet ostaja štiričlanski in tudi prav ste rekli, verjetno ena prvih mojih nalog na novem delovnem mestu bo imenovanje kadrovske komisije in tako naprej kot je postopek predviden za imenovanje petega člana nadzornega sveta in s tem ponovno popolnitev nadzornega sveta. </font><br/>
<br/>
<b><font size="4">11. TRAK:(MB) – 12.50</font></b><br/>
<br/>
<b><font size="4">	</font></b><font size="4">(nadaljevanje) Imenovanje uprave, popolnitev uprave je pa v domeni kot veste nadzornega sveta. Tako, da v ta del se jaz ne bi spuščal, to je njihova domena kako bodo oni to uredili. Časovni roki so pa itak tu znani in se bodo pravzaprav dogajali zelo hitro, ker se pač pravzaprav tudi morajo odviti.</font><br/>
<font size="4">	SDH, DUTB kadrovsko nepopolna, ja drži, tudi na Družbi za upravljanje terjatev nimamo polne zasedbe, tam zakon predvideva sedemčlansko zasedbo izvršnih, neizvršenih direktorjev, tam imamo enotirni sistem kot veste upravni odbor. In kakor je meni poznano, en član neizvršni direktor še ni imenovan, tega imenuje Ministrstvo za gospodarstvo in gospodarski razvoj. </font><br/>
<font size="4">	Takoj bom, pogledam, par opomnikov sem si naredil. / medsebojno pogovarjanje/… Ne mislim, da je trošarine na alkohol in tobak, drži, iz glave mislim, da je ta postavka vredna nekje pol milijarde evrov, glejte bom se bolj z natančno številko seznanil, ampak mislim, da tu nekje tega reda velikosti je in je seveda pomembna, zelo pomembna postavka. Če mene vprašate, pri postavki alkohol-tobak bi bil zadržan, ne nazadnje iz dveh vidikov. Ne samo tega proračunskega, ampak tudi iz vidika zdravstvenega ali pa, če želite zdravega življenja, če to ni ravno moja primarna funkcija, moramo pa ne glede na vse tudi na to pogledati. Ja za vse aktivnosti, ki jih ima država, je kot radi rečemo treba na nek način napolniti proračun in v tem delu so trošarine, ki jih imamo na pogonskih gorivih v primerjavi z sosednjimi državami višje, okej, omenili ste Avstrijo, ki je najnižja, normalno ne, če vzamete katere druge smo mogoče bolj primerljivi. V tem delu ponovno bo potreben razmislek, preden vam jaz karkoli na to temo odgovorim se bom s to zadevo seveda moral temeljito seznanit in moja ocena, ocena ministrstva in odločitev bo temeljila na natančnem finančnem izračunu in učinkov, ker vsi vemo, učinki gredo vedno v obe smeri. </font><br/>
<font size="4">	Zakon o igrah na srečo sem si zapisal. Zdaj ta zakon se dotika predvsem nekaj večjih in manj večjih podjetij, Hita, Casino Bled, Casino Portorož, zakon je v takšnem ali drugačnem obravnavanju že leta 2010, tako, da to ne dvomim, da imate vi bistveno boljši vpogled, ko to spremljate že dolga leta. Tako, da vem, da bo na tem potrebno nekaj narediti, predvsem, ker v tem smislu moramo razmisliti, ampak to je v širšem kontekstu kot sem omenil, kaj mi želimo narediti na splošno z igralništvom in predvsem v smislu privatizacije, če to želimo narediti. V tem smislu zakon omejuje lastniške deleže oziroma predvideva na tudi kakšni so lastniški deleži države. Bil je tu nek premik ne, na tem delu, ko je, mislim, da je to bilo pred kratkim, ko se je Ministrstvo za finance odločilo in je </font><br/>
<br/>
<b><font size="4">12. TRAK: (NB) - 12.55</font></b><br/>
<br/>
<font size="4">	(Nadaljevanje) sprostilo tisti del in se je 20 % delnic prodalo v Kazinoju Bled, ampak saj to je javno znan podatek. Ključni razmislek bo pa predvsem v tem, kaj bi sprememba tega zakona lahko pomenila v odnosu do HIT oziroma predvsem tale osnovni premislek, kaj želimo oziroma to bo tudi razmislek v širšem kontekstu tega igralniškega turizma za katerega vemo, da v svetu pada in se v tem sklopu povečuje hotelski turizem in druge aktivnosti. Poglejte, zadeva je v tem delu kompleksna. </font><br/>
<font size="4">	Glede športnih stav. Moram reči, da nisem seznanjen s to zadevo, se bom pustil podučiti in bom odgovoril, ko bom imel kakšno informacijo. </font><br/>
<font size="4">	Glede… mislim da je še eno ostalo, Ustavno sodišče, Zakon o Državnem zboru. Ja, tudi to bo prišlo na mojo mizo oziroma je nekje, se je vrtelo v tem hramu v prejšnjem letu. Mislim, da je bilo leto 2017 mišljeno kot leto, da se bo to uredilo. Vsi poznamo odločbo Ustavnega sodišča, vsi poznamo status in bom rekel, zadeve ki so v povezavi s temi tako imenovanimi izbrisanimi, možnostjo oziroma nezmožnosti sodno zagotovljene možnosti in seveda še vedno v tem delu obstaja možnost te tožbe. Tako da, v tem delu je moj odgovor podoben kot je bil, kolikor sem lahko zasledil na sorodnih zaslišanjih za kandidata banke. Zadeva je v proceduri, bomo to pogledali, se na Ministrstvu za finance v tem smislu maksimalno potrudili kar je v naši moči, da zadeva čim prej zagleda luč sveta. Poglejte, to se je vleklo v prejšnjem mandatu, tako da jaz bom, ko bom nastopil, bom vzel in to je ena prioritetnih nalog, so ti zakoni, cel sveženj jih je, ki nekako čakajo na mizi in bom vložil maksimalni napor, da se maksimalno od tega čim prej realizira. </font><br/>
<font size="4">	Glede datuma, če me sprašuje, pa sami poznate dosti bolje proceduro v Državnem zboru in veste, da je nemogoče napovedati datum. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala lepa. </font><br/>
<font size="4">	Gospod poslanec, bi vi želeli še? Dobro. </font><br/>
<br/>
<b><font size="4">	MAG. MARKO POGAČNIK (PS SDS):</font></b><font size="4"> Spoštovani predsednik, hvala za dano besedo. Sedaj pa poglejte, spoštovani Bertoncelj, vi ste kandidat za ministra za finance, vas je predlagal mandatar Vlade in vi ste dali tukaj soglasje. Jaz sem prvi spraševalec danes, na pet ključnih vprašanj, ko sem vam dal, niste znali niti enega odgovora povedati. Spoštovani gospod kandidat! Jaz sem prepričan, da vi na Ministrstvu za finance, najbolj pomembnejše ministrstvo v Republiki Sloveniji, to je že omenil predsednik Odbora za finance, prihajate totalno brez vizije. In drži ta hipoteza, ki sem jo povedal, da tisto predstavitev, ki ste jo vi prebrali, vam je napisal nekdo na Ministrstvu za finance in vi niti na eno moje vprašanje, konkretno, niste odgovorili in bom šel jaz po vrsti. </font><br/>
<font size="4">	Zakaj sem rekel, da zavajate s strukturo dolga v primerjavi z BDP? Slovenija plača obresti na neto dolg, ne plača obresti na strukturo, procentualno v primerjavi z BDP. / nerazumljivo/ obresti v Sloveniji znašajo več kot 860 milijonov in od neto zadolževanja bo odvisno kakšne obresti bomo mi plačevali in obresti so v preteklosti predstavljale že skoraj 15 % priliva v proračunu Slovenije. To je zdaj pomembno vprašanje kako boste nadaljevali, ne pa zavajati v to zadevo. Vprašanje kaj se bo dogajalo z neto dolgom je v povezavi z obresti, ki jih bo Slovenija oziroma državljani plačevali in od tega je tudi odvisen kakšen bo razpoložljiv dohodek za ostale zadeve. </font><br/>
<font size="4">	Niste odgovorili niti za eno konkretno zadevo v zvezi z opravljanjem z državnim premoženjem in pa SDH, čeprav prihajate z uprave SDH. Poglejte, vi ste minister za finance, vi boste, Vlada je skupščina tako DUTB kot SDH. </font><b><font size="4"> </font></b><br/>
<br/>
<b><font size="4">13. TRAK: (DAG) - 13.00</font></b><br/>
<br/>
<b><font size="4">	</font></b><font size="4">(nadaljevanje) Pa jaz bi pričakoval, da vi kot minister za finance, kot kandidat, ki prihajate iz gospodarstva, boste prišli na Ministrstvo za finance in boste udarili z roko po mizi in boste naredili red. Konkretno me zanima: Kdaj se bo popolnila uprava SDH? Saj to vi kot minister za finance morate vedeti oziroma vi dati potem tudi jasno usmeritev nekemu nadzornemu svetu. Nadzorni svet je pa imenovan v Državnem zboru na predlog Vlade, vi ste skupščina. </font><br/>
<font size="4">	Kaj je s spremembo Zakona o Slovenskem državnem holdingu? Ali podpirate to, da v nadzorni svet pride nekdo, ki bo imenovan oziroma predlagan s strani Komisije za nadzor javnih financ in da bo imela opozicija vsaj enega predstavnika? Neresno se mi zdi, da imate tak odnos do ureditve pravnega varstva lastnikov izbrisanih podrejenih obveznic in delnic. Eno leto in pol se zamuja na Ministrstvu za finance in vi boste prevzeli ta položaj. Vi pa tu razlagate, da mi bolje poznamo proceduro v Državnem zboru in da je to odvisno od Državnega zbora. Vi lahko jutri prinesete v Državni zbor, pošljete ta zakon…</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Gospod poslanec, samo trenutek. Vi ste… / govorita oba hkrati/</font><br/>
<br/>
<font size="4">	</font><b><font size="4">MAG. MARKO POGAČNIK (PS SDS): </font></b><font size="4">… ki bi ga morali pred enim letom in pol.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Vi ste prijavili repliko, replika traja tri minute in te tri minute so iztekle. Jaz vas prosim, da zaključite smiselno.</font><br/>
<br/>
<font size="4">	</font><b><font size="4">MAG. MARKO POGAČNIK (PS SDS): </font></b><font size="4">V nadaljevanju pričakujem, da boste podali konkretne dodatne odgovore na vsa ta moja vprašanja, ki sem jih postavil. In še enkrat ponavljam, na Ministrstvo za finance, se je izkazalo zdajle v prvi uri predstavitve, da prihajate totalno brez vizije. Brez vizije, nimate niti enega odgovora, čeprav se vsi zavedamo, da gre tu za najpomembnejših resor v državi. / oglašanje v ozadju/</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Ja, poslanec Anže Logar, izvolite, proceduralno.</font><br/>
<br/>
<font size="4">	</font><b><font size="4">DR. ANŽE LOGAR (PS SDS): </font></b><font size="4">Hvala, predsednik. Najprej bi pohvalil vaš namen vodenja seje, da se to zaslišanje opravi na način, da lahko en poslanec postavlja vprašanja kandidatu in potem se ta dialog nadaljuje. Mislim, da je to edini način, da lahko izprašamo kandidata in da dobimo verodostojne informacije, glede na pomen tega resorja, ker nekateri predsedujoči odborov so zbirali po deset vprašanj in je potem to razvodenelo in je popolnoma negledljivo, neposlušljivo in neuporabno z vidika hearinga kot nekega instituta, kjer se izve, ugotovi, kaj bo sploh kandidat za ministra naredil. Zato predlagam, da ne kompliciramo s tem, replika tri minute in tako naprej, ampak da se poslancu dopusti, da postavi vprašanja in da potem še podvprašanja postavi, da lahko tudi kandidat na vse dileme odgovori. Na ta način bomo veliko bolje, vsebinsko in tudi na nek način morda razblinili kakšne dvome, ki se pojavljajo zaradi dotičnih ali pa posameznih izjav kandidata. </font><br/>
<font size="4">	Tako kot dobronameren proceduralni predlog predlagam, da ne zapenjamo na teh treh minutah, dveh minutah, ampak da se poslancu dopusti, da potem postavi tudi podvprašanja. Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Glejte, samo pojasnilo. Prijavljena je bila replika in sem pač moral v skladu s poslovnikom reagirati. Poslanec Logar, jaz se vam zahvaljujem za dobronamernost, to tudi tako jemljem. In v bodoče tistega, ki se bo prijavil k besedi prosim, da je uporablja izraza replika, ampak da želi pač polemizirati naprej s kandidatom za ministra za finance. V nobenem primeru pa nimam intence, da bi komurkoli omejeval razpravo, to pa želim jasno in nedvoumno povedati. Imam še en predlog, da bi morda, glede na pomembnost obravnave, današnje, bili malo bolj rezervirani do postopkovnih predlogov, zato ker s tem samo zavlačujemo in zadržujemo po nepotrebnem. </font><br/>
<font size="4">	Ali je še kak postopkovni predlog? Gospod poslanec Trček. </font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">Hvala za besedo.</font><br/>
<font size="4">	Glejte, jaz se s kolegom Logarjem na načelni ravni strinjam, ampak sta dva problema: kot prvo imamo Poslovnik Državnega zbora, ki se ga moramo držati; kot drugo, spoštovani kolega, da bi se šli na ta način, ki je meni sicer osebno ljub, bi pa potrebovali tudi drugačno tehniko, kot jo imajo, na primer v ameriškem senatu, da lahko ti tako komuniciraš. Ti si štirinajst dni dlje v parlamentu kot jaz, tako mislim, da je od nas odvisno, da ne zapenjamo. Ja, jaz sem bil tisti, ki je omejeval včeraj na deset vprašanj, pa sem bil pohvaljen, da sem zelo lepo sejo odpeljal, in tudi vaši so zelo konstruktivno sodelovali na seji Odbora za zdravstvo. In ne vidim nobene težave, da ta seja ne bi potekala na enak način. Tisti, ki </font><br/>
<font size="4">	</font><br/>
<b><font size="4">14. TRAK: (DAG) - 13.05</font></b><br/>
<br/>
<b><font size="4">	</font></b><font size="4">(nadaljevanje) pa sedimo v tej bajti dlje časa, se pa moramo zresniti; pa ne, da me potem kak novinar Reporterja sprašuje, ali imam psihične težave pa sem na zdravljenju, čisto mimogrede. Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Dobro, hvala lepa za tale intermeco. Jaz predvsem želim, da se vsebinska razprava nadaljuje. Poslanec Pogačnik je imel seveda zelo tehtne pripombe na izvajanje kandidata in predlagam, da kandidat odgovori na tisto, kar je izpostavil poslanec Pogačnik. Prosim.</font><br/>
<br/>
<font size="4">	</font><b><font size="4">DR. ANDREJ BERTONCELJ: </font></b><font size="4">Posebej je bil izpostavljen Slovenski državni holding. Jaz sem v svoji predstavitvi eno izmed ključnih usmeritev, ki so bile pri upravljanju državnega premoženja, posebej izpostavil dvig kulture korporativnega upravljanja, kot vidim, ne zaman. In v tem delu bi rad to pojasnil, mogoče kakšno besedo več, ker gre za zelo pomembno področje. </font><br/>
<font size="4">	Zakon o Slovenskem državnem holdingu, ko je bil spisan, je bil spisan na tak način, ravno zato, da omeji, kako smo rekli, vpletanje politike v državno gospodarstvo. Če sem zdaj prav razumel to sugeriranje, vi pravite, naj pritisnem na nadzorni svet, naj se potrudim pri imenovanju uprave. Poglejte, saj tu so vloge popolnoma jasne, pa bom še enkrat ponovil, nadzorni svet Slovenskega državnega holdinga, petčlanski organ, štiričlanska zasedenost, eno mesto se bo sprostilo. Pristojnosti in edine pristojnosti Ministrstva za finance oziroma ministra za finance, če ta zadeva ostane pod ingerenco tega resorja, je, da imenuje kadrovsko komisijo, praviloma je to petih neodvisnih strokovnjakov, ki določijo kriterije za izbiro kandidata. Naredijo hearing s temi kandidati in ministrici ali ministru predlagajo predlog običajno treh do petih kandidatov, ki imajo najboljše reference, kompetence in tako naprej. Minister za finance v tem delu ni vključen, do trenutka, ko dobi na svojo mizo spisek, recimo, petih kandidatk in kandidatov. In vloga ministra - in ta je ključna - je, da bo po kriterijih, ki niso politični, opozicija-pozicija, izbral najboljšega kandidata. Jaz bom tako ravnal, po strokovnih kriterijih, na predlog kadrovske komisije, po utečenih postopkih, ki so predvideni v Zakonu o Slovenskem državnem holdingu. To je tudi skladno z načeli OECD, Slovenskega združenja nadzornikov in še kakšen krovni dokument bi lahko povedal. Tako v tem delu se bojim, da nimava enakega videnja postopkov. Ravno tako dobro korporativno upravljanje ne predvideva vmešavanja ministra, kateregakoli, še posebej pa ne ministra za finance, če bo SDH v okviru tega resorja, da se bo vpletal v imenovanje članov uprave. Oprostite, jaz tega ne bom delal in ne mislim tega delati. Imenovanje člana uprave ali članice uprave je izključno v domeni članov nadzornega sveta. In člani nadzornega sveta so včeraj že imeli eno takšno izredno sejo in so se odločili, da - opcija ena, ki je bila na voljo po ZGD -, izmed sebe ne imenujejo nobenega člana. Glejte, se sploh ne spuščam, zakaj so se, tako so se odločili, to je njihova izključna pravica. Jaz v funkciji trenutni kot član uprave ali pa, če bom potrjen, če rečem, v naslednjem tednu, nimam prav nobene pristojnosti njih karkoli v tem delu vprašati. Tu so zadeve popolnoma jasne. Druga opcija, ki ostaja, je ravno tako po ZGD, je opcija sodnega imenovanja - očitno se gre v to smer. Edino, kar bo treba tu slediti in kar bo dosledno, to pa bomo pazili, ampak mislim, da so že nadzorniki dovolj skrbni, da so izpolnjeni vsi kriteriji za imenovanje člana uprave, bodisi v postopku ali v sodnem imenovanju, da bo ta kandidat izpolnjeval vse kriterije, ki so potrebni za člana, ki so pa </font><br/>
<br/>
<b><font size="4">15. TRAK: (TB) – 13:10</font></b><br/>
<br/>
<font size="4">	(nadaljevanje) dokaj zahtevni, to pa moramo reči. To lestvico smo postavili dokaj visoko. Ravno tako pa ta zakon, to pa so zamejitve tega zakona in mislim, da so dobre in so prave, predvideva dve možnosti rednega imenovanja člana ali članice uprave. Dve mesti bodo morali zapolniti, ne glede kako se bodo odločili v nadaljevanju, v naslednjem tednu. In sicer zakon striktno omogoča samo dve možnosti: imenovanje z mednarodnim javnim razpisom ali s pomočjo mednarodne kadrovske agencije. Samo ti dve možnosti imamo. Nadzorni svet je včeraj imenoval nominacijsko komisijo, ki je za to pristojna in pričel s postopkom imenovanja člana nadzornega sveta. Glejte, tu so postopki, procedura popolnoma jasni, se mi je pa zdelo, da na tem mestu se zahvaljujem za, so mi pustili to objasnit, mogoče na malo daljši način, popolnoma jasno povem, da so tu vloge države, pa vlade, kot skupščine nadzornega sveta in uprave, popolnoma jasno v okviru zakona in ostalih smernic dobrega korporativnega upravljanja razmejene in v tem delu se bom jaz teh smernic v celoti držal. Sem pa, kot sem omenil, če me sprašujete še po datumu, ko ste me vprašali, sem že omenil, če bom potrjen, bo to ena izmed prvih nalog, če ne v petek, pa v ponedeljek, da imenujem kadrovsko komisijo za imenovanje oziroma za postopek izbora člana nadzornega sveta. Kako bojo potekali postopki člana uprave pa nisem pravi naslov, da vam odgovarjam, ampak vseeno toliko v pojasnilo. Hvala lepa.</font><br/>
<br/>
<b><font size="4">GOSPOD__________:</font></b><font size="4"> / oglašanje iz dvorane/ </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Poslanec Rajh, lepo strokovno prosim.</font><br/>
<br/>
<b><font size="4">MAG. ANDREJ RAJH (PS SAB):</font></b><font size="4"> Jaz sem proceduralni predlog, ki smo na prejšnjih odborih imeli prakso, da smo imeli možnost po trije poslanci zastavit vprašanje, potem pa je kandidat za ministra odgovarjal skupaj. Jaz bi prosil, da se to tudi v tem primeru tako vodi, v smislu zagotavljanja učinkovitosti zaslišanja. Hvala  lepa.</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Jaz sem na začetku povedal, na kak način bom vodil sejo. To je moja ingerenca in tega ne bom spreminjal. Nadaljujemo z razpravo. Gospod Pogačnik, predlagam vam, da v drugem krogu izpostavite tisto. Mi imamo še sedem prijavljenih, če bomo na tak način nadaljevali, ne bomo do jutri zjutraj končali. Predlagam da, ja, saj bomo, tudi to je možno, se strinjam ja, da nadaljujemo z razpravo. Naslednji prijavljeni razpravljavec je poslanec Jožef Horvat, za njim pa je na vrsti poslanec Andrej Šircelj. Besedo dajem poslancu Jožefu Horvatu, prosim.</font><br/>
<br/>
<b><font size="4">JOŽEF HORVAT (PS NSI):</font></b><font size="4"> Hvala lepa, spoštovani gospod predsednik. Spoštovani kandidat, gospod Andrej Bertoncelj. Najprej, ko sem poslušal moj iskreni poklon za vašo dosedanjo profesionalno pot. Danes boste, sem prepričan, ali pa takrat, ko bo glasovanje, naredili svoj prvi politični korak. Vsak je kdaj pač tudi začetnik in tudi na tem političnem polju, politika je izredno zahtevna branža, biti politik je zahteven poklic. Tukaj vam želim veliko uspehov, ker če boste uspešni, bo tej državi šlo dobro. Premalo vas poznam, da bi rekel, da bi vas enostavno ocenil, ali ste konservativec, kar se tiče porabe javnih sredstev, javnih financ, ste liberalec, kar se tiče ekonomske politike, morda nam boste tekom današnje razprave kaj več o tem povedali in se sami ocenili. Zdaj, Nova Slovenija, najbrž veste, zagovarja ekonomski model, ki se mu reče socialno tržni model gospodarstva. V nekaterih, morda najboljših gospodarsko najmočnejših državah je uspešen, zakaj ne bi bil tudi pri nas? Socialno tržni model gospodarstva. Veliko ste govorili sedaj v zadnjih minutah, o kadrovanju, o upravljanju naložb Republike Slovenije. Mi ocenjujemo, da je v Sloveniji raven vpletenosti države v gospodarstvu med najvišjimi v Evropi. No, to govorijo številke, to govorijo statistike in to ocenjujemo, da ni dobro.</font><br/>
<br/>
<b><font size="4">16. TRAK: (VP) – 13:15</font></b><br/>
<br/>
<font size="4">	(nadaljevanje) Zato izpostavljamo umik države iz gospodarstva. Kakorkoli se boste trudili in se katerakoli vlada trudi pri kadrovanju v nadzorni svet Slovenskega državnega holdinga, bo to vedno politično kadrovanje. Tudi zdaj, ko ste rekli, da boste imenovali komisijo. Vi boste politik, minister je eminentna politična funkcija, bo to politično kadrovanje. Ne rečem, da bo slabo, da ne bo objektivno, ampak to bo politično kadrovanje. In nima nič veze z umikom države iz gospodarstva. Zakaj mi toliko o tem govorimo? Zato ker, spet poglejmo številke – ne izmišljujem se jih, berem pač statistike. Če govorimo o učinkovitosti upravljanja z državnim premoženjem, o tem veliko pove primerjava med donosnostjo kapitala podjetij v državni lasti in tujimi naložbami. Za leto 2016 postrežem s podatki – donosnost kapitala podjetij v državni lasti je bila leta 2016 6 %, v podjetjih s tujimi neposrednimi naložbami 10,4 %. Pri vseh podjetjih 7,3 %. In še, ker govorimo o socialno-tržnem gospodarstvu, pa grem zdaj na nivo plač, govorim o delavcih - podjetja, kjer je bilo večinsko tuje lastništvo, so v letu 2016 imela za 12,7 % višje plače, kot je bilo to slovensko povprečje. Toliko o številkah.</font><br/>
<font size="4">	Vsi smo govorili, saj Zakon o Slovenskem državnem holdingu smo, ko smo bili v vladi, sprejeli 2012, decembra. Želeli smo si dejansko neko nevmešavanje politike v upravljanje kapitalskih naložb državam, ker to preprosto ne gre. Zato me zanima, kakšen je vaš pogled na privatizacijo. Ne vsepovprek, ne razprodaja, kar se velikokrat nam očita, ampak Nova Slovenija ni prodala, še manj razprodala nobenega poslovnega subjekta. To so do zdaj delale v glavnem vlade, ki so imele težišče na levi strani. </font><br/>
<font size="4">	Seveda, kot je rekel gospod predsednik, ta razprava je zelo pomembna. Nas spremljajo danes praktično vse ambasade in tudi od te današnje razprave, od vaših pogledov, od vaše vizije bodo gotovo odvisne odločitve pomembnih tujih pa tudi domačih investitorjev. Zato je ta razprava, to omizje tako zelo pomembno. Zato vas tukaj zdaj takoj sprašujem. Ali dajete večji poudarek subvencijam ali dajete večji poudarek atraktivnemu, zanimivemu, privlačnemu poslovnemu okolju. Ker subvencije se spet delijo po neki politični barvi? Bodimo tukaj zelo odkriti. In ko delite subvencije, takšne ali drugačne, je pri neki manjšini dobra volja, zadovoljstvo, več jih je pa razočaranih. Torej, kaj je boljše? Tu bi želel zelo jasen odgovor. </font><br/>
<font size="4">Prejšnji sestanek, prejšnja seja, ko smo imeli tukaj ministra za gospodarstvo, kandidata in tudi kandidata in poslanca, je rekel, da so delavci pravzaprav kot nekakšna družina. Seveda, to so pravzaprav tudi naše besede. Ko hodimo po terenu, poslanska skupina Nove Slovenije, ugotavljamo in nam delodajalci, lastniki družinskih podjetij, direktorji nam vsi po vrsti govorijo: »Največji, moj največji kapital so delavci. Za ta kapital se mi borimo. Za ta kapital.« In zato se nam zdi nedopustno, da bi delodajalci, lastniki želeli izplačati božičnico, trinajsto, štirinajsto plačo in tako naprej, ampak pravijo: »Ja, delavcu.« In ni pošteno, da tu potem takoj pride tudi država in si pobere svoj delež, ki ga ni zaslužila.</font><br/>
<font size="4">Če grem na področje konkurenčnosti. Vem, da spremljate, kje se Slovenija giblje po lestvici konkurenčnosti, veliko je institucij, ki to delajo, eden med njimi je mednarodni švicarski inštitut</font><br/>
<br/>
<b><font size="4">17. TRAK:(MB) – 13.20</font></b><br/>
<br/>
<b><font size="4">	</font></b><font size="4">(nadaljevanje) za razvoj menedžmenta. V lanskem letu smo bili na 43. mestu oziroma 37., smo se kar dvignili v enem letu za 6 mest, med 63 državami. Dr. Bertoncelj, jaz nisem zadovoljen z 37. mestom med 63 državami. In zato me konkretno zanima kaj boste naredili v pogledu dviga konkurenčnosti, torej poslovnega okolja v Sloveniji, ko boste postali finančni minister. Zdaj kar je najbolj zaskrbljujoče, najbolj zaskrbljujoče je prav to, da pri poslovni učinkovitosti in pri vladni učinkovitosti, da smo tam najslabši, saj to itak vi bolje poznate, ker ste strokovnjak na tem področju, torej prav tukaj Vlada ima največ dela. Govorili ste korektno, da imamo nominalni proračunski presežek, kar je fino, omenili tudi strukturni deficit. Nova Slovenija tukaj že nekaj opozarja na prenizek fiskalni napor, opozarja tudi evropska komisija, opozarja fiskalni svet, ampak očitno ne vem, kot, da govorimo gluhemu. Maastricht je tukaj zelo jasen in vaš predhodnik gospod Mramor je sicer glede fiskalnega napora imel izračuna potrebnega fiskalnega napora, imel sicer nek dober izgovor, je rekel, da je to kako že, »rocket science«, raketna znanost, ampak glejte, številke so takšne, fiskalni svet je to zelo jasno povedal, evropska komisija je jasno povedala. Zdaj, ko imamo fantastično gospodarsko rast, kar je izključno zasluga slovenskega gospodarstva in, ko imamo nominalni proračunski presežek je morda okej, ampak strukturne reforme, ste jih izpostavili, to cenim, boste gospod dr. Bertoncelj vi tisti katalizator v Vladi in morali boste biti, ki bo poganjal naprej strukturne reforme, naprej, to pomeni, da se bodo vendarle enkrat začele. Zdaj je čas, najbrž je še čas, govorili ste tudi o ohlajanju gospodarstva in poznamo gospodarske cikluse, nekoč bo spet kriza in na mizi je vprašanje ali smo pripravljeni na naslednjo krizo. Morda sem preslišal, ne vem, če ste kaj rekli glede privatizacije Nove Ljubljanske banke, gre za zaveze, ki jih je dala Slovenija, gre za dokument, ki ga dobro poznate, SA33229, 18. december 2013. Kaj je zdaj tu glede slovenske kredibilnosti? Mi bi takrat, ko gre za nas želeli, da se spoštuje pravni red, ko pa mi moramo kaj narediti pa ne bi ne. Dr. Bertoncelj koliko nas je oziroma nas bo stalo zavlačevanje prodaje oziroma privatizacije Nove Ljubljanske banke? Ne pričakujem številk, ker jih ne morete imeti, pričakujem samo odgovor – veliko, malo, zanemarljivo? In tukaj so bile zelo znane politične stranke, ki so v prejšnji Vladi blokirale prodajo in jih bomo klicali na odgovornost. Seveda demografski sklad, pardon, demografski trendi, demografski sklad ne, demografski trendi so zaskrbljujoči, tukaj za tem omizjem govorimo že kar leta, smo družba, ki se v Evropski uniji najhitreje stara. Cenim, da ste omenili našo anomalijo, ko ste rekli, da se prehitro umikamo, torej premladi tako rekoč umikamo iz trga dela. Boste torej podprli predlog rešitve Nove Slovenije, ki bo zdaj že tretjič ali morda četrtič predlagala Državnemu zboru rešitev, da se uvede za enkrat samo za samostojne podjetnike tako imenovani dvojni status? Ko se prižge pravica, ki se ji reče penzija, človek mora dobiti 100 % penzijo, če želi imeti naprej espe, naj ga ima, naj dela, naj plačuje prispevke, davke in tako naprej, kaj je tu slabega sploh za državno ekonomijo. Da ne bom predolg, omenjali ste kohezijo in kritično ocenili črpanje slabo, katastrofalno slabo črpanje kohezijskih sredstev kot edinega vira razvojnih sredstev za to državo.  </font><br/>
<br/>
<b><font size="4">18. TRAK:(MB) – 13.25</font></b><br/>
<br/>
<b><font size="4">	</font></b><font size="4">(nadaljevanje) Pa me zanima, boste na Vladi spoštovali sklep, ki sem ga sam predlagal kot predsednik Odbora za zadeve Evropske unije leta 2013 in danes še drži, to je, da kvartalno Vlada Državnem zboru poroča o črpanju kohezijskih sredstev, upam, da tega ne boste v tej Vladi zrušili, ker je to dobro ne za državni zbor, za vlado je to zelo dobro. Najbrž mi ne boste mogli odgovoriti na vprašanje kdo je vaš favorit za guvernerja Banke Slovenije, zdaj znana formula 5+1 ali kdo iz tega petorčka, ki se je prijavil ali nekdo, ki je plus ena? Strukturne reforme sva dala skozi, ja se strinjam z vami in podčrtujem najboljša socialna politika je tista, ki ustvarja dobra, nova kvalitetna delovna mesta, torej dobro plačana, boste si prizadevali dr. Bertoncelj za ukinitev 50 % dohodninske lestvice? O socialni kapici sva govorila, me zanima kakšen je vaš pogled na socialno kapico, beri razvojno kapico? Aha, davek na motorna vozila ste omenili, ne terjam od vas, da boste dali natančno rešitev kaj boste na tem področju naredili, samo sprašujem, gotovo ste seznanjeni s tem, da po slovenskih cestah vozi veliko avtomobilov, ki imajo slovaške tablice, lastniki pa so slovenski državljani, to poznate? Vi danes greste na Slovaško, tam imate celo slovenske ljudi, ki vam tam odprejo firmo, vi preko firme kupite avto in prišparate veliko denarja, debelejši avto, več prišparate. To so dejstva, ki jih pač naši ljudje poznajo, država pa nič. Ne, da to preprečuje, ampak mora ustvariti ugodno davčno okolje, da se to ne bo delalo, da bodo ljudje plačevali davke tukaj. In še mi je pisal, kot mi je pisal eden od državljanov, davkoplačevalcev, kakšen je vaš pogled na reševanje problema, to pač moram izpostaviti, ker me je to državljan prosil, na reševanje problema kreditojemalcev v švicarskih frankih. Ja, in še, v koalicijski pogodbi piše, da bodo rente vključene v dohodnino, kaj to pomeni? Hvala lepa za vaše odgovore in jaz vam želim veliko uspehov. </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Poslanec Horvat, hvala lepa za postavljena vprašanja in razpravo.</font><br/>
<font size="4">	Gospod kandidat, izvolite.</font><br/>
<br/>
<font size="4">	</font><b><font size="4">DR. ANDREJ BERTONCELJ: </font></b><font size="4">Hvala lepa.</font><br/>
<font size="4">	Jaz bom svoje izvajanje mogoče tudi bolj po sklopih združil, če dovolite, v posameznih segmentih. Večino svoje delovne dobe sem preživel v gospodarstvu, tako, da vem kako se evro zasluži na trgu, da tako rečem, še posebej na, bom rekel eni izmed najbolj zahtevnih konkurenčnih trgih v ZDA kjer se je bilo treba res boriti za vsak evro in kaj pomeni, bom rekel konkurenčno okolje in kako pomembno je, da imajo pa naši poslovni subjekti, bom rekel lastno konkurenčno okolje ugodno. Tako, da jaz bi si mogoče v tem delu zadal in sem tudi predstavil nalogo, kakšno nalogo, ki pravzaprav mogoče v običajnih predstavitvah minister za finance ni in sem kar dosti tega potegnil kar je običajno, mogoče tudi v predstavitvah ministra za gospodarstvo, ampak saj oboje je neminovno povezano, tako, da jaz sem navedel par smernic v okviru katerih, par usmeritev, ki bodo naše vodilo pri delu, na Ministrstvu za delo in seveda v okviru katerih se bomo pa usklajevali z pristojnimi resorji. Več jih bo, ne bo samo eden, in potrebno bo v tem delu poiskati najboljšo rešitev z skupnim ciljem, ustvariti čim bolj atraktivno, konkurenčno, če želite stabilno in predvsem predvidljivo poslovno okolje. To je prvo in pravzaprav marsikdaj tudi edino kar podjetniki potrebujejo, saj ostalo    </font><br/>
<br/>
<b><font size="4">19. TRAK: (TB) – 13:30</font></b><br/>
<br/>
<font size="4">	(nadaljevanje) je na njih, ampak okolje, v katerem delajo, mora biti stabilno. Zato sem v tem delu tudi izpostavil makroekonomsko stabilnost. Vse se poveže, vse se preplete in v okviru tega tudi dobro delujoč finančni sistem. Tri ključne poudarke sem dal: makroekonomska stabilnost, stabilen, finančen, učinkovit, bom rekel, dobro delujoč finančni sistem in predvidljivo stabilno poslovno okolje. To je povezano. Makro in mikro okolje v tem delu se dopolnjuje. Nanizal sem seveda v tem delu kar nekaj smernic, predvidenih ukrepov, ki bodo, upam da rezultirali tudi v ukrepih in bodo udejanjeni tudi v kakšnih zakonih in drugih podlagah, ki pokrivajo obe področji. Dobro delujoč finančni sistem seveda pomeni tudi v okviru tega, solidno delujoč bančni sistem. Pa če dovolite mogoče, eno razlago tu, iz katerega pravzaprav tudi izhaja ta osnovni problem bančnega, običajno govorimo, ko govorimo o finančnem sistemu, o trgu kapitala in trgu denarja. V Sloveniji in jaz sem nekaj o tem pisal že dobrih dvajset let nazaj, tudi tam sem bil edini avtor in jaz avtor, tako da repliciram še enkrat gospodu, da imamo v Sloveniji eno, bom rekel nenavadno situacijo, se bom tako izrazil, ki še vedno traja in sicer, da imamo poleg običajnega trga kapitala in denarja, malo izdvojeno, tudi trg kreditov. In slovensko gospodarstvo, tudi širše, razvojno in tudi v ostalih procesih se v nesorazmernem deležu financira iz tega segmenta, recimo trga kredita bančnega kreditiranja. Zato je ta segment v našem okolju in seveda, ker je takšno zatečeno stanje, je treba iz tega dela potegniti največ. Tudi omogočiti takšne pogoje, da bodo banke in ukrepe in seveda, na tem delu je bilo pa res veliko narejenega v zadnjih časih, ki bodo omogočala podjetjem oziroma bankam, da bojo bolje in v večji meri kreditirale slovenska podjetja, predvsem manjša in srednje velika podjetja. Kot sami dobro veste, velika podjetja so se že v veliki meri refinancirala in imajo kredite v bolj ugodnih okoljih, pod bolj ugodnimi obrestnimi merami. Takšno je pač dejstvo. Predvsem tem delu je pomemben MSP, segment, ki pa vemo da, v vsakem gospodarstvu predstavlja krepko čez devetdeset odstotkov vsakega gospodarstva, tja nekje celo do osemindevetdeset odstotkov gre, tako da ti zelo veliki sistemi, o katerih tako veliko govorimo, jih je pa v tem nacionalnem delu pa le samo nekaj odstotkov.</font><br/>
<font size="4">To in drugi ukrep, v tem delu, ki ga je treba, ki je mogoče bolj dolgoročen, ker to pa so ukrepi, ki jih ne moreš čez noč premakniti, žal. To je tanker, ki potrebuje svoj čas, da ga zapelješ v pravo smer in potrebuje po možnosti še mirne vode, da se tako figurativno izrazim, je pa trg kapitala. V tem delu bodo ravno tako potrebni določeni napori v Republiki Sloveniji. Ta del je za gospodarstvo praviloma tudi zelo zanimiv in hkrati zmanjšuje tveganja v sistemu. Predvsem pa bo eden izmed teh ukrepov, ki sem jih navedel, da tu pogledam, stabilen dobro delujoč finančni sistem. Torej, v tem delu sem imel v mislih oboje. In kolikor je seveda v moči ministrstva in nekaj te moči ministrstvo za finance vsekakor ima, so ustvarjanje pogojev, zato, da bodo banke povečevale obseg kreditne aktivnosti gospodarstva. Seveda na bankah, v njihovih kreditnih odborih pa je, da bodo aktivno upravljali z tveganji. Tu, v tem delu, nam je mogoče v preteklosti malo zmanjkalo, poleg ostalih aktivnosti. Jaz sem na koncu predstavitve tako napisal, na koncu, mogoče tako, kot je bilo rečeno »last, but not least«, jaz mislim, da ravno to bi moralo biti namerno, čisto na vrhu in sem imel, ko sem pisal, to čisto na vrhu, pa sem rekel, da bo pa večji poudarek, bom dal pa še tisto, »last, but not least«. Za Slovenijo je ključno, da povečamo</font><br/>
<br/>
<b><font size="4">20. TRAK: (NB) - 13.35</font></b><br/>
<br/>
<font size="4">	(Nadaljevanje) konkurenčnost okolja in da omogočimo najboljše pogoje izvoznikom, ki so generator, bom rekel, napredka in rasti bruto domačega proizvoda v tej državi. Ko pogledamo strukturo bruto domačega proizvoda, to poznamo, v segmentu neto izvoza je tam daleč največji odstotek. Ko sem zadnjo številko gledal, je bila nekje okrog 10. Vsekakor smo v tem delu neto izvozniki in to je zelo pomemben doprinos k BDP in jaz sem v svoji predstavitvi predstavil, ker sem pač imel makroekonomsko sliko in v mislih tudi ta mikroekonomski sistem. Mi moramo ustvariti, če je o politika, ekonomska politika, maksimalno dobre pogoje za ustvarjanje čim večje rasti bruto domačega proizvoda. To je čisto osnovna, prva in najbolj pomembna premisa in največ mojih razmišljanj in aktivnosti bo šlo v to smer. Kaj narediti, da bomo čim hiretje rasli? Pa se bom malo navezal, omenili ste fiskalni napor. 0,6 je predviden v tem delu. Se strinjam. Gre za zelo sofisticirane modele izračuna, ki jih uporabljajo predvsem centralne banke z raznimi krivuljami, marsikdaj z mogoče, če se seveda tudi sam kot akademik izrazim takšno vrednostjo. V povezavi s temi je pa pomembna tudi tako imenovana proizvodna vrzel, tale output, kot mu pravimo, ki je pa za Slovenijo 2 %. Poglejte, to je pa zelo veliko. Tisti, ki ta segment dobro poznate v tej povezavi in seveda to gre vse v povezavi. In ko imamo pot fiskalne konsolidacije, javnofinančnih konsolidacij, imamo zdaj k sreči cikel. Naš gospodarski cikel je pozitiven, tako nam gre krivulja, k sreči. Najslabše kar se nam lahko zgodi, da se nam lahko zgodi proticikel. Mi smo v tem delu in kot sem omenil, smo bili srečni v preteklem obdobju, upam da bom jaz tudi deležen del te sreče, smo imeli lepo konjunkturo. Stopnje rasti so bile zelo visoke, višje od povprečja v Evropski uniji. Po nekaterih ocenah, poglejte, in proizvodnja vrzel v tem delu 2 % vam pove, da nekateri analitiki, ki to merijo ocenjujejo, da se naše gospodarstvo rahlo pregreva. To to pomeni, če poenostavim razpravo. Jaz sicer nisem tega mnenja, pa tudi če se pregreva, naj se pregreva, boljše če imamo vrzel na dva. Nemci imajo pač na ena, mi imamo na 2 %, pa da ustvarimo bruto domači proizvod. Raje vidim, da je na 6 %. Poglejte, in v tem delu se potem to navezuje na ta fiskalni napor in to v tem delu z vsemi temi politikami javnofinančne konsolidacije nam omogoča izravnanje v letu 2020, kar bi bil in bo, jaz upam, lep dosežek. To pomeni stabilno makroekonomsko okolje. To pomeni, da se navežem, ker vse je nekako povezano, to kar ste tudi rekli, raitingi. Jaz sem si to šel malo pogledati, te številke se z vami absolutno strinjam. Mogoče se tako sliši, bonitetne ocene, ja, pa tam A pa minus, zelo pomembna stvar. Kapitalski trgi to zelo gledajo v kontekstu zadolževanja zelo pomemben element. Poglejte, za avgust 2018 bom povedal, standard and poor A plus, pozitivni obeti. Mudis, BAA1, stabilni obeti. Fitch ratings, A minus stabilni obeti. To so lepi obeti, če rečem. Dajmo obrniti te stabilne obete proti pozitivnim obetom kot se imenuje, najbolj bi si pa želel seveda, če bi bili triple A, kar je je najvišja kategorija. Do tega smo še daleč, ampak poglejte, to bi nam znižalo, zelo znižalo stroške zadolževanja. In mogoče, da še, sicer / nerazumljivo/, da ni to vmes, repliciram, nam se tudi v absolutnem znesku stroški, ali pa bom rekel, za obresti, obresti za odplačevanje obrestni, obrestni odhodek zmanjšuje. Dve leti nazaj je bil preko milijarde, zdaj ni 820. Mogoče lahko gospoda popravim, zadnji podatek pa je bil, bližamo se 800 milijonom.  </font><br/>
<br/>
<b><font size="4">21. TRAK (VI) 13.40</font></b><br/>
<br/>
<font size="4">	(Nadaljevanje) Tu ne moremo govoriti / nerazumljivo/, ne vem kakršen del že, dejansko nam v tem delu, tudi v absolutnem znesku pada, podatek, ki sem ga pridobil, ker je tudi mene zanimal, na Ministrstvu za finance. Je pa tudi nekaj, kar je zelo pomembno, nam se spreminja v pozitivno smer struktura zadolževanja. Zmanjšuje se nam dolarski del, povečuje se nam evrski del. In kar je še bolj pomembno, povečuje se nam trajnost. Iz 4,5 smo prišli na 7,9 let v smislu tega. In to pomeni stabilnost. Poglejte, Ministrstvo za finance dela te projekcije, dela na tem do leta 2030, 2050. Mi imamo v tem delu stabilno situacijo do leta 2026. Pa da ne bi mogoče v tem delu preveč nadaljeval. Omenili ste lestvice konkurenčnosti. Dajmo narediti več, se strinjam. Sposobni smo narediti več. Smo na 37. mestu v dooing business, IMD(?) 37. mesto v the Global Comeptitiveness Report 48. mesto, bomo se trudili, da bomo višje na tej lestvici, kar vse pomeni boljše pogoje zadolževanja. </font><br/>
<font size="4">	V smislu zadolževanja podjetij je seveda tudi en problem, premajhna akumulacija v lastnem segmentu. Če rečem v segmentu akumuliranih dobičkov oziroma amortizacije, to je dejstvo. V tem delu je prvi ukrep, ko je, so prestrukturiranja v segment industrije z večjo dodano vrednostjo v tistem delu, ki ne prestrukturiranja tudi s pomočjo, to kar ste omenili, državne pomoči. Drug pomemben segment, ki sem ga pa omenil, pa ne bi še enkrat s tem nadaljeval, je pa financiranje z lastniškimi in dolžniškimi instrumenti. Torej, / nerazumljivo/ lastniško in dolžniško financiranje. </font><br/>
<font size="4">	Omenil sem nekaj strukturnih ukrepov. Mislim, da se vsi strinjamo, da potrebuje Slovenija par strukturnih sprememb. Mogoče se samo ne strinjamo okoli intenzitete in časovne komponente teh sprememb. Osebno mislim, da je potreben, jaz bi rekel, ukrep, strukturni ukrep na trgu dela. Poglejte, stopnja aktivnega prebivalstva je ključni generator z dveh segmentov: prispevkov, dajatev v proračun. In seveda če nekdo dela se mu iz istega proračuna ne plačuje neka socialna nadomestila in tako naprej. V tem delu se je stopnja zaposlenosti in v obratnem smislu nezaposlenosti zmanjšala, kar je pozitivno, makroekonomski indikator. In je eden izmed, bom rekel, generatorjev tega, da imamo sedaj te prihodke v nominalnem smislu večje kot odhodke. Ključno v tem je, poglejte, in to potem bi lahko vse povezal. Ravno tako se z vami strinjam, da je ključni dejavnik Slovenije človeški kapital, saj pravzaprav drugega glede na majhnost, če odštejem par drugih resursov, običajno radi rečemo les in voda so pravzaprav ljudje. Ljudje so glavni kapital te države. In seveda to, kar je bilo že izpostavljeno na Ministrstvu za šolstvo, čim boljši šolski sistem, kjer so pa seveda, če so kje potrebne reforme ali pa kaj bi jaz želel pa je, to pa bom rekel, iz svoje profesorske kariere vem, dajmo vzpostaviti tak sistem, dodatne mehanizme, da bodo mladi čim prej zaključili ta študij in šli delati, na trg dela, da tako rečem, ne na borzo delo, kot rečemo, ne med brezposelne, ampak na trg dela, da bo ustvarjanje, bo dobro za njih in bo dobro za države. Sedaj z bolonjskim sistemom, 3+2, smo tudi v Evropi malo unicum, da imamo po vsaki stopnji možnost še eno leto tistega dodatnega leta, nam mladi prepozno vstopajo. In ne poznam čisto točne statistike kdaj, ampak mislim, da je tam nekje pri 30 ali še kasneje, ko mladi aktivno stopajo v tem. In potem, če rečemo, 40 let delovne dobe, če je to to, ste pa pri 70-ih. To je prvi ukrep, ki ga je ravno tako treba narediti in ki ga bomo usklajevali </font><br/>
<br/>
<b><font size="4">22. TRAK: (SB) – 13.45</font></b><br/>
<br/>
<font size="4">	(nadaljevanje) z resornimi ministrstvi. Gre za kompleksno zadevo, ki se je ne da čez noč narediti, ampak potrebno je na tem delati. Drugo je kasnejši izstop iz trga dela. Mislim, da smo tu v špici Evropske unij, če pa pogledamo okvire OECD pa še višje. Demografski trendi so zelo zaskrbljujoči bi rekel, ne samo zaskrbljujoči. OECD študija do leta 2050 nam pokaže, da bomo imeli najvišji delež starejšega prebivalstva v svoji strukturi tam nekje pri 2050. In tudi zaradi tega, če vse povežem, glejte imamo ta indeks fiskalni napora vrzeli ravno zaradi tega stroška demografskega stroška tako visok, ker se vključuje v ta del. Tako, da na tem delu bo potreben hitrejši vstop mladih, počasnejši izstop starejših in predvsem graditev ustreznih kompetenc za spreminjajoče se pogoje, ki so konkurenčnost, dvigovanje konkurenčnosti kot jaz vidim v svojem delu je dodatno k vsem naporom, ki jih bomo naredili, bi jih morali tudi narediti v tem kar se reče industrije 4. Industrije z večjo dodatno vrednostjo kjer boste pa ponovno rabili ustrezen kompetenčni profil. Industrije od majhnih, srednje velikih do velikih podjetij, ki ustvarjajo veliko ali za naše razmere nadpovprečno veliko dodane vrednostni na zaposlenega se gibljejo glejte 85 tisoč evrov in več na zaposlenega, ki so hkrati tehnološko intenzivne tudi investicijsko intenzivne zadeve in kjer je, tako kot ste omenili, človeški kapital v maksimalni meri ustrezno in v celoti angažiran, kar je skorajda, če rečem od povprečja trikrat več, ne trikrat, recimo dva in polkrat pa več od slovenskega povprečja. Torej naš primer k dvigu konkurenčnosti bo tudi spodbujanje gospodarstva v to smer. </font><br/>
<font size="4">	Glede 13 plače ali božičnine, kot se reče, mislim, da je tu bil en napor že storjen, da so se ravno za ta segment, majhen, ampak bil je korak v pravo smer, če rečemo. V tem smislu, glejte jaz podpiram, da bi se v tem delu naredilo kaj več in bom v tem delu vložil dodaten napor. Jaz mislim, da vsaj, če je že 12 plač obdavčeni, mogoče v tisti 13, kjer bodo imeli podjetja, saj ne samo podjetniki, ampak v vseh podjetjih možnost dodano stimulirati zaposlene. </font><br/>
<font size="4">	50% stopnja, to je ta najvišja stopnja na naši dohodninski lestvici. Jaz sem bral študijo OECD in učinke, če bi znižali 50% stopnjo na mislim, da je 42 ali tam nekje naslednja, bi prihranili približno 12 do 15 milijonov evrov. Če bi znižali na 45 milijonov evrov bi prihranili 6 milijonov evrov. Torej učinek ne bo gromozanski bi pa bil. Jaz moram reči odkrito, da prihajam iz delovnega mesta, kjer sem zdaj, kjer sem definitivno v tem razredu. Tako, da če se bo to znižalo bo blagohotno, če rečem zdaj še iz te pozicije. Ne bo pa ključno in z mojega vidika tudi ne bi imel velikih problemov, če bi to ostalo. Bom pa se ponovno v svojem delu potrudil, ampak kot vidim ta ukrep nekih dramatičnih učinkov z vidika javnih financ ne bom imel, gre mogoče bolj za ta kako bi rekel čisto človeški emocionalni vidik v tem delu. Moram reči, da tudi v tem segmentu kot sem se jaz z menedžerji pogovarjal in na tem delu …./nerazumljivo./.. sem pa res imel možnost praktično srečati vse, v tem delu jih precejšnji del nima problem s to lestvico, imajo problem mogoče z drugimi spremembami, ampak bodo pa </font><br/>
<br/>
<b><font size="4">23. TRAK: (SC) - 13.50</font></b><br/>
<br/>
<b><font size="4">	</font></b><font size="4">(nadaljevanje) srečni, če bo manj, saj poznate to je naša človeška narava taka. </font><br/>
<font size="4">	Se pa strinjam, da bo pa to ključna druga in to je ta, če bi rekel, davčna reforma skoraj, da nekako se rad izogibam besedi reforma - prestrukturiranje je mogoče boljše -, ki je pa vedno ena izmed najbolj zahtevnih zadev tako v strokovnem kot v političnem smislu in ki v prejšnjem mandatu je praktično ni bilo nekih bistvenih ukrepov na tem segmentu, to vsi vemo. Vemo pa tudi vsi, da bomo nekaj na tem morali postoriti tudi študije nam kažejo, da moramo najti rešitve kako ustrezno in tudi pravično obdavčiti delo in kapital, oba vidika. Tu bo potrebno najti eno rešitev, ki bo seveda sprejemljiva za vse kategorije. </font><br/>
<font size="4">	Davčna reforma ali prestrukturiranje se nikoli ne in se ne sme izvajati preko noči. To je eden izmed pravzaprav redkih makroekonomskih ukrepov, ki jih ima država na voljo in to bom jaz predlagal bom rekel zelo skrben, preudaren pristop, kjer bomo zajeli vse te kategorije in eden izmed njih je tudi ta dohodnina oziroma dohodninska lestvica, če sem vas prav razumel v teh razredih. Ponovno, vsaj te izračune imamo malo so nam jih pomagali tudi na OECD in še kje izračunati in vemo kje so glavni učinki, v katerih razredih. V najvišjem razredu, ki ste ga omenili je pravzaprav učinek skoraj, da minorn. Bistveno večji učinki so v naslednjih dveh, treh kategorijah s tem pa seveda bom rekel preidete v popolnoma drugo kategorijo in je treba to pogledati še z drugega vidika. Ni samo dohodnina je še eden kup drugih bom rekel davkov, če rečem iz tega naslova in prispevkov in socialnih transferjev itd… Lepo prav, da imamo vse to, ampak vse je potrebno postaviti v kontekst. To, kar mene čaka na mizi je neko lahko rečem neurejeno stanje, ki se je z leti nabiralo in je prišlo do nekih distorzij v delu. Zelo dobro je, da pomagamo ranljivim kategorijam in nisem brez razloga jaz napisal, vi ste rekli - da bom uporabil prav izraz - socialno tržni model gospodarstva. Jaz sem s svojimi besedami mogoče malo drugače to zapisal in sem rekel - slogan - vodilo bo kot prvo ekonomska uspešnost, ki je temelj v vseh gospodarskih sistemih. Ne poznam nobenega uspešnega ali pa bom rekel obratno neuspešnega ekonomskega modela, ki bi bil socialno zelo dober, obratno. Obstajata dve možnosti. Da imamo ekonomski sistem, ki je lahko hkrati socialno pravičen in zato se mi borimo, saj smo nenazadnje zapisali socialna država in imamo lahko ekonomski sistem, ki ga pa tudi sam ne podpiram tu bi bil pa bolj / nerazumljivo/, ki bi bil pa ekonomski sistem, ki bi bil zelo uspešen bi bila pa država, da rečemo tako poenostavljeno, zelo nesocialna. Tukaj moramo najti ravnotežje. Ravnotežje pa mora biti v smeri, da ne zadušimo naše ekonomske uspešnosti oziroma vodilo - zdravo nadzorno vodilo - je tukaj lahko, da moramo ustvariti več. Še enkrat poudarjam, za mene je ključna prihodkovna stran - tako sem tudi deloval v gospodarstvu -, ko smo lahko več ustvarili smo lahko več delili. Moj ključni pogled in usmeritev v tem delu je čim več je treba v tem delu ustvariti, da bo v drugem delu možno več deliti, to je v bistvu odgovor na ta del. Da ne bom v tem delu predolg. Nimam favorita za guvernerja, nekaj jih poznam, ker pač Slovenija je majhna, finančni trg je še manjši, ampak tudi ni v moji domeni to je v domeni predsednika države, da predlaga in seveda v vaši domeni, da dobi mislim da 46 %, absolutno večino potrebuje. Kdorkoli bo bom z njim tvorno sodeloval, to lahko na tem mestu rečem. </font><br/>
<font size="4">	Verjetno ena izmed najbolj aktualnih tem, ki ste jih  </font><br/>
<br/>
<b><font size="4">24. TRAK: (DAG) - 13.55</font></b><br/>
<br/>
<b><font size="4">	</font></b><font size="4">(nadaljevanje) opravili, jaz ravno gledam s tega mesta to stavbo za vami. V teku imamo dva privatizacijska postopka, privatizacijo Nove Ljubljanske banke, z aktivnostjo katere ste vsi zelo dobro seznanjeni. Seznanjeni ste tudi z modelom IPO, po katerem se banka prodaja, v kakšnem deležu, 50 plus 1 %. se mora do konca leta prodati, preostanek 75 plus 1 najkasneje v naslednjem, kot tudi s privatizacijo Abanke, sicer po drugačnem sistemu, kjer se prodaja 100 % delež, bodisi strategu bodisi kakšnemu drugemu investitorju, s predvidenim zaključkom 2026. Jaz v tem delu prosim za razumevanje, sem v dvakrat neprijetni vlogi, eno kot član uprave SDH, ki je v začetni fazi sodeloval v teh postopkih, ki so sicer še vedno v začetku, v postopkih izbire pravnih, finančnih svetovalcev, revizorjev, globalnih koordinatorjev, »bookrunnerjev« in vsega, kar sodi k temu, da bistveno več od tega ne morem povedati. Podpisal sem po moje okoli 25 pogodb ali sporazumov o varovanju poslovne skrivnosti, že v svojstvu člana uprave. Velja pa tu še eno načelo, da tako v sedanji funkciji člana uprave kot tudi v funkciji morebitnega ministra za finance se moram pa striktno izogibati dajanju kakršnihkoli izjav, ki imajo lahko konotacijo cenovne občutljivosti. Torej vse, kar bi zdaj izjavil, ker sem pa v tem delu verjetno eden izmed najbolje informiranih, ker sem sredi procesa, ne morem dati - se opravičujem -, ne morem in ne smem dati nobene cenovno občutljive informacije. Tako bi prosil vas za razumevanje kot tudi vse ostale, ki bodo postavili to vprašanje, na temo privatizacije Nove Ljubljanske banke in Abanke, boste dobili ta odgovor, pa četudi ga bom moral večkrat ponoviti - ne morem in ne smem dati dodatnih informacij na to temo. </font><br/>
<font size="4">	Bilo je še vprašanje privatizacije. Ja, večno aktualna tema v tem prostoru. Moje videnje, ker sam delujem vrsto let na domačih oziroma sem deloval na domačih in tujih, mednarodnih kapitalskih trgih, je z vidika lastništva sledeče. Ne ločim toliko med domačimi ali tujimi lastniki, kot ločim med dobrimi in slabimi lastniki. Lahko vam naštejem kar nekaj primerov, kjer so bili domači lastniki boljši od tujih, in vam lahko naštejem verjetno še več primerov, kjer so bili tuji lastniki boljši od domačih lastnikov. Tako da ključni kriterij ocenjevanja bi pravzaprav moral biti kvaliteta investitorja, kaj prinese ta investitor v smislu ne samo evrov, dolarjev, jenov ali karkoli prinese, ampak tudi v smislu razvojne komponente, ki jo prinese v podjetje, v smislu dodatnih razvojnih priložnosti, dodatnih zaposlitev in tako naprej. Torej, cena je v tem delu, kot vemo, vedno eden izmed najpomembnejših, velikokrat najpomembnejši vidik pri odločanju, to je nedvomno. Obstaja v tem delu še drug vidik, ki mu pravimo strateškost. Določenih zadev pač za nobeno ceno, če tako rečem, ne prodajamo, če jih skupno - tu pa je potreben konsenz - ocenimo, da so strateško pomembne za državo; to je edina izjema, ki bi jo naredili. Pa tu ni nobena izjema Slovenija, vam lahko naštejem milijon primerov, vključno z državo, ki ji pravimo, da je najbolj odprta na tem delu, Združene države; jaz sem tam šest let deloval in vam povem, da sem tudi sledil, </font><br/>
<br/>
<b><font size="4">25. TRAK: (DAG) - 14.00</font></b><br/>
<br/>
<b><font size="4">	</font></b><font size="4">(nadaljevanje) posredno smo nekje delovali, kjer je pač ameriška vlada ustavila določene aktivnosti. Recimo, Kitajcem niso pustili kupiti Port Authority, luko v New Yorku, pika. To je ta strateškost, to je ta izjema, kjer bi jaz rekel, ja, glejte, tudi za luko bi tako rekel. To so te izjeme. Ampak načeloma je treba pri tem biti skrben, pri tej odločitvi. In se mi zdi predvsem pomembno, ker če govorimo o privatizaciji oziroma državnem premoženju, saj na tega se to največ nanaša, sem tudi omenil obnovitev ali pa, če hočete, tudi posodobitev politike upravljanja državnega premoženja. Na tem delu, kot sami veste, imamo štiri krovne akte, seveda, krovni je strategija upravljanja z državnimi naložbami oziroma iz tega izveden odlok, ki je tudi po moji oceni potreben prenove, zato sem ga tudi dal na listo prioritet, če me sprašujete, katere; mislim, da do zdaj jih nisem šest, ampak sem že vsaj 16 prioritet naštel, ki je ravno tudi ta. In v okviru tega je zelo pomemben segment klasifikacija, to je to verjetno, kar je bilo pa direktno vprašanje. Trenutno imamo tri kategorije. Imamo strateške naložbe, kjer zasledujemo te strateške, zelo pomembne, poleg gospodarskih tudi ekonomske cilje. Glejte, tudi strateška naložba, če me vprašate, mora zasledovati gospodarske oziroma ekonomske cilje. Tudi neko elektrogospodarstvo mora zagotavljati ustrezne stopnje donosa, in jih. Omenili ste SDH, ja, 6,1, 6,45 je zadnji podatek, ki ga imam jaz, ni še dokončen, saj so se povišali ti donosi. Poglejte štiri leta nazaj, kje smo bili, manj kot 3 %. Tako da se da tudi z državnim premoženjem ukvarjati, to je moj odgovor, ja, tudi državno premoženje, vsaka država ga ima. Tako da v tem delu zagovarjam ta del, v tistem zdravem obsegu se pogovarjamo. In seveda tu bo ta ključna naša odločitev, a konsenz ne bo moj, mi bomo pripravili predlog, konsenz bo na koncu potrjen v Državnem zboru, kakršenkoli bo. Druga kategorija so pomembne naložbe, ki so na nek način najbolj nesrečno definirane, če tako rečem, 25 plus ena, in velikokrat govorimo z našega vidika o tako imenovanih zaklenjenih naložbah, kjer ne moreš ničesar narediti. No, saj en tak primer ste povedali, kjer smo potem zamejeni v okviru tega upravljanja, čeprav je marsikdaj smotrno, nekako obstoji ta naložba; lahko bi vam v tem delu naštel par podjetij. Različne države to različno opredeljujejo, ampak praviloma opredeljujejo vsaj dve kategoriji, recimo, Norvežani strateške naložbe, ki ohranjajo sedež v državi - mi tega nimamo, pa ne bi rekel, da je tako nepomembno, bi tudi to mogoče kazalo pogledati -, in potem te portfeljske naložbe. No, portfeljske naložbe pa so tiste naložbe, kjer se pa poskuša maksimirati primarno cena in je izključni moment cena. Tako da razmislek o predlogu posodobitve, če želite, noveliranja te strategije, sem ga mislil predvsem v tej smeri. Zadeva bo šla, zdaj moramo seveda razmisliti, pripraviti, jaz verjamem, da bo tu kar veliko razprave. Tudi vem, da se zadeva že vrti kar nekaj časa, mislim, da imamo od 2012 ali 2013, od kdaj imamo ta odlok, mislim, da 2013. Kar nekaj časa je že, tako da bo treba to pogledati predvsem tudi s tega vidika. </font><br/>
<font size="4">	Zdaj moram pa prav pogledati, ker sem si navzkrižno pisal. Sem pozabil kakšno vprašanje? / oglašanje v ozadju/ Aha. Mi lahko daste v tem delu kakšno usmeritev? </font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Gospod kandidat, zelo široko elaborirate stvari, kar je seveda prav in dobro, morda bi kazalo vendarle se usmeriti na bolj koncizne stvari, tudi ko vam poslanci postavljajo vprašanja, da bi si bolj natančno zapisovali to, </font><br/>
<br/>
<b><font size="4">26. TRAK: (ŠPE) – 14.05</font></b><br/>
<br/>
<font size="4">	(nadaljevanje) kar vas vprašajo, zato da ne bo potrebno potem da iščete, to bi vas najprej prosil. Gospoda Horvata v nadaljevanju predvsem prosim, da dopolni to, kar je očitno bilo spregledano, da bo kandidat odgovoril pa bi potem nadaljevali.</font><br/>
<br/>
<b><font size="4">	JOŽEF HORVAT (PS NSi): </font></b><font size="4">Hvala lepa, gospod predsednik, hvala vam gospod kandidat.</font><br/>
<font size="4">	Mi je kar nerodno, preveč široko ste odgovarjali, morda tudi preveč akademsko. Danes je priložnost, kot sem povedal nas posluša ves Evropski trg ambasade in tako naprej in imate fantastično priložnost, da daste zelo dobre signale investitorjem, domačim in tujim. Zato sem vam dal priložnost, da se opredelite do ukinitve ali pa tudi ne – 50 % dohodninske lestvice. Mi smo tudi izračunali, da so pravzaprav proračunski izpadi relativno majhni, 15 milijonov, ampak pomemben in pa bistveno več vreden je signal, signal, ki ga Slovenija daje investitorjem, s tem, če bi seveda to lestvico ukinili.	Razvojna kapica, saj to poznate, socialna kapica, zakaj nam razvojni inženirji bežijo, zakaj delodajalci ne morejo, ne morete zadosti kvalitetno plačati razvojnih inženirjev in ne samo inženirjev, tudi drugih. </font><br/>
<font size="4">Še opredelitev do aktivnosti, ki jih ima združenje Frank in to bi bilo potem z moje strani vse. </font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ROBERT POLNAR: </font></b><font size="4">Poslanec Horvat, hvala lepa. Gospod kandidat izvolite, nadaljujte.</font><br/>
<br/>
<b><font size="4">DR. ANDREJ BERTONCELJ: </font></b><font size="4">Se strinjam, sem povedal učinek na te 50 % stopnji je res minoren. Gre pa kljub vsemu in sem se tudi jaz mislim, da v tem smislu odzval, da bomo razmislili v tej smeri in tudi ukrepali. Je pa res, poseg v katerokoli lestvico, potegne za sabo eventualne posege razmišljanje v preostalih lestvicah. Tako da, v tem delu bi, če želite kratek odgovor, moj del bil – načeloma ne bi imel nič proti v  odpravi tega, ampak hkrati na osnovi izračunov, poznamo kakšen je, za tega vemo 6-15 milijonov, kakšni bodo pa ostali ukrepi spremembe v dohodninski lestvici, pa tako, zadeve bo potrebno bom rekel preučiti vse, ali bomo šli v prenovo dohodninskega sistema – glejte, seveda, ne bi rad dal tu enostavnega odgovora. Povedal sem vam svojo naklonjenost, da v tem delu razmislimo in delujemo v tem 50 % deležu, resnični ukrepi, prihodki, izgube na tem delu, so pa, če posežemo v preostale dohodninske lestvice, tam so pa bistveno večji posegi. In seveda, ko naredimo eno izjemo, vsi vemo potegnemo za sabo. Če bi lahko ustvarili konsenz, dogovor samo okrog tega, brez sprememb ostalega, nimam problema, da to podprem.</font><br/>
<font size="4">Kaj imamo še? Razvojna kapica. Glejte, to imajo različne države urejeno različno. Ja, praviloma imajo neko kapico, ne samo na tem socialnem delu, nekatere imajo  tudi na zdravstvenem delu, kjer se kapica pokaže. V različnih državah različno urejeno. Poznam sistem, ko sem delal v Združenih državah, kjer je bila ta kapica 65.000 dolarjev in potem se ni več plačevalo nad tistim delom, ne glede na prihodke. Glejte, to je ponovno, kaj želimo s tem ukrepom doseči, če ta del znižamo, odvzamemo, moremo dobiti na drugem delu, tako da…</font><br/>
<br/>
<b><font size="4">PREDSEDNIK ROBERT POLNAR:</font></b><font size="4"> Samo trenutek, samo trenutek, jaz bi vas prosil, samo trenutek – jaz vodim sejo. Dajmo malo bolj umirjeno, saj lahko se tudi ne strinjamo v ničemer z gospodom kandidatom, ampak povejmo takrat, ko bomo imeli besedo. Tudi, če vas zabava, jaz vas prosim gospodje, saj je lepo, da vas zabava, samo ne se tako na glas smejati tukaj, ker vendarle smo na eni resni seji in sicer profesionalnega političnega telesa.</font><br/>
<font size="4">Zadaj imam tri postopkovne predloge in bomo šli po vrsti. Prvi bo poslanec Paulič, potem je poslanec Logar in za njim je poslanec Andrej Šircelj. </font><br/>
<font size="4">	</font><br/>
<b><font size="4">27. TRAK: (ŠPE) – 14.10</font></b><br/>
<br/>
<font size="4">	(nadaljevanje) Gospod Edvard Paulič imate besedo.</font><br/>
<br/>
<font size="4">	</font><b><font size="4">EDVARD PAULIČ (PS LMŠ) </font></b><font size="4">Hvala za besedo, gospod predsednik.</font><br/>
<font size="4">	V bistvu sem imel dva proceduralna predloga. Prvega ste tudi vi povedali ravnokar, drugi proceduralni predlog pa se navezuje na dolžino razprave. Predlagam, da se kandidatu za ministra dolžine razprave oziroma odgovora ne omejuje, tako kot se tudi ne omejuje dolžine razprave poslancu, ko postavljajo vprašanja. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Saj kandidatu za ministra nihče ni omejeval razprave. Jaz sem ga samo pozval na malo bolj koncizne odgovore, zaradi tega, ker razumem, da je gospod iz akademske sfere, da je profesor, da je navajen predavati in se mi je zdelo, da morda kdaj pa kdaj tudi stvari gredo malo preveč v širino. Vi vsi skupaj z menoj vred, morate namreč vedeti, da smo na seji odbora za finance in da bi že po naravi tega odbora bilo dobro, da upoštevamo tudi ekonomiko razpoložljivega časa za razpravo.</font><br/>
<font size="4">	Naslednji je gospod Logar, prosim.</font><br/>
<br/>
<font size="4">	</font><b><font size="4">DR. ANŽE LOGAR (PS SDS): </font></b><font size="4">Hvala predsednik. Jaz vas moram pohvaliti, da zelo dobro vodite sejo, v bistvu je to ravno moj proceduralni predlog, glejte, nekaj je bilo razburjenja, zaradi tega, ker se mi včasih tukaj nasmihamo, ampak oprostite, meni je težko spremljati razpravo o tem, če nekdo vpraša: »ali boste uvedli to ali ono?« in reče: »poglejte, imamo različno v državah, v enih imamo to, v drugih imamo to«. To je kandidat ministra za finance, ni on tukaj pred svojimi študenti, ki nam bo predaval kakšne opcije so na svetu pa še v vesolju pa ne vem kje še. Ampak kaj bo on kot kandidat za ministra naredil. Če ima zelo enostavno vprašanje, jaz pričakujem tudi zelo enostaven odgovor in to je moj procedurani predlog, da v bistvu v tem duhu vodite sestanek, pa če je treba včasih kandidata za ministra opozoriti, ga je treba opozoriti. Glejte, če se bo to dogajalo na seji Vlade, ja saj bodo imeli sendviče vsakih osem ur, ker ne bodo prišli zadevam do konca, tako da v tem pogledu predlagam, da se res zahteva od kandidata za ministra koncizno odgovarjanje na konkretna vprašanja. Predavanja niso v Državnem zboru, tukaj so rešitve.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Gospod Logar, hvala lepa.</font><br/>
<font size="4">	Se v načelu strinjam z vami, tudi mislim, da v tem duhu stvari peljemo, ednino kar moramo poskrbeti je, da ekonomiko razpoložljivega časa malo bolj upoštevamo.</font><br/>
<font size="4">	Naslednji je na vrsti gospod poslanec Šircelj. Prosim.</font><br/>
<br/>
<font size="4">	</font><b><font size="4">MAG. ANDREJ ŠIRCELJ (PS SDS): </font></b><font size="4">Hvala lepa, spoštovani predsednik. Jaz cenim vaše napore glede konciznosti, glede nasmihanja in vsega tega, še enkrat, vprašanja so zelo natančna in zahtevajo natančen odgovor prihodnjega, če bo potrjen, ministra za finance. Ne o tem, če mi vpraša kolega Horvat: »ali ste za razvojno kapico«, ne mi razlagati kaj je v Ameriki. Zanima me, kako vidi minister za finance razvojno kapico, bodoči minister za finance razvojno kapico v Sloveniji ali naj odgovori, da tega odgovora ne bo dal, da ga ne more dati ali pa, da ga en ve. Da ne izgubljamo časa. Jaz sem naslednji v razpravi in bom zelo natančna in koncizna vprašanja postavljal iz koalicijske pogodbe, oziroma sporazuma in bom želel zelo natančne odgovore.</font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa, gospod Šircelj jaz se strinjam z vami v večini zadev, ki ste jih zdaj omenili. Pričakujem od vas, kot od izkušenega parlamentarca seveda, da boste tudi znali kontekstualno pravilna vprašanja in prava vprašanja postaviti, o tem ni nobenega dvoma. Je pa postopkovno tole bilo v bistveno manjši meri kot pa razprava. </font><br/>
<font size="4">	Zdaj naslednji na vrsti glede postopka je poslanec Pogačnik, za njim pa poslanec Paulič. Prosim.</font><br/>
<br/>
<font size="4">	</font><b><font size="4">MAG. MARKO POGAČNIK (PS SDS): </font></b><font size="4">Spoštovani predsednik, hvala za dano besedo.</font><br/>
<font size="4">	Enako predlagam, da opozorite kandidata za ministra, da korektno odgovarja in kratko na vprašanja. Nas ne zanima tukaj kakšno je stanje v drugih državah, vi ste kandidat za ministra v Sloveniji.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Hvala gospod poslanec Pogačnik, to je bilo zdaj že tretje približno na skupnem imenovalcu. Mislim, da smo tudi vsi, vključno s kandidatom razumeli intenco.</font><br/>
<font size="4">	</font><br/>
<b><font size="4">28. TRAK (VI) 14.15</font></b><br/>
<br/>
<font size="4">	(Nadaljevanje) Pogovarjamo se predvsem o tem, da se držimo teme in da odgovarjamo na vprašanja. Če odgovora na vprašanje ni ali pa se ga ne želi dati se to pač prosto pove. </font><br/>
<font size="4">	Naslednji je na vrsti za postopkovno Edvard Paulič.</font><br/>
<br/>
<b><font size="4">	EDVARD PAULIČ (PS LMŠ):</font></b><font size="4"> Hvala za besedo še enkrat. Še enkrat predlagam, da se uravnoteži časovni okvir, tako vprašanj kot tudi odgovorov. Če so vprašanja nerazumno dolga, potem mora biti tudi odgovor temu primerno ustrezno dolg. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> To je nemogoče zaradi tega, ker določena pravila veljajo. Sejo smo začeli brez kakršnegakoli omejevanja razprave v časovnem smislu. če bi se na začetku seje dogovorili za neke omejitve in da bi to veljalo za vase enako, potem bi bilo v redu. To sejo bomo dokončali na način, kot smo jo začeli in čisto nič drugače. </font><br/>
<font size="4">	Naslednji ima postopkovni predlog poslanec Trček. </font><br/>
<br/>
<b><font size="4">	DR. FRANC TRČEK (PS Levica):</font></b><font size="4"> Hvala za besedo. Poglejte, preden sem včeraj začel voditi sejo sem tri dni tudi poslovnik oziroma malo ustavo zelo natančno bral. Sedaj imam nekaj postopkovnih predlogov. Prvi, da se ne zlorablja postopkovna vprašanja. Drugi, da se poslanci, ki se hočejo sklicevati na postopkovno sklicujejo na konkretno člen na kaj se sklicujejo. In tretje malo v poduk kolegu, kar je rekel, bi dejansko lahko predlagal, da glasujemo o tem in da imamo časovno omejitev, ampak potem bi verjetno potrebovali šahovsko uro. In upam, da se mi ne bo treba več oglašati glede postopkovnih vprašanj na tej seji in sorodnih. Hvala. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Poslanec Trček hvala lepa. Gospod kandidat vi, predlagam, da nadaljujete, če še imate kaj za odgovoriti poslancu Horvatu ali ste z odgovoru poslancu Horvatu zaključili.</font><br/>
<br/>
<b><font size="4">	DR. ANDREJ BERTONCELJ:</font></b><font size="4"> Mogoče samo ena pojasnitev. Mogoče sem bil daljši v nekaterih primerih. So bila pa seveda vprašanja nekatera, ne bom rekel splošna, ampak izredno pomembna. Poglejte, privatizacija državne naložbe to je 12,7 milijarde evrov, če pričakujete da bom odgovoril z da ali ne, potem je na to nemogoče odgovoriti. In da bi pojasnil to zadevo, ker je strategija, saj strategija vemo kaj je strategija in seveda minister vodi strategijo, potem bi bilo potrebno podati to v malo daljšem kontekstu. Kakšen primer iz tujine ne škodi, okej, se ga bom v nadaljevanju izogibal, mogoče pa dodatno pojasni naš tok razmišljanja. To je bilo tudi moje stališče. </font><br/>
<font size="4">	Ravno tako če me konkretno za kakšno zadevo vprašate, poglejte, jaz sem omenil, potrebujemo celovito reformo davčno. Na to je odgovor da, seveda jo potrebujemo. Na kakšen posamezen ukrep bi seveda jaz tudi od vas rad slišal kakšen ukrep. Poglejte, na to se ne da enostavno odgovoriti. Sem že povedal, zaveze oziroma tako kot je bila spisana kakšna pogodba, predlog, ti do sedaj niso bili ovrednoteni in seveda jaz razmišljam skozi številke in seveda je, kot sem prej omenil, naredili bomo finančne izračune. Če pričakujete, da bom dal ad hoc odgovor bomo naredili davčno reformo ali spremenili to bom to povedal, ko bom naredil finančno analizo, saj tako se vsi finančniki odločajo. In tudi jaz se bom o tem odločal. </font><br/>
<font size="4">	V nadaljevanju pa, seveda, bom rekel tako, tudi meni je lažje dati kakšen krajši odgovor, samo toliko mogoče za razumevanje, če sem bil v katerem delu predolg. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK ROBERT POLNAR:</font></b><font size="4"> Hvala lepa. …/oglašanje iz klopi/ Ne, gospod Horvat, jaz bi vam takole predlagal. Vi ste prej izjemno kompleksno zastavili zadevo, kar je vsekakor odlično in sprejemljivo. Tudi mislim, da ste, če takole pogledam skozi strukturo ministrstva, bolj ali manj zajeli pretežno vse dejavnosti ministrstva, tako po kompetencah kot po strukturi in vas prosim, da če je karkoli še nejasnega, da potem po opravljenem prvem krogu razprave te stvari razčistita s kandidatom. …/oglašanje iz klopi/ Dobro, to je res. </font><br/>
<font size="4">	Gospod kandidat tole prosim še odgovorite na združenje FRANK. </font><br/>
<br/>
<font size="4">	</font><b><font size="4">DR. ANDREJ BERTONCELJ:</font></b><font size="4"> Jaz bom tako povedal, stališče, zadnje stališče, ki je </font><br/>
<br/>
<b><font size="4">29. TRAK: (NB) - 14.20</font></b><br/>
<br/>
<font size="4">	(Nadaljevanje) meni znano je, da naj se ti v tem delu spustijo v tožbe. Moje stališče je, bom kratke, zadevo bom proučil, ko bom na tem mestu in po tem vam sporočil moje stališče. V tem delu se zaradi tega ne želim izjasniti. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK ROBERT POLNAR:</font></b><font size="4"> Hvala. </font><br/>
<font size="4">	Preden nadaljujemo z razpravo, samo še kratko obvestilo. Namesto poslanca Matjaža Hana, člana Odbora za finance, iz Poslanske skupine Socialnih demokratov bo danes prisoten na seji poslanec Matjaž Nemec. </font><br/>
<font size="4">	Naslednji razpravljavec je na vrsti poslanec Andrej Šircelj, za njim pa je na vrsti poslanka Suzana Lep Šimenko. </font><br/>
<font size="4">	Poslanka Šimenko? Hvala za intervencijo, sem vas prejle mislil vprašati za naglas, ampak sem vas pozabil. Se vam opravičujem. </font><br/>
<font size="4">	Poslanec Šircelj, izvolite, beseda je vaša. </font><br/>
<br/>
<b><font size="4">	MAG. ANDREJ ŠIRCELJ (PS SDS):</font></b><font size="4"> Hvala lepa spoštovani predsednik. Spoštovani kandidat! </font><br/>
<font size="4">	Poglejte, jaz vas bom spraševal tisto kar piše v koalicijskem sporazumu. Prvo bo vprašanje zelo splošno. Koalicijski sporazum zavezuje koalicijo šestih strank, petih plus ena, kolikor želite in vi ste del te koalicije. Ali boste spoštoval koalicijski sporazum in ali ga boste uresničeval v tistem delu, ki se nanaša na zadeve, ki posredno ali neposredno, predstavlja tiste, ki neposredno, pa dajmo najprej tiste, ki neposredno se nanašajo na Ministrstvo za finance. 	Sedaj prvo vprašanje. V koalicijskem sporazumu imate čez celoto, jaz ne vem, morda ste sodeloval pri njenem pisanju, jaz bi pričakoval, da seveda kandidat za ministra za finance sodeluje pri finančnem delu koalicijskega sporazuma. Omenili ste ga, da ne poznate ovrednotenja tega koalicijskega sporazuma. To me čuti, v javnosti. Že v javnosti se govori o številki 2 milijardi. Mislim, da je to bilo tudi vprašanje prejšnji ministrici za finance oziroma sedanji ministrici za finance, tako da to vsekakor je in ne glede na to, tukaj so zelo konkretni ukrepi navedeni in sami ste si lahko to izračunali. In zaradi tega me zdaj zanima. Vi ste skrbnik za proračun in za fiskalno pravilo, ki je ustavna kategorija. Fiskalni svet je opozoril na določene zahteve različnih dejavnikov, pa bom tukaj najprej rekel sindikata družbenih dejavnikov, itn. To je baje vredno tam do 300 milijonov evrov. Potem imate zahteve na področju zdravstva. Nekaj se je že dalo za zdravstvo. Tukaj je minimalno 200 milijonov evrov za začetek. Potem ste sami omenili 100 milijonov, da bo treba spremeniti za plače. Potem ste omenili evropske projekte, transferje, gospodinjstva, itn. In zdaj vi kot minister za finance, boste prišli na Vlado in boste dobili zahteve od Ministrstva za delo, tudi za dvig minimalne plače, pa za povečanje socialnih transferov, vse to piše v koalicijskem sporazumu, itn., in kakšna bo vaša prioriteta. Kakšna bo vaša prioriteta, če želite prvi dan, drugi dan, prvi teden, prvi mesec, komu dati denar. Najprej. In drugo. Ali boste v primeru, če bo prišlo do prevelikih zahtev, zahtevali na Vladi, da imate veto. Da imate veto na vse ukrepe, ki zahtevajo oziroma, ki se nanašajo na finančno vprašanje. To je glede ustavne določbe, kajti zahteve tukaj so takšne, da je lahko tudi po mnenju Fiskalnega sveta okrnjena ustavna določba in če jo boste,  </font><br/>
<br/>
<b><font size="4">30. TRAK: (SB) – 14.25</font></b><br/>
<br/>
<font size="4">	(nadaljevanje) vi ste prvi, ki bo odgovoren za kršenje Ustave v tem primeru, vi ste prvi, seveda je potem tudi Vlada in tako naprej in jaz upam, da se tega zavedate. Drugo bom spraševal glede ukrepov, ki so navedeni v koalicijskem sporazumu katerega del ste. Jaz razumem, da ste bili vi zdaj menedžer, razumem, da ste bili profesor in tako naprej, ampak zdaj ste politik, zdaj boste minister. In seveda zaradi tega pričakujem, da imate določeno mnenje o ukrepih, ki so tukaj navedeni, ker to je vaš koalicijski sporazum in me seveda zanima in tudi sami ste že rekli. Glede ukrepa najprej dajmo malo davčne pogledati. Pripravili in uvedli bomo davek na nepremičnine in premoženje piše na strani 13 spodaj. O.K. davek na nepremičnine je znan. Zanima me katero premoženje boste še obdavčil zraven? Katero premoženje posameznikov in katero premoženje podjetij? To je kot premoženjski davek. Premoženje posameznikov recimo poleg premičnin, avtomobilov in tako naprej poznamo, lahko vam pa povem, da nekatere države obdavčujejo tudi na primer zlate ure, krznene plašče in tako naprej. Če boste to naredili me zanima kako. In drugo, ali bo to premoženje obdavčeno posamezno po posamezni vrsti premoženja, in to piše v koalicijski pogodbi namreč, ali kot celota vsega premoženja, ki ga ima nek posameznik? Ali bo to tako imenovano luksuzno premoženje? Razumem ladje, jadrnice in tako naprej, te so vse nekje evidentirane. Zanima me kaj koalicija in vi kot del koalicije mislite glede tega premoženja. To je glede premoženja posameznika. Vi imate to pri nepremičninah. Drugo. Kaj boste kot premoženjski davek uvedli pri podjetjih? To je recimo lahko davek na tablo. Predsednik, ali lahko zagotovite, da me posluša minister oziroma kandidat za ministra? </font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Gospod poslanec, bom interveniral na vašo zahtevo, vaša zahteva je tokrat upravičena, s tem nočem reči, da prej ni bila, tako da gospod kandidat jaz vas prosim, da se skoncentrirate na izvajanje poslanca Širclja, predvsem pa, da se ne bi zgodilo tako kot malo prej, da si vendarle zabeležite vse tisto kar je pomembno, da bo lahko potem tudi razprava bolj gladko tekla. Hvala lepa. Poslanec Šircelj, izvolite. </font><br/>
<br/>
<b><font size="4">	MAG. ANDREJ ŠIRCELJ (PS SDS): </font></b><font size="4">Hvala, spoštovani predsednik. Skratka katero premoženje in ali bo to kot skupno premoženje posameznika ali bo to kot posamično premoženje kot sem prej dejansko dal tudi nekaj primerov? Tako imajo tudi v svetu nekatere države. Drugo me zanima premoženje podjetja. Kaj boste tukaj obdavčili? Ali boste tukaj obdavčili, včasih je bilo govora o tako imenovanih davek na table podjetja, davek na ime podjetja. Skratka tudi to je možno in zanima me kaj boste tukaj obdavčili. Veste, to piše v policijskem sporazumu tako da me zaradi tega zanima. </font><br/>
<font size="4">	Potem me zanima naslednje kar piše v koalicijski, je spodnja meja DDPO, to je davek od dohodkov pravnih oseb, ki ga morajo plačati pravne osebe, bomo določili na 5 %, stran 14 gor. Kako boste to naredili? Skratka, ali so to tista podjetja, ki imajo zgubo ali so to morda tista podjetja, ki z davčnimi olajšavami dosežejo efektivno stopnjo obdavčitve manj kot 5 %, ker uporabljajo olajšavo za investicije, investicijsko olajšavo oziroma olajšavo za raziskave in razvoj in če boste ta podjetja obdavčili z najmanj 5 %? To je eksakten ukrep v tem zakonu. Investitorje to zanima. </font><br/>
<font size="4">	Potem, še enkrat, rekli in to je že povzročilo tudi določene reakcije nekaterih podjetij, kar piše osebne prihodke iz kapitala in rent bomo vključili v osnovno za odmero dohodnine. Vi, kot minister za finance, ali stojite za tem ali ne? </font><br/>
<br/>
<b><font size="4">31. TRAK: (DAG) - 14.30</font></b><br/>
<br/>
<b><font size="4">	</font></b><font size="4">(nadaljevanje) Potem me seveda v zvezi s tem zanima še - to imate pa pri tistem delu, ki se nanaša na kulturo, kjer piše, da boste oprostili slovensko literaturo, strokovno literaturo in tako naprej, vse piše, davka na dodano vrednost. Jaz to razumem z vidika kulturne, z vidika varovanja slovenskega jezika in tako naprej, in me zanima, kako boste dejansko to naredili. Kako boste to slovensko literaturo, slovensko knjigo oprostili davka na dodano vrednost? Poleg tega me zanima - omenjene so že bile posebne trošarine na alkohol, sladke pijače in mislim tudi na tobak. Omenja se tako imenovani zdravstveni cent pa kulturni tolar. To so neposredna vprašanja, ki se nanašajo v koalicijskem sporazumu na to področje. Jaz verjamem, glejte, da so bile te zadeve, ki so se tam zapisale, proučene. Ja, to so eksaktni, ali pa tudi ne, in da so jih tisti, ki so to podpisovali, podpisali, preučili. In verjetno ste vi del te ekipe, predpostavljam, da ste bili del te ekipe. Zaradi tega bi rad, glejte, res, prvič, fiskalno pravilo, in drugič, če lahko pokomentirate te ukrepe, ki so napisani v koalicijskem sporazumu, in ali jih boste upoštevali in uresničevali. </font><br/>
<font size="4">	Samo toliko. Hvala lepa, spoštovani predsednik.</font><br/>
<br/>
<font size="4">	</font><b><font size="4">PREDSEDNIK ROBERT POLNAR: </font></b><font size="4">Poslanec Šircelj, najlepša hvala.</font><br/>
<font size="4">	Gospod kandidat, preden nadaljujete, bi povedal samo eno zadevo. Mi bomo morali ob 15. uri ta prostor zapustiti, zaradi tega, ker se v njem nadaljuje oziroma se začne seja Odbora za obrambo s predstavitvijo ministrskega kandidata za obrambo. Zato bom ob 14.50 to sejo prekinil, nadaljevali jo bomo ob 15.30 v prostoru številka 212. Ob 15.30 bomo nadaljevali sejo v prostoru številka 212. Zdaj imamo približno še 20 minut časa, to bom namenil vam za odgovore poslancu Širclju. Če bo to trajalo malo dlje, vas bom potem prekinil in bomo potem v nadaljevanju seje ob 15.30 nadaljevali z vašim izvajanjem. Če pa boste do takrat, se pravi, do 14.50, uspeli gospodu Širclju odgovoriti, bo pa v nadaljevanju seje začela poslanka Suzana Lep Šimenko. Tak je plan in tako bomo po tem planu tudi nadaljevali z delom.</font><br/>
<font size="4">	Zdaj pa, gospod kandidat, izvolite, beseda je vaša, odgovarjate poslancu Širclju. </font><br/>
<br/>
<font size="4">	</font><b><font size="4">DR. ANDREJ BERTONCELJ: </font></b><font size="4">Hvala lepa. </font><br/>
<font size="4">	Najprej okrog fiskalnega pravila. Že v svoji predstavitvi sem omenil, da bom sledil cilj javnofinančne konsolidacije in v okviru tega sledil oziroma upošteval, če želite, spoštoval fiskalno pravilo. Fiskalno pravilo imamo zapisano v ustavi in imamo Zakon o fiskalnem pravilu kot izvedbeni akt. Sam se ne mislim postavljati nad zakon, tu so zadeve popolnoma jasne. Torej, moj odgovor je - spoštoval bom fiskalno pravilo. Da bomo spoštovali fiskalno pravilo, je v enem izmed intervjujev omenil tudi že mandatar, gospod Šarec. </font><br/>
<font size="4">	Davek na nepremičnine oziroma premoženje. Davek na nepremičnine se je v neki določeni fazi ustavil. Tu vidim tri kategorije, segment prebivalstva, segment gospodarstva in neka strateška infrastruktura. In seveda kot tak bo ta davek na nepremičnine nadomestil ta NUSZ. Učinki iz tega naslova so predvideni, da bodo dokaj nevtralni. Številka za Slovenijo na nivoju nadomestil je ca 0,5 % bruto domačega proizvoda letno, nekje povprečje v primerljivih evropskih državah je 2,5 % </font><br/>
<br/>
<b><font size="4">32. TRAK (VI) 14.35</font></b><br/>
<br/>
<font size="4">	(nadaljevanje) v odnosu na BDP kot sami dobro veste. Torej, jaz se bom zavzemal za sprejem zakona nepremičnine, pred tem moramo opraviti domačo nalogo, predvsem sistem evidentiranja teh nepremičnin. To imamo manjko, tudi kadrovski manjko na geodetski upravi. To je treba, najprej je treba urediti evidence. No, na tem smo ali pa so bile težave tudi v predhodnem, predvsem z dveh vidikov, da bomo tu zajeli tisto, kar še ni zajeto v teh evidencah. </font><br/>
<font size="4">	Na področju, bom rekel, osebnih nepremičnin, za uporabo bi ločil nekaj, kar je osnovni standard, streha nad glavo, kot temu rečemo. Mislim, da v tem segmentu ne bo prav velikih sprememb. Dodatno pa imamo, ne vem, neke luksuzne nepremičnine, to pa itak že predvideno, da so v tem delu dodatno obdavčene. </font><br/>
<font size="4">	Pri gospodarskih subjektih je stvar obratna. Tu marsikaj je prišlo do prevelikega obdavčenja. To je treba te ponderje klasifikacijo pogledati in stvari spraviti v red. Pri infrastrukturi pa ravno tako. Jaz pričakujem, da bodo tu pozitivni učinki tega zakona na nepremične. Podpiram njegove uvedbe. Pričeli bomo nemudoma. Kot rečeno, bo potrebno najprej urediti evidence. </font><br/>
<font size="4">	Dva, davek na premoženje. Nisem pristaš ne Rolexov, ne obdavčitve Rolexov. Torej, v tem delu jaz ne vidim potrebe po nekih ekstremnih posegih. Poleg tega tudi ne verjamem, da je v Sloveniji prav veliko Rolexov in da bo iz tega naslova nek dodaten učinek. Ravno tako ne bi obdavčeval nekih hišnih tablic ali karkoli ste že omenili. Mislim, da tega tudi ni. Tako, da glede obdavčitve podjetij in teh stopenj smo pač na teh 19 %. Meni se ta stopnja zdi ustrezna. Je tudi primerljiva, bom rekel, ali celo ugodna v primerjavi s primerljivimi državami. Na tem delu ne predvidevam nobenih sprememb. </font><br/>
<font size="4">	Spodnja meja TTPO(?) 5 % ste že sami pravilno ugotovili, tu gre za efektivno stopnjo, torej kjer podjetja predvsem koristijo, bom rekel, olajšave iz naslova vlaganj in so nekatera podjetja in tudi velika podjetja na ničelni stopnji. Tu je seveda dilema ali to stopnjo uvesti. Jaz moram reči, da moje načelno stališče je tu, da okoli tega ne bi imel izrazitih problemov, da je pa treba tu skrbno pretehtati in to urediti postopoma. Vsekakor pa pravočasno in pravilno komunicirati, da se bodo podjetja lahko temu prilagodila. Torej, mora biti neko prehodno obdobje. Tudi investicijski cikl se je v  tem delu prehodno obdobje. Je pa mogoče tudi s tega vidika, da neka podjetja, zelo pozdravljam njihovo vlaganje, se s politiko teh stopenj prilagodijo in tudi v tem primeru se bodo, verjemite mi, prilagodila na 5 %. Torej, prehodno obdobje. </font><br/>
<font size="4">	Knjiga, imamo različno obdavčitev. Kakor je meni poznano za e-medije oziroma za e-knjige in tako naprej, če rečem, in tiskane knjige po višji ali nižji. Ničelna stopnja, kot je bila predlagana mislim, da je mi niti ne moremo izvesti zaradi regulative na tem področju. Torej, se sploh ne da izvesti. …/ oglašanje iz klopi/ </font><br/>
<font size="4">	Osebni prihodki iz rent. To je bilo pa sedaj v zadnjem času, bom rekel, res veliko govora in res veliko črnila je bilo prilitega. Trenutno ureditev poznamo, cedularno obdavčitev, ki je končna na 25 %. Jaz sem šel pogledati primerljive države, naj mi ne zameriti, tudi vi ste ne nazadnje primerljive države govorili, tako da bomo potem v tem delu pa le na istem imenovalcu. Imajo zelo različno, in sicer imajo pač sintetično in cedularno ureditev. Jaz sem na tem področju davčni strokovnjak. Tu zadeva seveda ostaja dokler se ne spremeni. Tu zadeva seveda ostaja dokler se ne spremeni. Tudi tu je potrebno v kolikor bomo karkoli spremenili prehodno obdobje. In če bi razmišljali v tej smeri bi razmišljali tako, kot imajo vse sosednje države vključno Avstrija, Nemčija v kombinaciji cedularne in sintetične obdavčitve. </font><br/>
<br/>
<b><font size="4">33. TRAK: (ŠPE) – 14.40</font></b><br/>
<br/>
<b><font size="4">	</font></b><font size="4">(nadaljevanje) 50 % stopnja, ne vem kje ste jo dobili, ne piše, ampak lahko se pa predpostavlja, da se bo prišlo v tisti razred, če prihaja iz plačila dividende, da bo nekdo preskočil iz enega razreda v najvišji razred. </font><br/>
<font size="4">Okrog podatkov, 2 milijardi, kako gre ta zadeva? Nekje sem slišal, nekje sem bral. Jaz uradno tega nisem videl, lahko bi pa  nekdo rekel, da je 5 milijard, ne vem. Če vi veste pa če veste to, tudi jaz sem slišal za te 2 milijardi, nisem pa videl nobenega izračuna. Mogoče me čaka kakšen izračun, ko bom na ministrstvu, pa ne glede kakšna je ta številka, se bom v tem delu zelo jasno izrazil.</font><br/>
<font size="4">Koalicijska pogodba, nisem je pisal, nisem bil so tvorec. Je, kar se mene tiče v tem delu usmeritev. Usmeritve, na katerih se bo delovalo v prihodnosti in ne glede na to, kakšno breme je tu predvideno, ni nikjer predvideno, kot se verjetno napačno interpretira, 2 milijardi per takoj, ampak je to mišljeno najmanj za 4-letno obdobje. Jaz sem v svojem delu tudi zelo jasno izpostavil, v predstavitvi, v okviru možnega uravnoteženega javno-finančnega okvira, previdni ukrepi, postopoma v okviru naših zmožnosti. Če nam bo rast BDP-ja, zato je bil ta ključni poudarek, tu rastla in si zelo želim, da bi rastla postopoma kot je v zadnjih nekaj letih, potem bomo imeli tu bistveno več manevrskega prostora. V kolikor bo prišlo do ohlajanj, ne vem – v naslednjih dveh, treh letih se pričakuje, se ocenjuje nekje ena odstotna točka, sem tudi jasno predstavil, da se bomo v tej situaciji morali prilagoditi, ponovno v predvidenem okvirju in v skladu s fiskalnim pravilom. </font><br/>
<font size="4">Fiskalni svet, ja je posvetovalno telo in jaz bom rekel zelo cenim njihovo mnenje in njihova priporočila in jih bom seveda pri svojem delu dosledno uporabljal. Ne glede na to, bom sam deloval v okviru zakona in v tem primeru je to Zakon o fiskalnem pravilu. </font><br/>
<font size="4">Torej, prioritete v tem delu bodo predvsem tiste, kar bo potrebno nekaj takoj postoriti, jaz sem jih naštel, nekaj teh prioritet v okviru in če me vprašate, katera bo moja prva prioriteta, bo sigurno sprememba proračuna 2019. Glejte, 14. bo na mizi, poznate datuma do 30. septembra. Kaj pa lahko večja prioriteta kot da to uredimo? 15. oktober, bom rekel pošiljanje dokumentov smernic za Evropsko unijo, ponovno prioriteta, tako da verjamem, da bomo že s tem polno zaposleni T1 IN T2 proračun, definitivno prva prioriteta. Mi rabimo kot prvo ta okvir, da se bomo potem pogovarjali. Voz pred konje ali pa konja pred voz, to je zdaj ta dilema. Jaz pravimo prvo predračun, potem bom lahko bistveno več povedal. Če me boste to vprašanje vprašali čez 14 dni ali pa mesec dni, če bova imela to možnost, bo lahko odgovor v tem delu bistveno bolj natančen.</font><br/>
<font size="4">Veto, glejte  na prvo vprašanje, ki se je pojavilo v javnosti: uravnoteženje javnih financ. Fiskalno pravilo, mislim, da sem jasno, jedrnato odgovoril. Veto – sem pristaš moči argumentov, ne argumenta moči. Zadeve je treba uskladiti, zadeve je treba v dialogu, tako kot je tu uskladiti, drugače se tudi v politiki, če rečem v smislu kompromisa možnega, ne da narediti. </font><br/>
<font size="4">Moja naloga v tem delu je, da bomo poiskali najboljše možne rešitve in moja naloga bo, da bomo tele rešitve tudi, če se izrazim tako v finančnem smislu, pile vodo. Torej, v teh javno-finančnih okvirjih, se bomo dogovarjali in tudi urejali. Okvir je tisti, ki bo določal smernice in naše delo v prihodnje. Izven tega okvirja, ki sem jasno povezal, sem ga povedal na dve komponenti – rast BDP-ja in racionalizacija porabe oziroma odpravo neracionalne porabe, sta dve ključni vodili.</font><br/>
<font size="4">	Jaz upam, da sem bil dosti kratek in jedrnat. Hvala lepa.</font><br/>
<br/>
<b><font size="4">	PREDSEDNIK ROBERT POLNAR: </font></b><font size="4">Dobro, zdaj je ura 14:45. Gospa Lep Šimenko, jaz vam predlagam, da za teh pet minut</font><br/>
<b><font size="4">	</font></b><br/>
<b><font size="4">34. TRAK: (SB) – 14.45</font></b><br/>
<br/>
<font size="4">	(nadaljevanje) vam ne bi dal besede, ker bo verjetno to premalo in bi nadaljevali potem ob 15.30. Zdaj bom sejo prekinil. Obveščen sem, da vam moram povedati, da bi predvidoma naj bilo to v prostoru 212 in bomo zdaj dobili, seveda boste vsi prej obveščeni, ko bomo s tehnično službo Državnega zbora te stvari uredili. Tako, da sejo nadaljujemo ob 15.30. Hvala.</font><br/>
<br/>
<b><font size="4">	(SEJA JE BILA PREKINJENA 6. SEPTEMBRA 2018 OB 14.47.)</font></b>
</root>