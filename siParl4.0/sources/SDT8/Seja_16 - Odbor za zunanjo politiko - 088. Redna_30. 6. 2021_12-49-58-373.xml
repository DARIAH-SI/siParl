<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZUNANJO POLITIK</font></b><br/>
<b><font size="4">88. seja</font></b><br/>
<br/>
<b><font size="4">(30. junij 2021)</font></b></p></div><br/>
<b><font size="4">Sejo je vodila Monika Gregorčič, predsednica odbora.</font></b><br/>
<b><font size="4">Seja se je začela ob 9.02.</font></b><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Spoštovane kolegice in kolegi, pričenjam 88. sejo Odbora za zunanjo politiko.</font><br/>
<font size="4">	Kot običajno vas ob začetku seje vljudno naprošam, da upoštevate preventivna zdravstvena napotila, da vzdržujete medsebojno razdaljo in nosite zaščitne maske. </font><br/>
<font size="4">Prav tako vas prosim, če imate s seboj identifikacijsko kartico oziroma če sedite na svojem stalnem sedežu. </font><br/>
<font size="4">	Obveščam vas, da sem prejela obvestilo o opravičeni odsotnosti z današnje seje, s strani gospe Lidije Divjak Mirnik iz Poslanske skupine LMŠ, opravičeno je odsoten tudi mag. Branislav Rajić, Poslanska skupina Nepovezanih poslancev, odsoten je danes tudi gospod Ivan Hršak, Poslanska skupina DeSUS ter gospod Zmago Jelinčič Plemeniti, Poslanska skupina SNS. Pooblastil zaenkrat nisem prejela. Lepo pozdravljam vse prisotne na današnji seji in vse vabljene.</font><br/>
<font size="4">	Prehajam na določitev dnevnega reda seje odbora. 28. junija 2021 ste prejeli še predlog za širitev dnevnega reda s točkami 3a., 3b., 3c. in 3.č. Najprej bomo sedaj glasovali o vsakem predlogu za širitev posebej. In na glasovanje dajem predlog za širitev s točko 3.a. Pričenjam glasovanje. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je predlog sprejet.</font><br/>
<font size="4">	Na glasovanje dajem predlog za širitev dnevnega reda s točko 3b. Glasujemo.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je širitev s to točko potrjena. </font><br/>
<font size="4">	Na glasovanje dajem predlog za širitev dnevnega reda s točko 3c. Glasujemo.</font><br/>
<font size="4"> 	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je širitev potrjena.</font><br/>
<font size="4">	Na glasovanje dajem še zadnji predlog za širitev s točko 3č. Glasujemo.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je predlog za širitev dnevnega reda potrjen.</font><br/>
<font size="4">	Tako je določen dnevni red seje, kot je bil predlagan s sklicem in z izglasovanimi širitvami.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - VPRAŠANJA IN POBUDE ČLANOV ODBORA ZA ZUNANJO POLITIKO.</font></b><br/>
<br/>
<b><font size="4">2. TRAK: (ŠZ) – 9.05</font></b><br/>
<br/>
<font size="4">	(nadaljevanje) Samo kratka osvežitev, ustna predstavitev poslanskega vprašanja traja tri minute, odgovor predstavnika vlade pet minut, dopolnilno vprašanje poslanca dve minuti in odgovor predstavnika vlade tri minute, poslanec pa na eni seji postavi največ dve ustni vprašanji. Kot običajno bomo pa pričeli s prvim nizom treh vprašanj na katera bosta odgovarjala glede na svoja področja državna sekretarja z Ministrstva za zunanje zadeve. Odpiram razpravo oziroma sprašujem, če želi kdo od poslank in poslancev besedo. Prvi je na vrsti gospod Matjaž Nemec. Izvolite.</font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> Hvala lepa, predsedujoča. </font><br/>
<font size="4">	Najprej mi dovolite, da izrazim obžalovanje, ker ministra danes ni z nami. Namreč popolnoma razvrednotene so tovrstna poslanka vprašanja in pobude v kolikor mi ni s strani tukaj z vsem dolžnim spoštovanjem do obeh prisotnih državnih sekretarjev. Jaz bi izkoristil priložnost in prisotnost državnega sekretarja na Ministrstvu za zunanje zadeve, gospoda Gašperja Dovžana in ga mu postavil neposredno vprašanje, ki se dotika predvsem tistih pravic, ki so se nam nekoč zdele samoumevne, katere je treba v sklopu evropske skupnosti in mi kot predsedujoča država le te ubraniti za vsako ceno za te vrednote, za katere smo se generacije borili. Namreč na Madžarskem so prejšnji teden sprejeli zakon, ki za mladoletne prepoveduje izobraževanje vsebine o istospolnih usmerjenosti. Torej ta tema ponovno v 21. stoletju, v vzhodni Evropi postaja tabu tema. Na pobudo Belgije je 18 članic pozvalo Evropsko komisijo naj ukrepa, saj po njihovem mnenj zakon diskriminira istospolno usmerjanje osebe in je v nasprotju s temeljnimi vrednotami Evropske unije, kot že rečeno, kateri predsedujemo. Države podpisnice so pozvale k spoštovanju človekovih pravic do skupnosti LGBT. Državni sekretar Gašper Dovžan je pojasnil zakaj se Slovenija ni pridružila k večini držav članic, ki so pozvale Evropsko komisijo k ukrepanju, citiram: »Vstopamo v položaj nevtralnega pogajalca, katerega cilj je iskati uravnoteženost med različnimi pogledi članic Evropske unije in dosegati zbliževanje pogledov na obravnavah skupnih temah.« Sekretar Gašper Dovžan vse bolj postaja glasnik stranke, politične stranke, ki vodi MZZ, z nekaterimi zelo jasnimi političnimi stališči v zadnjem obdobju, zato nanj naslavljam naslednje vprašanje, kako lahko nevtralna drža predsedujoče svetu Evropske unije z zadržanostjo spremlja spreminjanje tistih vrednot, kot že rečeno, za katere smo postavili kot temeljni cilj Evropske skupnosti. Namreč v vlogi predsedujočega je zelo pomembno, da zavzemamo zelo jasna stališča, predvsem ko govorimo o vrednotah, kateri smo se zavezali. Namreč navsezadnje je Slovenija skupaj s Portugalsko in Nemčijo v 18 mesečnem programu predsedovanja tria zapisala naslednje. To predsedstvo je zavezano vključevanju enakosti in vse politike, vključno z enakostjo in pravicami spolov LGBT oseb, spodbujanju kulturne raznolikosti, zagotavljanju enakih možnosti za vse, preprečevanju vseh oblik diskriminacije, vključno z kaznivimi dejanji in sovraštva in opravljanjem nasilja v družini. S kakšno zadrego, če, vstopamo v predsedovanje s stališčem do te zelo ranljive skupine in ali bo Republika Slovenija mogoče v prihodnje zavzemala podobno stališče tudi v odnosu do pravic žensk, do pravic otrok, do pravic ostalih manjšinskih skupin.</font><br/>
<font size="4">	Hvala lepa.</font><br/>
<br/>
<b><font size="4">	PREDSEDNICA MONIKA GREGORČIČ</font></b><font size="4">: Postopkovno mag. Branko Grims.</font><br/>
<br/>
<b><font size="4">	MAG. BRANKO GRIMS (PS SDS): </font></b><font size="4">Hvala za besedo gospa predsednica.</font><br/>
<font size="4">	Jaz samo predlagam, da gospoda poslanca Nemca vprašate, če je že kdaj slišal za Konvencijo o otrokovih pravicah, sprejeto na skupščini OZN, po kateri so pravice otrok vedno na prvem mestu in morajo biti vedno na prvem mestu. </font><br/>
<font size="4">	Hvala.</font><br/>
<br/>
<b><font size="4">	PREDSEDNICA MONIKA GREGORČIČ</font></b><font size="4">: Hvala.</font><br/>
<font size="4">	To ni bil prav postopkovni predlog. Vsebinski odgovor pa bo podal državni sekretar seveda. Najprej pa za vprašanja dajem besedo še mag. Alenki Bratušek. Izvolite. </font><br/>
<br/>
<b><font size="4">	MAG. ALENKA BRATUŠEK (PS SAB)</font></b><font size="4">: Najlepša hvala.</font><br/>
<font size="4">	Sama se pridružujem kritiki kolega, da je danes dan, ko bi moral biti minister za zunanje zadeve z nami. Sama imam dve vprašanji, tako da če prav razumem zdaj postavim eno, pa v naslednjem krogu drugo ali obe hkrati.</font><br/>
<br/>
<b><font size="4">	PREDSEDNICA MONIKA GREGORČIČ:</font></b><font size="4"> Lahko tudi obe hkrati.</font><br/>
<br/>
<b><font size="4">	MAG. ALENKA BRATUŠEK (PS SAB):</font></b><font size="4"> Okej, najlepša hvala.</font><br/>
<font size="4">	Potem bom kar obe. </font><br/>
<br/>
<b><font size="4">3. TRAK: (ŠZ) – 9.10</font></b><br/>
<br/>
<font size="4">	(nadaljevanje) Tudi vsebinski kritiki kolega se pridružujem. Tudi sama ne vem kako se je Slovenija lahko postavila na stran Madžarske v tem primeru in mislim, da je to velika sramota za Slovenijo. In tudi Evropski javnosti sporočam, da to ni stališče države Slovenije, ampak da je to lahko stališče samo enega človeka in mogoče ene ali pa dveh strank v tem Državnem zboru, nikakor pa to ni stališče naše države. Moje prvo vprašanje se nanaša pa na eno od prioritet predsedovanja Slovenije v naslednjih šestih mesecih, to je pravna država. To je eno od treh področij, kjer Slovenija pravi, da bo naredila neke premike, da bo zagovarjala pravno državo kot temelj vsega in me zanima, seveda sem to hotela slišati od ministra, kako bo sploh lahko naša država, ob tem, ko vlada vsakodnevno krši zakone, zagovarjala pravno državo. STA je več mesecev brez denarja, kljub temu, da zakon določa, da bi to morali plačati. Vlada to krši, zato se meni zdi ta prioriteta, ki si jo je Slovenija seveda skupaj s triom ali pa skupaj z Evropsko komisijo postavila tako malo v posmeh in me zanima kako bodo uradniki, funkcionarji, ki bodo sodelovali pri predsedovanju to lahko zagovarjali. Mislim, da je bilo kar nekaj pisem iz Evropske unije, iz Evropske komisije poslano v našo državo, nazadnje včeraj, predvčerajšnjem s strani nekaj poslancev na temo pravne države, spoštovanja pravne države, ki se nanaša seveda na drug velik fiasko te vlade, to je imenovanje tožilcev, dveh tožilcev, ki bi jih morali poslati v Evropo, tako da res me zanima kako mislite ob vsem tem, kar se v naši državi dogaja speljati to prioriteto oziroma kaj boste v okviru te prioritete zagovarjali, ker tudi obrazložitev, ki opišete v dokumente je zelo, zelo skopa. Drugo vprašanje se nanaša pa na južno mejo in arbitražni sporazum in me zanima kaj se tukaj sploh dogaja. Ali tukaj sploh kaj delate? Ali ste dvignili roke od tega, da se ta meja določi, ker je slišati, da Hrvaško nameravate spustiti v Schengen tudi brez določitve naše južne meje, tudi brez spoštovanja arbitražnega sporazuma oziroma sodbe, ki je bila v zvezi s tem sprejeta. Tako, da tukaj bi rada zelo jasne in eksaktne odgovore, kaj se je na tem področju zadnjem, se pravi določitev meje v obdobju te vlade dogajalo, če sploh kaj. Prvo pa, kako boste speljali eno od vaših postavljenih prioritet, ob vsem kršenju in krnjenju pravne države v Sloveniji.</font><br/>
<font size="4">	</font><br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Besedo dajem državnemu sekretarju na prva tri zastavljena vprašanja. Izvolite.</font><br/>
<br/>
<font size="4">	</font><b><font size="4">GAŠPER DOVŽAN:</font></b><font size="4"> Hvala lepa, predsedujoča za besedo.</font><br/>
<font size="4">	Najprej bi seveda rad pojasnil, da odsotnost ministra nima nikakršne povezave z nespoštovanjem demokratičnih inštitucij v Sloveniji, ampak z izjemno zasedenim dnevnim redom, ki je povezan s tem, da vstopamo v vlogo predsedujoče Svetu Evropske unije in torej naš minister ni zgolj minister Republike Slovenije, ampak tudi pomemben predstavnik sveta in v tem kontekstu seveda se število dogodkov na katerih bi bilo neprimerno, če ne bi sodeloval povečalo, posledično je pač tudi nekoliko več odsoten. Tako, da prosim, če to razumete. Ni pa to, kot rečeno odraz kakršnegakoli nespoštovanja, zato sva tudi oba državna sekretarja danes tu, da poskušava po najboljših močeh odgovoriti na vaša vprašanja. Kar zadeva vprašanje poslanca Nemca, lahko zgolj rečem, da je bil povzet in citiran le del pojasnila, ki smo ga podali ob naši odločitvi. </font><br/>
<br/>
<b><font size="4">4. TRAK: (ŠZ) – 9.15</font></b><br/>
<br/>
<font size="4">	(nadaljevanje) Mislim da je tudi predsednik vlade podal v zvezi s tem izjavo v kateri je jasno povedal, da Republika Slovenija, zlasti ne v vlogi torej predsedujoče noče biti del kakršnihkoli delitev v Evropi, ampak je njena naloga da povezuje. Tako, da to je prvo sporočilo in skladno s tem se je ravnala na primer tudi Portugalska, ki se pravi tako ni pridružila izjavi. Dovolite pa, da preberem izjavo, ki smo jo podali v celoti, ker se mi zdi pomembno, da se sliši torej celotno stališče. Podali smo naslednjo izjavo: »Zakonodaja s področja urejanja družinskih razmerij je v pristojnosti posameznih držav članic Evropske unije. V luči zagotavljanja štirih svoboščin in delovanja skupnega trga, pa je ne glede na razlike v nacionalnih ureditvah na ravni EU treba zagotavljati enakopravno obravnavo posameznikov, ki svobodno izbirajo kraj bivanja in zaposlitve in jih članice EU zaradi različnih osebnih okoliščin ne bi smele postavljati v neenakopraven položaj. V kolikor ureditve v posameznih državah kršijo temeljna načela prava EU in skupnih vrednot, ima Evropska komisija možnost sprožiti ustrezen postopek tudi pred evropskim sodiščem. V Sloveniji to razumemo in imamo jasno zakonodajo, ki temelji na nediskriminatorni obravnavi, ne glede na kakršnekoli osebne okoliščine, vključno s tistimi, ki so povezani s spolom.« Zdaj pa preidem na del, ki je bil citiran: »Ko država ki s 1. julijem prevzema predsedovanje Svetu Evropske unije se zavedamo tudi razlik med ureditvami in stališči držav članic na tem področju, ob skorajšnjem prevzemu predsedovanja vstopa, ob skorajšnjem prevzemu predsedovanja vstopa Slovenija v položaj nevtralnega pogajalca katerega cilj je iskati uravnoteženost med različnimi pogledi članic EU in dosegati zbliževanje pogledov na obravnavanih skupnih temah. V tem kontekstu bo Slovenija sprejemala tudi odločitve o morebitnih pridružitvah različnim izjavam posameznih držav članic oziroma skupin članic EU.« Konec izjave. </font><br/>
<font size="4">	Kar zadeva drugo vprašanje poslanke Alenke Bratušek, naj poudarim, da seveda vprašanje vladavine prava in pa spoštovanja temeljnih vrednot v Evropski uniji je nekaj, čemur je Slovenija absolutno zavezana, dejstvo pa je, da seveda nobena država ni brez napak in da si Slovenija prizadeva za unijo enakih meril za vse, pri čemer enaka merila naj ne veljajo zgolj z obravnavo držav članic, ampak tudi za obravnavo različnih vprašanj, ki so relevantna s področja vladavine prava. Tako, da mi v dialogu z Evropsko komisijo večkrat poudarjamo, da seveda smo za to, da spoštujemo vladavino prava, ampak v Sloveniji imamo tudi druge težave, na primer z uresničevanjem odločb Ustavnega sodišča, ki se ravno tako nanašajo na javno službo, kot je denimo osnovnošolsko izobraževanje. Želim poudariti, da želimo in poudarjamo potrebno po enakih merilih za vsa vprašanja in spoštovanju tudi vseh postopkov. Torej vlada, če ima v okviru posameznih postopkov pravico o čemer odločati, se s čim seznaniti oziroma se ne seznaniti je to tudi proceduralna pravica, ki ima seveda svoje posledice in morajo vsi pristojni organi postopke ustrezno zaključiti. Dokler jih je, je vsakršno, bom rekel tovrstno izpostavljanje posameznih vprašanj, tudi denimo z vprašanjem tiskovne agencije ali pa evropskega javnega tožilstva preuranjeno in predstavlja pritisk oziroma poseg ali pa vpliv, zunanji vpliv v neke postopke, ki tečejo v Republiki Sloveniji. Tako da, kar pa zadeva naloge, ki jih imamo v okviru Evropske unije, je pa jasno, da seveda podpiramo vse instrumente, ki so bili vzpostavljeni za krepitev vladavine prava. V zadnjem letu oziroma v zadnjem obdobju lahko omenim vzpostavitev letnega pregleda, torej vladavine prava na področju oziroma </font><br/>
<br/>
<b><font size="4">5. TRAK: (ŠZ) – 9.20</font></b><br/>
<br/>
<font size="4">	(nadaljevanje) na podlagi letnega poročila Evropske komisije, kar bomo tudi v Sloveniji podprli in v zvezi s tem organizirali dve razpravi v svetu, ena bo predvidoma v oktobru, druga pa v novembru. Seveda imamo tudi tu stališča in verjamemo, da ne glede na to, da seveda absolutno podpiramo ta pristop, je metodologija še, bom rekel v razvoju in jo je mogoče dodelati. Na kakšen način jo je mogoče dodelati, v zvezi s tem želimo nadaljnjo razpravo. Tako, da tudi nas moti in to večkrat povemo, da EU kot pravni sistem ni podvržena nikakršnemu pregleda, da nima zunanjega nadzora, tudi s področja človekovih pravic ne, v nasprotju z Lizbonsko pogodbo EU še ni pristopila k evropski konvenciji o temeljnih pravicah oziroma človekovih pravicah in je torej edini pravni sistem v Evropi z razliko od držav članic EU, ki ni podvržen zunanjemu nadzoru s področja varstva človekovih pravic in to je določen problem. Tako, da mi opozarjamo tudi na ta vprašanja in želimo doseči napreden na vseh teh občutljivih področjih.</font><br/>
<font size="4">	No naslednje vprašanje je seveda uredba o pogojevanju z merili vladavine prava. Ta uredba je bila sprejeta, verjetno se boste spomnili, da tudi s pomočjo angažmaja predsednika vlade lani ob koncu leta. Seveda je ta uredba veljavno pravo. Trenutno imamo na mizi zgolj osnutek, torej smernic o uporabi te uredbe. Zakaj samo osnutek? Zaradi tega, ker še čakamo odločitev Evropskega sodišča, kajti ta akt izpodbijata dve državi članici. Pričakujemo, da bo Evropsko sodišče podalo končno odločitev v času našega predsedovanja in v kolikor bo to v rokah predsedstva, bomo seveda prispevali k temu, da bo ta akt tudi uporaben skladno z odločitvijo sodišča in pa tudi smernicami Evropske komisije. Na naslednji element pa so seveda na kar vedno opozarjamo, je seveda bistven, so čedalje pogostejši postopki zaradi kršitev temeljnih načel prava EU oziroma tudi vrednot prava EU, ki pa so v rokah Evropske komisije, tako imenovani infringement postopki. Evropska komisija je v preteklosti kar nekako bila kar sramežljiva pri uporabi teh postopkov, ampak dejstvo je, da je ravno to tisti način, ki je najmanj politiziran in na najboljši način lahko razreši posamezna vprašanja skladno z načeli vladavine prava in nas seveda veseli, da se te postopke uporablja, tako kot  je predvideno tudi v temeljnih pogodbah in kot rečeno je to tudi najboljši način za to, da prihaja do zbliževanja pogledov na vprašanja vladavine prava, ki so lahko v konkretnih vprašanjih zaradi različnih razlogov širom EU tudi različna in o tem seveda ni nobenega dvoma, vsi to nekako razumemo. Seveda imamo na mizi tudi tako imenovani postopek oziroma dva postopka po členu sedem, ki tečeta. Tudi to nismo nikoli skrivali naših stališč, po drugi strani pa nikoli se izogibali odgovornosti, ki jo imamo v okviru predsedujoča država in seveda se bomo spopadli tudi s tem postopkom v vlogi predsedujoče. Tako, da razvijamo pa še tudi druge ideje, s katerimi mislimo, da lahko prispevamo predvsem k premoščanju razlik v stališčih na posamezna specifična vprašanja vladavine prava. Verjamemo da je kar nekaj takšnih tem, ki bo tudi v prihodnje burila duhove, ker imamo države lahko različne poglede, različno ureditev, zato je tudi prav, da se o skupnih vrednotah pogovarjamo, smo tudi podprli to temo v okviru konference o prihodnosti Evrope in bomo tudi na blejskem strateškem forumu v začetku septembra namenili ustrezno pozornost.</font><br/>
<br/>
<b><font size="4">6. TRAK: (ŠZ) – 9.25</font></b><br/>
<br/>
<font size="4">	(nadaljevanje) Še na kratko glede vprašanja meje. Tu se seveda stališče Slovenije ne spreminja. Imamo arbitražno odločbo, ki jo uveljavljamo na način v kolikor je mogoče. Dejstvo je pa, da gre za dvostransko, se pravi nalogo in v tem seveda smo v stiku tudi s Hrvaško stranjo. Jaz nekako nisem zasledil nikakršnih odstopanj od slovenskih stališč. Seveda pa je predpogoj, da s sosednjo državo imamo dialog. In v ta dialog, ki je bil v preteklosti do kraja porušen, smo vložili zelo veliko energije, vse od začetka delovanja te vlade. In lahko rečem, da je to začetek. Brez dialoga se seveda ni mogoče pogovarjati o ničemer, tako da upam, da vsi nekako ste prepoznali aktivnosti Slovenije, tudi na področju režima na odprtem morju, triatralne pogovore, vse to je del ali pa rezultat tega, da imamo nek dialog. Kar pa zadeva druga vprašanja, ki so seveda povezana, vsaj posredno, kot je recimo vstop Hrvaške v Schengen, je pa povsem jasno, da Republika Slovenija, da je v njenem strateškem interesu, da to tudi podpira, seveda skladno s tem ali Hrvaška izpolnjuje vse potrebne pogoje, pri čemer ni Slovenija tista, ki zgolj ocenjuje ali Hrvaška izpolnjuje vse pogoje, ampak so tudi druge države članice in trenutno seveda ni vstop Hrvaške odvisen predvsem od Republike Slovenije. Tako, da toliko bi povedal glede tega vprašanja. Sem pa seveda na razpolago, če je potrebno še kakšno dodatno pojasnilo.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Besedo za dopolnitev vprašanja ima najprej gospod Nemec, potem pa še mag. Bratušek. Izvolite.</font><br/>
<br/>
<font size="4">	</font><b><font size="4">MATJAŽ NEMEC (PS SD): </font></b><font size="4">Hvala lepa, predsedujoča.</font><br/>
<font size="4">	Na moje vprašanje glede sprejetega zakona, ki mladoletnim prepoveduje izobraževanje vsebino istospolnih usmerjenosti na Madžarskem je potekala široka razprava tudi na seji predsedstva oziroma med premierji prejšnji teden, mislim da je to pet dni nazaj, v četrtek v Bruslju, kjer so Evropski mediji in vam bom prebral spoštovani državni sekretar poročali, da so na vrhu tako rekoč vsi predsedniki vlade, kritizirajo vsi predsedniki vlad Evropske unije oziroma njenih držav članic, kritizirali madžarskega premierja, tudi razprava o izstopu ni bila tabu tema. Namreč ko govorimo o kršitvi človekovih pravic istospolnih in tudi nekaterih drugih se ustvarja vtis, da se države članice lahko poenotijo pri ključnih vprašanjih. Namreč tako kot ste povedali, da naj bi se zaradi odgovornosti, ki jo imamo Republika Slovenija država politike povezovanja, tako kot tudi članica, ki je predsedovala pred nami, torej Portugalska in da gre za neko držo kontinuitete tudi če govorimo o pravicah spolov oziroma osnovnih človekovih pravic, spoštovani državni sekretar kako komentirate dejstvo, da potem, ko so evropski mediji pisali o tem, da so v bran Orbanovi politiki vstopile dve države članice Slovenija in Poljska, je to informacijo predsednik vlade označil za laž. Torej predsednik vlade je tvitnil, da temu ni tako, torej da Republika Slovenija se ni opredeljevala do politike na Madžarskem. Zadeva bi bila lahko zaključena v kolikor se francoski predsednik Emmanuel Macron ne bi oglasil in dejal, da je to vse res. Namreč, da Republika Slovenija skupaj s Poljsko je zagovarjala stališče na vrhu EU, kjer so sedeli predsedniki evropskih vlad glede te tematike. Torej to kar ste vi dejali ni v skladu s tem, kar se je dejansko zgodilo in to kar ste dejali ni v skladu s politikami </font><br/>
<br/>
<b><font size="4">7. TRAK: (ŠZ) – 9.30</font></b><br/>
<br/>
<font size="4">	(nadaljevanje) premierja Janeza Janše. Torej po eni strani govorite, da Republika Slovenija pri tako pomemben vprašanju človekovih pravic ohranja nevtralno držo zaradi odgovornosti, ki jo nosi, kljub temu da govorimo o človekovih pravicah, nakar je predsednica Janšo postavil na laž sam francoski predsednik Emmanuel Macron z izjavo, ko je dejal, da tudi Republika Slovenija se je postavila na stran Madžarske pri omejevanju, kot že rečeno osnovnih človekovih pravic v 21. stoletju. Kako komentirate to disonanco med vašo izjavo in tviti predsednika vlade in seveda in stališčem predsednika francoske republike Emmanuela Macrona?</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Besedo dobi še mag. Alenka Bratušek. Izvolite.</font><br/>
<br/>
<font size="4">	</font><b><font size="4">MAG. ALENKA BRATUŠEK (PS SAB):</font></b><font size="4"> Hvala.</font><br/>
<font size="4">	Saj glede na dolžino odgovora na moje prvo vprašanje povezano s pravno državo kaže v kakšni stiski je pravzaprav naša država. Mislim, da je pet, šest minut državni sekretar govoril o tem, ni pa odgovoril na moje vprašanje. Nič o tem, kaj odgovarjajo, ko dobivajo pisma iz Evrope, glede kršenja pravne države. Ampak lahko razumem njegovo zadrego, ne morem pa razumeti, da so našo državo postavili v tak položaj in na področju tega cilja ali pa te prioritete, ki si jo je zadala vlada boste naredili nič in to točno nič, ampak okej, bomo konec predsedovanja ugotavljali kaj se je na tem področju zgodilo. Enako je pa pravzaprav pri odgovoru z določitvijo oziroma uveljavitvijo v naravi te odločbe arbitražnega sodišča. Niste navedli niti enega konkretnega koraka, ki bi ga ta vlada v letu in treh mesecih naredila. Saj ga ne morete, ker ga ni. To je prva stvar. Druga, tako da tukaj pravzaprav nimam nekih dodatnih vprašanj, ker ne bom dobila odgovora mi je jasno, ker se drugače ne da ven izviti, kot tako. Če pa državni sekretar na Ministrstvu za zunanje zadeve razglasitev ekonomske cone s strani dveh sosednjih držav predstavlja kot nek velik uspeh naše države, smo pa še v toliko večjih težavah. Ker če bi to bil tak velik plus, bi verjetno mi sosede lahko nagovorili, da bi to že zdavnaj naredili, pa bi imeli manjši problem. Tako, da jaz apeliram na vas, da se obnašate, kot predstavniki resne države, da se zavzemate za slovenski interes in da ne popuščate kljub prijateljstvu ne popuščate hrvaškim interesom, ampak zasledujete v prvi vrsti interese slovenskega naroda. In ne verjamem, da bo naše predsedovanje hudo uspešno, vam pa vseeno ob začetku ob jutrišnjem dnem želim, da Slovenijo čim bolj predstavljate v tej naslednji polovici leta.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Besedo za dopolnitev odgovorov dajem državnemu sekretarju, gospodu Dovžanu. Izvolite.</font><br/>
<br/>
<font size="4">	</font><b><font size="4">GAŠPER DOVŽAN:</font></b><font size="4"> Ja, hvala lepa.</font><br/>
<font size="4">	Zdaj, kar zadeva dopolnilni komentar poslanca Nemca bi težko seveda jaz ne morem oziroma niti ne želim komentirati besed in izjav predsednikov vlad ali držav. Je pa tudi razprava na ravni predsednikov vlad je zgolj med njimi. Torej to ni razprava, ki bi bila tako ali drugače neposredno dostopna širšemu krogu ljudi, seveda pa je drža Slovenije še vedno ta, da ne želi prispevati k delitvam in da imamo seveda vse ustrezne postopke za razrešitev vprašanj, če se pojavijo na praven način. Kar pa zadeva politično razpravo, pa seveda je bilo kar nekaj, vsaj po mojem vedenju držav, ki so bile presenečene nad to razpravo na evropskem svetu, ki niti ni bila na dnevnem redu in tudi kot vem ni zavzela zelo veliko prostora. </font><br/>
<br/>
<b><font size="4">8. TRAK: (ŠZ) – 9.35</font></b><br/>
<br/>
<font size="4">	(nadaljevanje) Kar zadeva dodatnega vprašanja oziroma zahteve za pojasnilo poslanke Alenke Bratušek, bi seveda rad zanikal navedbo, da Slovenija tu nima torej oziroma da ne bo ničesar dosegla. Vprašanje je, kaj je bilo doseženo do sedaj. Nekateri mehanizmi so bili in sem jih tudi predstavil vzpostavljeni in treba je delati na implementaciji in tu je Slovenija napovedala točno kakšne bodo naše aktivnosti, tako da verjamemo, da bomo prispevali k temu, da med vsemi instrumenti, da bo med njimi večja komplementarnost, da ne bo podvajanj in da bo več recimo temu konvergence glede stališč, ki vidimo, da so različna. To je izziv, ampak s tem izzivom se ne da spopasti na način, da se medsebojno prepiramo, rušimo mostove in prehitevamo odločitve, ki so pravzaprav v rokah sodišč, saj je to skladno z načelom te oblasti, vladavine prava, tako da je tu seveda potreben pogovor in pa razprava in sem tudi natančno navedel na kakšen način želimo ob temu prispevati. </font><br/>
<font size="4">	Kar zadeva pa vprašanje meje, naj še enkrat poudarim, da so to aktivnosti za uresničevanje arbitražne odločbe v tistih okvirih v katerih lahko tudi potekajo. To ni nekaj kar bomo dnevno seznanjali javnost na odprti seji, kajti to ni seveda cilj. Kot sem pa dejal je pa tisti predpogoj, torej normalen dialog s sosednjo državo, ki je bil prej porušen in v zadnjih dneh ste lahko tudi brali tudi statistične podatke o tem, ponovno vzpostavljen. In rezultat tega seveda je marsikaj. In med drugim sem omenil tudi vprašanje torej dejstvo slovenskega sodelovanja pri skupnih izzivih, ki so na odprtem morju v severnem Jadranu. Tako, da to seveda je uspeh in ničesar pa nisem povedal o razglasitvi izključnih ekonomskih con s strani dveh sosednjih držav, tako da o tem sploh nisem govoril. S tem bi jaz zaključil in sem na razpolago za morebitna nadaljnja vprašanja.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala.</font><br/>
<font size="4">	Pričenjamo zdaj z naslednjim krogom vprašanj. Postopkovno gospod Nemec. Izvolite.</font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> Hvala lepa, predsedujoča. </font><br/>
<font size="4">	Imam en postopkovni predlog za vas. V naslednjem šestmesečnem obdobju najverjetneje bo ekipa iz MZZ-ja z ministrom na čelu veliko bolj angažirana kot v nekih normalnih okoliščinah zaradi predsedovanja. Ampak zaradi tega ne sme na noben način naše delo v parlamentu kakorkoli biti okrnjeno. Jaz bi resnično prosim in dajem pobudo, da bi v prihodnje se le, kolikor je lahko, verjamem, da vsakič bo to nemogoče, ampak da bi kolikor je lahko se z ministrom uskladili, da bo minister prisoten. Namreč orodje postavljanja poslanskih vprašanj in pobud je edino orodje, kjer lahko soočimo z anomalijami naše zunanje politike odgovorne. Namreč nenavadno je in neprimerno je, da imamo na formalni strani neko stališče, po drugi strani kot se izkazuje pri pravicah LGBT skupnostih popolnoma diametralno nasprotujoče. Torej na nek način imamo zapisano vse tisto, kar nas dela ljudi, na drugi strani zagovarjamo politike, kar postavlja pod vprašanj to, kaj dejansko pomeni človek biti. Torej pobuda je, spoštovana predsedujoča, da se s kabinetom ministra Logarja kolikor se le da uskladite in zagotovite prisotnost ministra, kajti le on, kolikor le in tudi on velikokrat ne, lahko odgovori na te anomalije, ki se pojavljajo pri tako pomembnih vprašanjih, kot so človekove pravice.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Ja, samo v pojasnilo. Prisotnost ministra je bila do zdaj pravzaprav pravilo in ne izjema, tako da današnja odsotnost lahko razumemo tudi v luči intenzivnih priprav na jutrišnji začetek predsedovanja. </font><br/>
<br/>
<b><font size="4">9. TRAK: (ŠZ) – 9.40</font></b><br/>
<br/>
<font size="4">	(nadaljevanje) V bodoče pa seveda se strinjam, si želimo tukaj na tem mestu, da minister je prisoten in da odgovarja na vprašanja poslank in poslancev, kot je to bilo tudi zelo pogosta praksa do sedaj. Tako, da jaz verjamem, da se bo temu v nadaljevanju sledilo. Še kakšen interes za postavitev vprašanja? Gospa Mojca Škrinjar, sem prav videla? Ja, gospa Škrinjar, izvolite.</font><br/>
<br/>
<font size="4">	</font><b><font size="4">MOJCA ŠKRINJAR (PS SDS):</font></b><font size="4"> Hvala lepa.</font><br/>
<font size="4">	Poznan mi je program predsedovanja in pa prednosti, prednostne naloge. Morda ta ni ravno v ospredju, je pa aktualna in tudi že dva poslanca, poslanka in poslanec sta govorila o tem, tako da bom tudi to omenila. Torej naši dijaki, učenci so zelo uspešni v znanju, to dokazujejo tudi rezultati mednarodne raziskave PISA. Ampak hkrati pa seveda življenje v šoli ni pogojeno samo z znanjem, ampak tudi s socialnimi okoliščinami, o teh pa eksplicitno govori 72. člen Zakona o organizaciji financiranja izobraževanja in sicer govori o avtonomiji šol. Avtonomija šol pomeni, da v šolskem prostoru ne more biti, torej v javnih šolah, v posebnih je pa seveda to možno, v zasebnih ker so tako tudi specificirane, da v šoli ni dovoljena religiozna dejavnost, ni dovoljeno delovanje političnih strank, pa tudi analogno pomeni, da ni dovoljena tudi nikakršna ideologija, temveč je pomembno kritično razmišljanje, zato da lahko otroci, učenci in dijaki razvijajo svoje nadaljnje zanimanje in pa seveda ki je pogojeno deloma tudi z družino. V tem smislu sprašujem ali bo Slovenija še naprej oziroma ali bo ustrezno zagovarjala avtonomijo šolstva v Evropski uniji, čeprav pravzaprav je le delno urejena s skupnimi zakoni oziroma skupnimi načeli ta del delovanja Evropske unije, kar zadeva izobraževanje in v to ideologijo seveda štejem tudi LGBT, ker mislim, da pravzaprav nima mesta v šolskem prostoru, ker omejuje avtonomijo. In zanima me kako bo Slovenija zagovarjala avtonomijo izobraževalnega prostora, ter zaščitila otroke v Evropski uniji. Koliko je njena možnost, torej pravne možnosti, da to stori oziroma stališča vrednot, koliko ima te možnosti. Zraven dodajam še kratko podvprašanje. Kako bo Slovenija promovirala evropske vrednote in evropsko kulturno tradicijo in s poudarkom, s predstavitvijo slovenske kulture v Evropi.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa, gospa Škrinjar.</font><br/>
<font size="4">	Jaz sicer moram na tem mestu opozoriti, da je vaše vprašanje šlo izven pristojnosti tako našega Odbora za zunanjo politiko, kot tudi področja dela Ministrstva za zunanje zadeve, zato v odgovoru, ki ga besedo sedaj dajem državnemu sekretarju odgovoril bo v širini in obsegu, kolikor je to v njegovi moči in kolikor je s problematiko seznanjen. Izvolite. Morda še kakšen interes za postavitev  vprašanja? Ne. Potem bomo sklenili s tem delom in za odgovor dajem samo besedo državnemu sekretarju. Izvolite.</font><br/>
<br/>
<font size="4">	</font><b><font size="4">GAŠPER DOVŽAN</font></b><font size="4">: Hvala lepa.</font><br/>
<font size="4">	Seveda vprašanje šolstva je, kot ste sami ugotovili nekaj, kar ni v pristojnosti Evropske unije. Naj poudarim, da to tudi ni nekaj, kar bi bilo v pristojnosti držav članic vedno in povsod na nacionalni ravni. Imamo recimo Nemčijo, ki jo morda malo bolj poznam, kjer je to pristojnost dežel in se kurikulumi in tudi poudarki lahko med posameznimi deželami kar precej razlikujejo, tako da tudi sistem, organizacija šolstva je lahko različna,</font><br/>
<br/>
<b><font size="4">10. TRAK: (ŠZ) – 9.45</font></b><br/>
<br/>
<font size="4">	(nadaljevanje) tako da to ni nekaj, kar bi Slovenija imela kot neko temo med predsedovanjem, tako da imamo okvir, ki ga določa Lizbonska pogodba in ta okvir je jasen. Imamo neke vrednote, poskušal sem že prej v tisti izjavi povedati kako te vrednote in v kakšnem kontekstu so najbolj relevantne, predvsem zaradi zagotavljanja štirih svoboščin, ker se ljudje selijo in takrat je naloga EU nekako da zagotovi, da niso tako ali drugače diskriminirani, če se priselijo iz enega kraja v drugega z vsemi osebnimi okoliščinami, ki jih imajo in celotnim družinskim kontekstom. To je eno področje. Po drugi strani pa je jasno, da imamo načelo subsidiarnosti, načelo sorazmernosti, to sta dve načeli, ki sta temeljnega pomena v Lizbonski pogodbi in skladno s tema dvema načeloma je tudi šolstvo ni nekaj, kar bi bilo v rokah Evropske unije in je to stvar držav članic oziroma njihovih dežel, regij, kakorkoli imajo to urejeno oziroma tudi celo kot ste tudi sami nekako citirali slovensko zakonodajo, področje ki je avtonomno, pridržano šolam, tako da tu zelo veliko prostora ni, je pa seveda temeljnem interesu Evropske unije, da poskušamo evropsko idejo in pa pridobitve bom rekel evropskega integracijskega procesa promovirati. In del tega je tudi zelo odmeven film, ki smo ga pripravili ob priložnosti 30 obletnice in pa hkratnega prevzema predsedovanja svetu EU, ki je na podlagi Zdravljice, ki jo želimo, katere besedilo in sporočilo želimo širiti v Evropi, seveda razložijo tudi evropsko zgodbo oziroma zgodovino evropskega povezovanja, tudi nekoliko morda s perspektive seveda držav, ki so vstopile po letu 2004 v Evropsko unijo. </font><br/>
<font size="4">Skratka, Evropska unija je danes drugačna in verjamemo, da v Slovenija, tako kot mnoge druge države lahko v ta proces še veliko prinesejo, tudi v svojim kulturnim bogastvom, s svojimi idejami, je pa seveda ob vsem tem potrebno ves čas imeti pred očmi kaj so pravzaprav glavne pridobitve integracijskega procesa in to je seveda mir, blagostanje in pa stabilnost, ki jo je vsaj v tistih, torej v državah, kjer je integracijski proces potekal tudi vedno prinašal. Tako, da so pa seveda še tudi druge možnosti, s katerimi bomo promovirali tako evropske ideje, kot tudi slovensko kulturo. Organiziranih bo precej razstav, tu imamo recimo kot glavno temo tudi prihodnost bivanja, ker želimo promovirati predvsem oblikovanje kot del bivanja, kot tudi kreativno industrijo in slovenske produkte širom po svetu, tudi v Bruslju, potem so tu kulturni presežki, kjer je kar nekaj projektov, ki so v pripravi. Eden izmed njih bo oziroma se o njem piše in govori že nekaj dni, to je torej baletna predstava izpod nekako pod taktirko mednarodno uveljavljenega torej kulturnika gospoda Kluga, seveda so pa še tudi drugi je kopica koncertov, ki bo organiziranih, torej po Sloveniji in širom EU, na nekaterih bodo sodelovali seveda tudi zelo uveljavljeni kulturniki in pevci, kot je denimo Perpetuum Jezzile, tako da verjamemo, da bomo seveda z vsemi temi aktivnostmi pripomogli k krepitvi zavedanja o pomenu kulture in tudi slovenske kulture. Naj dodam še, da je seveda </font><br/>
<br/>
<b><font size="4">11. TRAK: (ŠZ) – 9.50</font></b><br/>
<br/>
<font size="4">	(nadaljevanje) slovenski jezik eden izmed uradnih jezikov, ki bo zdaj v tem polletnem obdobju tudi večkrat slišan na različnih javnih sejah, tudi na posameznih tiskovnih konferencah. Prav tako pa morda še en segment, kjer je Slovenija morda naredila nek preskok, kjer smo nekako uspeli v dialogu z evropsko službo za zunanjepolitično delovanje tudi nekako priti do skupnega razumevanje, da je kultura tista, ki nas nekako povezuje, tudi nekaj, kar mora biti del zunanje politike oziroma zunanjepolitičnega delovanja Evropske unije, tako da tudi v tem smislu načrtujemo celo vrsto projektov, ki jih bomo skupaj z tudi evropskimi institucijami, vključno z evropskim parlamentom in evropsko službo za zunanjepolitično delovanje in torej povezavo UNIC inštitutov, torej evropskih kulturnih inštitutov, torej nekakšno mrežo nacionalnih kulturnih inštitutov, ki delujejo na evropski ravni, tudi izvedli širom po Evropski uniji. Tako, da to je na kratko. Seveda boste pa imeli priložnost vse te dogodke spremljati in ob njih uživati, tako da upam, da bo tudi za vse vas predsedovanje neka lepa izkušnja. Zahvaljujem se tudi, čeprav je že odšla ker sem prej pozabil poslanki Bratušek za dobre želje in za uspešno delo tekom predsedovanja.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ</font></b><font size="4">: Hvala lepa.</font><br/>
<font size="4">	Besedo za vprašanje dobi še gospod Jožef Horvat. Izvolite.</font><br/>
<br/>
<b><font size="4">	JOŽEF HORVAT (PS NSi):</font></b><font size="4"> Hvala lepa, spoštovana gospa predsednica. Spoštovana gospoda državna sekretarja, drugi predstavniki vlade, drage kolegice in kolegi.</font><br/>
<font size="4">	Z mojim poslanskim vprašanjem želim na ta odbor, Odbor za zunanjo politiko Državnega zbora prinesti, ne vem če mi bo uspelo, vsaj delček ponosa, svečanosti, če hočete, domoljubja in predvsem korajže. K temu me je spodbudil ravnokar gospod državni sekretar na Ministrstvu za zunanje zadeve, ki je govoril tudi o pomembnih kulturnih dogodkih v okviru slovenskega predsedovanja. Jutri, kolegice in kolegi, 1. julija 2021 bo Slovenija že drugič uradno prevzela predsedovanje svetu Evropske unije. Predsedujemo v prelomnem, odločilnem trenutku, ko Evropska unija sprejema pomembne svežnje glede zelene in digitalne prenove ter izgradnje njene odpornosti. Predsedovanje je priložnost, da okrepimo povezovanje znotraj 27-irice in znotraj institucij unije, ter usmerimo razvoj v smeri inovativne in kreativne skupnosti, ki temelji na trajnostnem razvoju. Predsedovanje bo temeljilo na štirih vsebinskih stebrih združenih v sloganu Skupaj odporna Evropa. Slovenija je med svojimi prednostnimi nalogami na prvo mesto postavila krepitev odpornosti, okrevanje in strateško avtonomijo unije. Poudarjam, da mora unija dejavno graditi na naukih in izkušnjah, ki smo jih pridobili v času pandemije. Ker si prizadevamo za čim hitrejše okrevanje, ki bo zajelo vse gospodarske panoge in vse dele družbe, bomo posebno pozornost posvetili mehanizmu za okrevanje in instrumentu Next generation EU. Pri drugem sta zeleno in digitalno ključna pojma. Slovenija bo imela enkratno priložnost, da skupaj s tremi ključnimi evropskimi institucijami vodi razpravo o prihodnosti Evrope. Izjemno pomemben čas, izjemno pomembne naloge so pred nami. Čestitam vladi, Ministrstvu za zunanje zadeve, za dobro pripravo kolikor sem jo spremljam, želim uspešno predsedovanje in moje vprašanje je, gospoda državna sekretarja, danes je zadnji dan ko še ne predsedujemo, smo pripravljeni, da jutri odgovorno prevzamemo pomembno poslanstvo. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ</font></b><font size="4">: Hvala lepa.</font><br/>
<font size="4">	Gospod državni sekretar, izvolite.</font><br/>
<br/>
<b><font size="4">	GAŠPER</font></b><font size="4"> </font><b><font size="4">DOVŽAN:</font></b><font size="4"> Hvala lepa.</font><br/>
<font size="4">	Jaz bi se res iz srca zahvalil za ta zelo navdušujoč nastop poslancu Horvatu in tudi za besede, spodbude. To redko slišimo v Državnem zboru, smo pa toliko bolj veseli. Seveda smo naredili vse, kar je bilo v naših močeh, zato da smo dobro pripravljeni, verjamemo da boljše ne gre in verjamemo tudi, da bomo seveda znali odgovoriti na izzive, ki se bodo sproti kazali, teh ne bo malo. </font><br/>
<br/>
<b><font size="4">12. TRAK: (ŠZ) – 9.55</font></b><br/>
<br/>
<font size="4">	(nadaljevanje) Prepričan pa sem, da z energijo, elanom in pa tudi z voljo do dela bomo svoje naloge opravili uspešno. Seveda pa bo tudi na koncu čas za analize in takrat verjamem, da bomo lahko govorili o uspehih in dosežkih, ki pa nekako na sam začetek ne sodijo. Se mi zdi, da tako pomembnih nalog se je vedno potrebno lotiti maksimalno pripravljen, a hkrati tudi previdno skromen, zaradi vseh, bom rekel izzivov, ki so pred nami, ampak zaradi tega seveda tudi ne nič manj ambiciozen. Skratka, to je nek naš pristop. Prepričan sem, da boste po koncu predsedovanja lahko govorili o uspešnem predsedovanju in zato bomo vložili maksimalni napor v naslednji polovici leta. </font><br/>
<font size="4">	Hvala lepa še enkrat.</font><br/>
<br/>
<b><font size="4">	PREDSEDNICA MONIKA GREGORČIČ:</font></b><font size="4"> Hvala lepa tudi vam za vse podane odgovore. S tem zaključujem 1. točko dnevnega reda in se vsem sodelujočim lepo zahvaljujem.</font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO ŠVEDSKE O PRENEHANJU VELJAVNOSTI SPORAZUMA MED VLADO REPUBLIKE SLOVENIJE IN VLADO KRALJEVINE ŠVEDSKE O SPODBUJANJU IN MEDSEBOJNI ZAŠČITI NALOŽB S PROTOKOLOM.</font></b><br/>
<font size="4">	Predlog zakona je bil objavljen na spletnih straneh Državnega zbora 20. maja 2021. 10. junija ste prejeli še mnenje Zakonodajno-pravne službe, ki k predlogu zakona ni imela pripomb. </font><br/>
<font size="4">	Pričenjamo drugo obravnavo predloga zakona v kateri bomo opravili razpravo o tem predlogu zakona. Besedo dajem predlagatelju za dopolnilno obrazložitev državnemu sekretarju na Ministrstvu za gospodarski razvoj in tehnologijo, gospodu Simonu Zajcu. Izvolite.</font><br/>
<br/>
<font size="4">	</font><b><font size="4">SIMON ZAJC:</font></b><font size="4"> Hvala za besedo. Spoštovani poslanke in poslanci, dober dan.</font><br/>
<font size="4">	Dovolite, da vam predstavim predlog zakona o ratifikaciji  sporazuma med Vlado Republike Slovenije in vlado Švedske o prenehanju veljavnosti sporazuma med Vlado Republike Slovenije in vlado Kraljevine Švedske o spodbujanju in medsebojni zaščiti naložb s protokolom ter predlog Zakona o ratifikaciji sporazuma med Vlado Republike Slovenije in vlado Finske o prenehanju veljavnosti sporazuma med Vlado Republike Slovenije in vlado Republike Finske o spodbujanju in zaščiti nalog, kjer gre za vsebinsko enako problematiko, predlagam predsednica da obe gradivi predstavim naenkrat, potem pa točno po točkah glasujete. Odbor za zunanjo politiko se je s tematiko odpovedi bilateralnih investicijskih sporazumov med državami članicami EU že seznanil. V letu 2018 in 2019 se je seznanil s pravnimi posledicami sodbe Ahmeja ter potrdil deklaracijo o pravnih posledicah meje. Obravnaval in potrdil je tudi pobudo za prenehanje veljavnosti bilateralnih naložbenih sporazumov sklenjenimi med državami članicami EU. Potrdil je predlog zakona o ratifikaciji sporazuma o prenehanju veljavnosti bilateralnih investicijskih pogodb med državami članicami Evropske unije. Zato dovolite, da le na kratko povzamem ključna dejstva. Sodišče EU je 6. marca 2018 v sodbi EC284/16 Ahmeja odločilo, da so arbitražne klavzule v bilateralnih investicijskih sporazumih sklenjenih med državami članicami EU v neskladju s pravom Evropske unije. Države članice so 15. in 16. januarja 20119 sprejele dve ločeni deklaraciji, v kateri so med drugim razglasile, da bodo odpovedale vse intra-EU bit bodisi z večstransko mednarodno pogodbo, bodisi bilateralno. Slovenija je že ratificirala večstransko mednarodno pogodbo sporazuma o prenehanju veljavnosti bilateralnih investicijskih pogodb med državami članicami Evropske unije, ki ga je 5. maja 2020 podpisalo 23 držav članic. S tistimi državami članicami EU, ki tega niso podpisale, to so Švedska, Finska, Avstrija in Združeno kraljestvo Velike Britanije in Severna Irska bo Republika Slovenija v skladu s sprejeto pobudo intra-EU bit odpovedala bilateralno. Sporazum o prenehanju veljavnosti bit s Švedsko in sporazum o prenehanju veljavnosti  </font><br/>
<br/>
<b><font size="4">13. TRAK: (ŠZ) – 10.00</font></b><br/>
<br/>
<font size="4">	(nadaljevanje) biti s Švedsko in sporazum o prenehanju veljavnosti biti s Finsko sta primera bilateralne odpovedi bita. Besedilo obeh sporazumov temelji na besedilu večstranskega sporazuma sklenjenega 5. maja 2020. Sporazuma o prenehanju veljavnosti določata, da zadevna bilateralna sporazuma s Švedsko oziroma Finsko prenehata veljati. Zaradi pravne predvidljivosti pa nadalje podrobneje določata, da preneha veljati tudi klavzula o podaljšani veljavi, tako imenovana Sunset oziroma / nerazumljivo/ klavzula in nima nobenih pravnih učinkov. Novi naložbeni spori na podlagi teh in intra-EU bit niso mogoči. Morebitne odločbe arbitražnih senatov pa niso izvršljive v državah članicah EU. Prenehanje veljavnosti intra-EU bit je v interesu Republike Slovenije, ker bi se s tem izognili nadaljevanju postopkov o zagotavljanju kršitev pravnega reda EU. Sporazum nima neposrednega vpliva na javno upravo, proračun, javni red ali na okolje. Ratifikacija sporazuma zahteva izdajo novih ali spremembe veljavnih predpisov, odpoved bilateralnih in investicijskih sporazumov med državami članicami ne pomeni, da naložbe in vlagatelji nimajo pravnega varstva. Za zaščito naložb in vlagateljev se uporabljajo določbe prava Evropske unije in nacionalnega prava. V okviru Evropske unije pa poteka tudi dialog za okrepitev zaščite naložb. Tako. Toliko na kratko.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Prehajamo na razpravo in glasovanje in predlagam, da po končani razpravi glasujemo o vseh členih skupaj. Ali kdo temu nasprotuje? Ugotavljam, da ne. Odpiram razpravo. Besedo dajem poslankam in poslancem. Ugotavljam, da ni interesa za razpravo, zato razpravo zaključujem in prehajamo na glasovanje o vseh členih predloga zakona. Pričenjam glasovanje. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da so členi sprejeti.</font><br/>
<font size="4">	Ker k predlogu zakona ni bil sprejet noben amandma, Odbor za zunanjo politiko predlaga Državnemu zboru, da predlog zakona obravnava v predloženem besedilu in ga sprejme. Odbor bo zboru pisno poročal. S tem zaključujem 2. točko dnevnega reda.</font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO FINSKE O PRENEHANJU VELJAVNOSTI SPORAZUMA MED VLADO REPUBLIKE SLOVENIJE IN VLADO REPUBLIKE FINSKE O SPODBUJANJU IN ZAŠČITI NALOŽB.</font></b><br/>
<font size="4">	Predlog zakona je objavljen na spletnih straneh Državnega zbora od 20. maja 2021, 10. junija pa ste prejeli tudi mnenje Zakonodajno-pravne službe, ki k predlogu zakona ni imela pripomb.</font><br/>
<font size="4">	Pričenjam drugo obravnavo predloga zakona, o kateri bomo opravili razpravo o tem predlogu zakona. Ker je predlagatelj dopolnilno obrazložitev podal že v okviru prejšnje točke dnevnega reda, prehajamo kar na razpravo poslank in poslancev. Želi kdo besedo? Ugotavljam, da ne, zato razpravo zaključujem in prehajamo na glasovanje o vseh členih predloga zakona. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da so členi sprejeti.</font><br/>
<font size="4">	Ker k predlogu zakona ni bil sprejet noben amandma, Odbor za zunanjo politiko predlaga Državnemu zboru, da predlog zakona obravnava v predloženem besedilu in ga sprejme. Odbor bo zboru pisno poročal. S tem zaključujem 3. točko dnevnega reda.</font><br/>
<br/>
<font size="4">	Prehajamo na </font><b><font size="4">3A. TOČKO DNEVNEGA REDA - PREDLOG ZAKONA O RATIFIKACIJI SPREMENJENIH IN DOPOLNJENIH AKTOV SVETOVNE POŠTNE ZVEZE.</font></b><br/>
<font size="4">	Predlog zakona je bil objavljen na spletnih straneh Državnega zbora, 24. junija 2021, 28. junija pa ste prejeli še mnenje </font><br/>
<br/>
<b><font size="4">14. TRAK: (ŠZ) – 10.05</font></b><br/>
<br/>
<font size="4">	(nadaljevanje) Zakonodajno-pravne službe, ki k predlogu zakona ni imela pripomb. Pričenjam drugo obravnavo predloga zakona in besedo za dopolnilno obrazložitev dajem predlagatelju, državnemu sekretarju Ministrstva za gospodarski razvoj in tehnologijo, gospodu Simonu Zajcu.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">SIMON ZAJC</font></b><font size="4">: Hvala lepa. Spoštovani.</font><br/>
<font size="4">	Vlada Republike Slovenije je na 83. redni seji 24. junija 2021 določila besedilo predloga Zakona o ratifikaciji spremenjenih in dopolnjenih aktov svetovne poštne zveze. Spremembe aktov so bile sprejete in podpisane na kongresih SPZ-ja, se pravi svetovne poštne zveze v Adis Abebi, 7. septembra 2018 in v Ženevi, 26. septembra 2019. S predlogom zakona se ratificirajo naslednji akti svetovne poštne zveze. Ustava svetovne poštne zveze sprejete na Dunaju 10. Junija 1964, kot je bila spremenjena z desetim dodatnim protokolom k ustavi svetovne poštne zveze sprejete v Adis Abebi, 7. septembra 2018. Svetovna poštna konvencija sprejeta v Istanbulu, 6. oktobra 2016 kot je bila spremenjena z dodatnim protokolom svetovni poštni konvenciji sprejetim v Adis Abebi, 7. septembra 2018, ter drugim dodatnim protokolom Svetovni poštni konvenciji sprejetim v Ženevi 26. septembra 2019. Sklepni protokol svetovne poštne konvencije sprejet v Istanbulu 6. oktobra 2016, kot je bil spremenjen s sklepnim protokolom o dodatnem protokolu k Svetovni poštni konvenciji, 7. septembra 2018, v Adis Abebi in splošni pravilnik Svetovne poštne zveze sprejet v Dohi, 11. oktobra 2012, kot je bil spremenjen z drugim dodatnim protokolom o splošnem pravilniku Svetovne poštne zveze sprejetim, 7. septembra 2018. V Adis Abebi. Besedilo je obsežno in obsega akte v francoskem jeziku, ki je uradni jezik Svetovne poštne zveze in prevod v slovenski jezik. Vsakokratnim spremembam sledi tudi prečiščeno besedilo akta. Na drugem izrednem kongresu Svetovne poštne zveze v Adis Abebi v Etiopiji septembra 2018 so bile obravnavane najbolj aktualne in pereče teme, ki se tičejo svetovne poštne strategije. Potrjena sta bila predloga glede enotnega sistema storitev in enotnega sistema plačil. Predlog glede reforme svetovne poštne zveze je bil potrjen z dodatnim amandmajem, da se mora znotraj poštno operativnega sveta z vsakim kongresom zamenjati vsaj ena tretjina članic. Z dodatnimi amandmaji je bil potrjen predlog glede prihodnje varčevalne sheme. Tretji izredni kongres Svetovne poštne zveze v Ženevi, septembra 2019, pa je bil sklican zaradi urgentne obravnave sistema plačil in sicer v zvezi s terminalnimi cenami, tarifami ter pokritjem stroškov dostave pisemskih pošiljk e-formata. To so večje pisemske pošiljke z dokumenti ali blagom oziroma tako imenovani mali paketi, kamor sodijo tudi priporočena, vrednostna in pisma s sledenjem. Oblikovana je bila kompromisna rešitev, ki je predvidela pospešen dvig terminalnih cen do največ 20 % v letu 2020. Namero izstopa ZDA iz Svetovne poštne zveze, kot razlog za umik so Združene države Amerike navedle določila svetovne poštne konvencije, ki se nanašajo na pristojbine iz naslova prometa z majhnimi paketi. Cilj kongresa je bil v prvi vrsti ohranitev enotnosti Svetovne poštne zveze in preprečitev izstopa Združenih držav Amerike. Soglasno sprejetje kompromisne opcije glede terminalnih cen je posledično pomenilo tudi, da ZDA ostajajo članica. Na omenjenih kongresih Svetovne poštne zveze, kjer so bili sprejeti in podpisani spremenjeni in dopolnjeni akti je sodelovala tudi Republika Slovenija s predstavniki Ministrstva za gospodarski razvoj in tehnologijo, Agencije za komunikacijska omrežja in storitve Republike Slovenije in Pošte Slovenije, kot izvajalca univerzalnih poštnih storitev. Z ratifikacijo bo pri nas omogočen začetek izvajanja spremenjenih in dopolnjenih predpisov Svetovne poštne zveze, zato predlagamo, da odbor predlog Zakona o ratifikaciji spremenjenih in dopolnjenih aktov svetovne poštne zveze potrdi. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa državnemu sekretarju.</font><br/>
<font size="4">	Prehajamo na razpravo in glasovanje in predlagam, da po končani razpravi glasujemo o vseh členih skupaj.  </font><br/>
<br/>
<b><font size="4">15. TRAK: (ŠZ) – 10.10</font></b><br/>
<br/>
<font size="4">	(nadaljevanje) Ali kdo temu nasprotuje? Ugotavljam, da ne. Odpiram razpravo in besedo dajem poslankam in poslancem. Ugotavljam, da ni interesa za razpravo in razpravo zaključujem. Preden pa preidemo na glasovanje, pa sejo prekinjam za deset minut in se opravičujem, preklicujem prejšnje besede. Ugotavljam, da smo sklepčni in lahko preidemo na glasovanje. In sicer pričenjam glasovanje o vseh členih predloga zakona. Glasujemo.</font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da so členi sprejeti. </font><br/>
<font size="4">	Ker k predlogu zakona ni bil sprejet noben amandma, Odbor za zunanjo politiko predlaga Državnemu zboru, da predlog zakona obravnava v predloženem besedilu in ga sprejme. Odbor bo zboru pisno poročal. S tem zaključujem 3a. točko dnevnega reda in se sodelujočim pri tej točki lepo zahvaljujem.</font><br/>
<br/>
<font size="4">	Prehajamo na </font><b><font size="4">3B. TOČKO DNEVNEGA REDA - PREDLOG ZAKONA O RATIFIKACIJI SPORAZUMA O SPREMEMBI POGODBE O USTANOVITVI EVROPSKEGA MEHANIZMA ZA STABILNOST MED KRALJEVINO BELGIJO, ZVEZNO REPUBLIKO NEMČIJO, REPUBLIKO ESTONIJO, IRSKO, HELENSKO REPUBLIKO, KRALJEVINO ŠPANIJO, FRANCOSKO REPUBLIKO, ITALIJANSKO REPUBLIKO, REPUBLIKO CIPER, REPUBLIKO LATVIJO, REPUBLIKO LITVO, VELIKIM VOJVODSTVOM LUKSEMBURG, REPUBLIKO MALTO, KRALJEVINO NIZOZEMSKO, REPUBLIKO AVSTRIJO, PORTUGALSKO REPUBLIKO, REPUBLIKO SLOVENIJO, SLOVAŠKO REPUBLIKO IN REPUBLIKO FINSKO.</font></b><br/>
<font size="4">	Predlog zakona je bil objavljen na spletnih straneh Državnega zbora, 22. junija 2021. 28. Junija pa ste prejeli mnenje Zakonodajno-pravne službe, ki k predlogu zakona ni imela pripomb. Pričenjamo drugo obravnavo predloga zakona in besedo za dopolnilno obrazložitev dajem državni sekretarki na Ministrstvu za finance, mag. Maji Hostnik Kališek. Izvolite.</font><br/>
<br/>
<b><font size="4">	MAG. MAJA HOSTNIK KALIŠEK:</font></b><font size="4"> Hvala lepa. Spoštovana predsedujoča, spoštovane poslanke in poslanci.</font><br/>
<font size="4">	Gradivo, ki se danes obravnava v Državnem zboru pod to in naslednjo točko predstavlja dodaten korak na poti krepitve ekonomske in monetarne unije na eni strani, na drugi strani pa znižuje finančna tveganja posamezne države. Vsebini obeh točk sta povezani in soodvisni, zato bi predlagala, da jih obravnavamo skupaj. V letu 2012 je zaživel evropski mehanizem za stabilnost, katerega poslanstva je zagotavljanje finančne stabilnosti evrskega območja. To je mednarodna organizacija, ki zagotavlja zaščito finančne stabilnosti v evro območju. Zagotavlja finančno pomoč državam evro območja, ki imajo ali jim grozijo težave s financiranjem. S ciljem krepitve ekonomske in monetarne unije, ki je bistvena za spodbujanje konvergence, odpornosti in rasti v uniji so se države članice dogovorile o reformi ustanovne pogodbe o delovanju ESM. Te spremembe se danes potrjujejo na tej seji pod to in prihodnjo točko dnevnega reda. Predlagane spremembe pogodbe o ustanovitvi evropskega mehanizma za stabilnost lahko strnemo v štiri točke. Posodobitev preventivnih instrumentov je samo za pomoč, spodbujanje vzdržnosti javnega dolga, povečana vloga ESM ter instrument zadnjega varovala na enotni reševalni sklad. S sprejetjem predlaganih sprememb ustanovne pogodbe bo evropski mehanizem za stabilnost dobil nove pristojnosti za ukrepanje in preprečevanje kriz oziroma odpravljanje njihovih posledic. Državam članicam evrskega območja bo lahko na dal na voljo dostopnejše, preventivne kreditne linije, pomembno večja pa bo njegova vloga pri programih finančne pomoči. Najpomembnejša sprememba, ki se sprejema pa je predčasna uvedba skupnega varovalnega mehanizma. Gre za uvedbo nove kreditne linije ESM za enotni sklad, za reševanje bank pod imenom skupno varovalo. Skupno varovalo naj bi bilo po prvotni časovnici uveljavljeno s 1. januarjem 2024, ko bi bil sklad napolnjen, do takrat pa bi morale pogodbenice, ki jih zadeva posamezen ukrep za reševanje zagotoviti premostitveno financiranje iz nacionalnih virov. </font><br/>
<font size="4"> </font><br/>
<b><font size="4">16. TRAK: (ŠZ) – 10.15</font></b><br/>
<br/>
<font size="4">	(nadaljevanje) Z zgodnjo uvedbo varovala že začetkom naslednjega leta pa bi ESM zagotovil manjkajoča sredstva, namesto premostitvenega financiranja, ko sredstva enotnega sklada za reševanje ne bi zadostovala. Zaradi prenehanja premostitvenega financiranja ima gradivo pozitiven vpliv na državni proračun. Slednje pomeni, da je Republika Slovenija na podlagi dosedanjega aranžmaja vsakoletnem proračunu planirala približno 70 milijonov evrov sredstev z uveljavitvijo predmetnega sporazuma pa ta postavka ne bo več potrebna. Nova naloga ESM bo torej zagotavljanje kreditne linije enotnemu skladu za reševanje bank, če njegova razpoložljiva sredstva ne bi zadostovala. V primeru črpanja kreditne linije bi na to enotni reševalni sklad ESM moral povrniti sredstva iz naknadnih prispevkov bank, tako da bi bil instrument skupnega varovala srednjeročno fiskalno nevtralen. Predčasna uveljavitev skupnega varovala zahteva tudi spremembo sporazuma o prenosu in zajemnosti prispevkov v okviru enotnega sklada za reševanje. Enotni mehanizem za reševanje je ključni element evropske bančne unije. Sestavljata ga enotni odbor za reševanje in enotni sklad za reševanje, ki se skladno s pravom EU financira iz bančnega sektorja. Enotni odbor za reševanje je organ, ki odloča v okviru enotnega mehanizma za reševanje. Med drugim je odgovoren tudi za primere reševanja, če je pri reševanju potrebna uporaba enotnega reševalnega sklada. Države podpisnice tega sporazuma o enotni reševalni sklad zagotovijo zbrana sredstva, ki jih vplačujejo banke, z namenom da morebitne stroške reševanja krije bančni sektor in ne davkoplačevalci. Sporazum določa način zbiranja sredstev in njihovo postopno vzajemno uporabo. Ministri evro skupine in / nerazumljivo/ so sprejeli politično zavezo, da bo varovalni mehanizem za sklad vzpostavljen predčasno, saj so za to vzpostavljeni pogoji. Pričakuje se, da bodo notranje pravni postopki v državah članicah zaključeni do jeseni 2021 in s tem se omogoči vzpostavitev tega mehanizma s 1. januarjem 2022. Varovalni mehanizem je zasnovan kot izhod v skrajni sili, ki bi se uporabil, če bi se izkazalo, da  razpoložljiva sredstva sklada ne zadostujejo za financiranje ukrepov za reševanje bank, ki jih bo sprejel enotni odbor za reševanje skladno z enotnimi EU pravili za reševanje. To pa zahteva spremembe mednarodne pogodbe o ustanovitvi evropskega mehanizma za stabilnost, kar pa sem že predstavila v prvem delu. Uveljavitev skupnega varovala bo za države članice finančno ugodno, saj bo prenehala obveznost, da v prihodnjem obdobju do leta 2024 zagotovijo manjkajoča sredstva za reševanje bank, v primeru, da sredstva enotnega sklada za reševanje ne bi zadoščala. Glede na pomembnost predlaganih sprememb obeh mednarodnih pogodb predlagam, da Državni zbor predlagane spremembe potrdi.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa za obe uvodni obrazložitvi.</font><br/>
<font size="4">	Naš odbor bo sicer razpravo in glasovanje o obeh predlaganih zakonih o ratifikaciji opravil ločeno. Bom pa upoštevala vašo podano uvodno obrazložitev tudi v okviru naslednje točke dnevnega reda. Sedaj prehajamo na razpravo in glasovanje in predlagam, da po končani razpravi glasujemo o vseh členih skupaj. Ali kdo temu nasprotuje? Ugotavljam, da ne. Besedo za razpravo dajem poslankam in poslancem in ugotavljam, da ni interesa, zato razpravo zaključujem. Prehajamo na glasovanje o vseh členih predloga zakona. Glasujemo.</font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da so členi zakona sprejeti.</font><br/>
<font size="4">	Ker k predlogu zakona ni bil sprejet noben amandma, Odbor za zunanjo politiko predlaga Državnemu zboru, da predlog zakona obravnava v predloženem besedilu in ga sprejme. Odbor bo zboru pisno poročal. S tem zaključujem 3b. točko dnevnega reda. </font><br/>
<br/>
<font size="4">	Prehajamo na </font><b><font size="4">3C. TOČKO DNEVNEGA REDA - PREDLOG ZAKONA O RATIFIKACIJI SPORAZUMA O SPREMEMBI SPORAZUMA O PRENOSU IN VZAJEMNOSTI PRISPEVKOV V OKVIRU ENOTNEGA SKLADA ZA REŠEVANJE MED KRALJEVINO BELGIJO, REPUBLIKO BOLGARIJO, ČEŠKO REPUBLIKO, KRALJEVINO DANSKO, ZVEZNO REPUBLIKO NEMČIJO, REPUBLIKO ESTONIJO, IRSKO, </font></b><br/>
<br/>
<b><font size="4">17. TRAK: (ŠZ) – 10.20</font></b><br/>
<br/>
<font size="4">	(nadaljevanje) </font><b><font size="4">HELENSKO REPUBLIKO, KRALJEVINO ŠPANIJO, FRANCOSKO REPUBLIKO, REPUBLIKO HRVAŠKO, ITALIJANSKO REPUBLIKO, REPUBLIKO CIPER, REPUBLIKO LATVIJO, REPUBLIKO LITVO, VELIKIM VOJVODSTVOM LUKSEMBURGOM, MADŽARSKO, REPUBLIKO MALTO, KRALJEVINO NIZOZEMSKO, REPUBLIKO AVSTRIJO, REPUBLIKO POLJSKO, PORTUGALSKO REPUBLIKO, ROMUNIJO, REPUBLIKO SLOVENIJO, SLOVAŠKO REPUBLIKO IN REPUBLIKO FINSKO.</font></b><br/>
<font size="4">	Predlog zakona je bil objavljen na spletnih straneh Državnega zbora, 22. junija 2021, 28. junija pa ste prejeli še mnenje Zakonodajno-pravne službe, ki k predlogu zakona ni imela pripomb. </font><br/>
<font size="4">Pričenjamo drugo obravnavo predloga zakona. Ker je predlagatelj že v okviru prejšnje točke podal uvodno obrazložitev, prehajamo na razpravo poslank in poslancev. Predlagam pa tudi tu, da po končani razpravi glasujemo o vseh členih skupaj in ali kdo temu nasprotuje? Ugotavljam, da ne. Je morda kakšen interes za razpravo? Tudi tu ugotavljam, da ni interesa. Zato razpravo zaključujem in prehajamo na glasovanje o vseh členih predloga zakona. Glasujemo.</font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da so členi zakona sprejeti.</font><br/>
<font size="4">Ker k predlogu zakona ni bil sprejet noben amandma, Odbor za zunanjo politiko predlaga Državnemu zboru, da predlog zakona obravnava v predloženem besedilu in ga sprejme. Odbor bo zboru tudi tokrat pisno poročal. S tem zaključujem 3c. točko dnevnega reda in se sodelujočim lepo zahvaljujem.</font><br/>
<br/>
<font size="4">Prehajamo na </font><b><font size="4">3Č. TOČKO DNEVNEGA REDA - POBUDA ZA SKLENITEV SPORAZUMA MED VLADO REPUBLIKE SLOVENIJE IN VLADO ZVEZNE REPUBLIKE NEMČIJE O MEDSEBOJNEM VAROVANJU TAJNIH PODATKOV.</font></b><br/>
<font size="4">Gradivo k tej točki ste prejeli in besedo za uvodno obrazložitev dajem direktorju urada Vlade Republike Slovenije za varovanje tajnih podatkov, gospodu Igorju Erštetu. Izvolite.</font><br/>
<br/>
<b><font size="4">IGOR ERŠTE: </font></b><font size="4">Hvala za besedo, gospa predsednica. Spoštovana poslanke, poslanci. Gre za podoben sporazum o izmenjavi in medsebojnem varovanju tajnih podatkov, kot jih ima Republika Slovenija že sklenjene z posameznimi drugimi državami, predvsem državami članicami Evropske unije in zveze Nato. Med Vlado Republike Slovenije in vlado Zvezne republike Nemčije je bil v letu 2001 že sklenjen sporazum o vzajemnem varovanju zaupnih podatkov, ki pa ne ustrezajo aktualnim razmeram. Sam sporazum je bil sklenjen oziroma podpisan prej, preden je bil v Republiki Sloveniji sprejet Zakon o tajnih podatkih. V novem sporazumu se bo posodobilo terminologijo, na novo se bodo opredelile stopnje tajnosti, izvajanje pogodb s tajnimi podatki, prenos tajnih podatkov, obiski, ravnanje v primeru kršitev določb o medsebojnem varovanju tajnih podatkov in razmerje do drugih sporazumov in memorandumov o sodelovanju. Določili se bodo tudi pristojni organi, odgovorni za splošno izvajanje tega sporazuma. Seveda s sklenitvijo novega bilateralnega sporazuma se bo ustvarilo primerno podlago za izvajanje nalog državnih organov in poslovanja gospodarskih subjektov, ker pri svojem delu izmenjujejo tajne podatke na različnih področjih bilateralnega sodelovanja. S tem začetkom veljave tega sporazuma, preneha veljati sporazum med Vlado Republike Slovenije in vlado Zvezne republike Nemčije, o vzajemnem varovanju zaupanih podatkov z 12. junija 2001. Ne glede na prenehanje njegove veljavnosti se vsi izmenjani tajni podatki varujejo v skladu z določbami tega sporazuma in notranjo zakonodajo pogodbenic. </font><br/>
<font size="4">Hvala.</font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Hvala lepa.</font><br/>
<font size="4">Odpiram razpravo poslank in poslancev. Ugotavljam, da ni interesa, zato razpravo zaključuje. Predlagam, da glasujemo o naslednjem predlogu sklepa. Odbor za zunanjo politiko potrjuje podano pobudo. Glasujemo.</font><br/>
<br/>
<b><font size="4">18. TRAK: (ŠZ) – 10.25</font></b><br/>
<br/>
<font size="4">	(nadaljevanje) Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	S tem zaključujem to točko dnevnega reda in se zahvaljujem direktorju za prisotnost in obrazložitev pri tej točki.</font><br/>
<br/>
<font size="4">	Prehajamo na </font><b><font size="4">4. TOČKO DNEVNEGA REDA - MEDNARODNA DEJAVNOST DRŽAVNEGA ZBORA.</font></b><br/>
<font size="4">	Prejeli smo pobudo za ustanovitev skupine prijateljstva z islamsko Republiko Iran. V skladu s 15. členom Pravilnika o mednarodni dejavnosti Državnega zbora, skupine prijateljstva ustanovi Odbor za zunanjo politiko na predlog poslancev. Ugotavljam, da skupina izpolnjuje pogoje za ustanovitev, tako da predlagam, da glasujemo o naslednjem predlogu sklepa. Postopkovno gospod Prebil, izvolite.</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Hvala lepa, spoštovana predsednica.</font><br/>
<font size="4">	Glede to točke imam postopkovni predlog. Jaz sem tudi sam podpisal, da se strinjam z ustanovitvijo takšne skupine prijateljstva, vendar me resnično moti to, da tistega, ki je zahteval ustanovitev takšne skupine danes ni tukaj. Od sedmih podpisanih na tem odboru danes sediva zgolj dva, ki sta se tej skupini pridružila, da ne govorim o tem, da s kolegom zagotavljala sklepčnost tega odbora koaliciji. Tako, da moj postopkovni predlog je, da to točko prestavite na naslednjo sejo odbora, da se bo gospod Jelinčič blagovolil priti na odbor. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Pardon, gospod Prebil razumem sicer vaš pomislek, ni pa to postopkovni pogoj, da ne bi mogli danes glasovati o tem predlogu za ustanovitev skupine prijateljstva, zato jaz predlagam, da nadaljujemo in opravimo to formalnost. Vsekakor je pa potem, so nadaljnji postopki glede pričetka operativnosti skupine vezani na aktivnosti predsednika in je potem odvisno od nadaljnjih postopkov. Danes pa lahko kljub njegovi odsotnosti ta formalni pogoj izpolnimo, tako da predlagam vseeno, da nadaljujemo. In na glasovanje dajem predlog sklepa. Odbor se strinja z ustanovitvijo skupine prijateljstva z islamsko Republiko Iran. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	S tem zaključujem to točko dnevnega reda. </font><br/>
<font size="4">	</font><br/>
<font size="4">Prehajamo na </font><b><font size="4">5. IN ZADNJO TOČKO DNEVNEGA REDA – RAZNO</font></b><font size="4">.</font><br/>
<font size="4">	Tu bi sama imela dve obvestili. In sicer bi se želela najprej navezati na nedavne medijske objave oziroma odzive poročanja glede dogajanja na zaprti seji Odbora za zunanjo politiko, ki je potekala dne, 22. junija 2021. Želela bi ponovno pozvati vse članice in člane odbora, prav tako pa tudi strokovne sodelavce poslanskih skupin, ki tem zaprtim sejam Odbora za zunanjo politiko prisustvujejo, da se dosledno upošteva Zakon o tajnih podatkih. Namreč vsi udeleženi na teh zaprtih sejah imamo dolžnost varovanja tajnih podatkov, ne smemo jih razkrivati ali pa uporabljati za druge namene, kot za izvajanje svojih delovnih nalog oziroma funkcije. Ta zakon nas tako obvezuje, da smo kot upravičeni uporabniki od organa sicer pridobili tajne podatke, brez soglasja pa jih ne smemo posredovati drugim uporabnikom in naj poudarim, da to velja tudi za razprave, ki se na podlagi tajnih dokumentov potem razvijejo na naših zaprtih sejah Odbora za zunanjo politiko. Tako, da vas v izogib morebitnim ponavljajočim se dogajanjem pozivam in prosim za dosledno spoštovanje Zakona o tajnih podatkih.</font><br/>
<font size="4">	Moje drugo obvestilo pa je vezano na predsedovanje Svetu Evropske unije. In sicer bi vas želela obvestiti o aktualnih pripravah na medparlamentarno konferenco o skupni zunanji in varnostni ter skupni varnostni in obrambni politiki, </font><br/>
<br/>
<b><font size="4">19. TRAK: (ŠZ) – 10.30</font></b><br/>
<br/>
<font size="4">	(nadaljevanje) ki jo naš Odbor za zunanjo politiko pripravlja v sodelovanju z Odborom za obrambo in s Komisijo Državnega sveta za mednarodne odnose in evropske zadeve. Konferenca bo potekala 9. septembra 2021, je pa bila sprejeta že odločitev, da bo zaradi težko predvidljivih razmer v zvezi s pandemijo potekala v obliki videokonference. Kljub temu so glavni govorniki in sopredsedujoči vabljeni tudi, da se konference udeležijo osebno, obiščejo Ljubljano že 8. septembra 2021. Pripravljen je tudi okvirni program te konference. Sestavljen bo iz štirih vsebinskih panelov in prvi panel je  tradicionalno namenjen razpravi visokega predstavnika unije za zunanje zadeve in varnostno politiko gospoda Borela. Drugi panel bo potekal v organizaciji našega odbora, naslovil bo področje multilateralizma in odpornosti na različne krize. Tretji panel bo v organizaciji Odbora za obrambo naslovil področje zahodnega Balkana. Zadnji panel v organizaciji Komisije Državnega sveta, področje civilne zaščite v povezavi z uporabo solidarnostne klavzule. </font><br/>
<font size="4">To bi bilo vse z moje strani. Sprašujem če ima še kdo željo za besedo? Ugotavljam, da ne. S tem zaključujem 5. točko dnevnega reda in 88. Sejo Odbora za zunanjo politiko. Hvala in lep pozdrav. </font><br/>
<br/>
<b><font size="4">Seja se je končala 30. junija 2021 ob 10.32.</font></b>
</root>