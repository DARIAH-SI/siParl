<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZUNANJO POLITIKO</font></b><br/>
<b><font size="4">68. seja</font></b><br/>
<br/>
<b><font size="4">(14. oktober 2020)</font></b></p></div><br/>
<b><font size="4">Sejo je vodila Monika Gregorčič, predsednica odbora.</font></b><br/>
<b><font size="4">Seja se je začela ob 9.00.</font></b><br/>
<br/>
<b><font size="4">1. TRAK: (TB)</font></b><br/>
<br/>
<b><font size="4">	PREDSEDNICA MONIKA GREGORČIČ:</font></b><font size="4"> Dobro jutro, spoštovani kolegice in kolegi, pričenjam 68. sejo Odbora za zunanjo politiko!</font><br/>
<font size="4">	Dovolite mi, da vas na začetku seje vljudno prosim, da glede na zdravstvena napotila, tekom celotne seje vzdržujete in spoštujete predpisano medsebojno razdaljo in tudi nosite zaščitne maske. Članice in člane odbora tudi prosim, da preverite, v kolikor ne sedite na svojem stalnem sedežu, ali imate s seboj prenosno identifikacijsko kartico.</font><br/>
<font size="4">	Obveščam vas, da sem dobila obvestilo o upravičeni odsotnosti člana OZP s te seje, in sicer, upravičeno e odsoten mag. Andrej Rajh, s Poslanske skupine SAB, prav tako pa sem prejela obvestila o nadomeščanjih na današnji seji: mag. Marko Pogačnik nadomešča poslanca gospoda Francija Kepo iz Poslanske skupine SDS, gospa Andreja Zabret iz Poslanske skupine LMŠ, nadomešča poslanca gospoda Marjana Šarca in gospa Elena Zavadlav Ušaj iz Poslanske skupine SDS, nadomešča mag. Branka Grimsa.</font><br/>
<font size="4">	Lepo pozdravljam vse prisotne, posebej državnega sekretarja z Ministrstva za zunanje zadeve, gospoda Toneta Gajzerja; v. d. generalnega sekretarja na Ministrstvu za zunanje zadeve, gospoda Jožeta Drofenika; ostale predstavnike Vlade in ostale vabljene. Obveščam vas, da smo 12. oktobra 2020 prejeli tudi opravičilo udeležbe predstavnikov Kabineta predsednika Vlade.</font><br/>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red te seje in ker v poslovniškem roku nisem prejela predlogov za njegovo spremembo, je določen takšen dnevni red, kot ste ga prejeli s sklicem.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – VPRAŠANJA IN POBUDE ČLANOV ODBORA ZA ZUNANJO POLITIKO.</font></b><font size="4"> Kot običajno, bi želela samo na začetku na kratko spomniti na smiselno uporabo določb Poslovnika, da ustna predstavitev poslanskega vprašanja traja 3 minute, dopolnilno vprašanje največ 2 minuti, poslanec pa lahko na tej eni seji, postavi največ 2 ustni poslanski vprašanji. Kot običajno, bomo pričeli z nizom treh vprašanj, prvi pa dobi besedo gospod Nik Prebil.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Najlepša hvala, spoštovana predsednica. Kolegice, kolegi poslanci, predstavniki ministrstva, lep dober dan.</font><br/>
<font size="4">	Jaz sem si danes pripravil dve vprašanji, ampak bom izpostavil zgolj enega, glede na to, da je minister odsoten, ker mi na tistega drugega mora odgovorit zgolj on in ga bom podal pisno. Moje vprašanje pa se navezuje na razveljavitev sklepa Vlade Republike Slovenije, ki ga je v bistvu pripravila vlada Marjana Šarca, o ustanovitvi slovenske hiše v Bruslju. Ob poročilu seje Vlade sem prebral, da se torej sklep o ustanovitvi razveljavlja. Sam predvidevam, da v luči razmer, v katerih smo, a vendar, gre za ključno in sploh, če bomo v času slovenskega predsedovanja bili še v situaciji, v kakršni smo in bomo en del zasedanja izvedli preko videokonferenc, vsekakor menim, da bi takšna slovenska hiša lahko pripomogla k dodatni promociji Sloveniji, kar je bil seveda tudi namen ustanovitve le tega.</font><br/>
<br/>
<b><font size="4">2. TRAK: (ŠZ) – 9.05</font></b><br/>
<br/>
<font size="4">	(nadaljevanje) Tako da bi prosil za informacije, pa če je možno, da ni razlog zgolj covid, ker po vsej verjetnosti tiči v ozadju še kaj drugega. Torej kaj je razlog, da se je takšen sklep o ustanovitvi slovenske hiše, ki bi promovirala slovensko kulturo, turizem in vse ostalo, kar temu pritiče v Bruslju. Zakaj je torej vlada takšen sklep razveljavila?</font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa. </font><br/>
<font size="4">Naslednji dobi besedo, gospod Jožef Horvat. Izvolite.</font><br/>
<br/>
<b><font size="4">JOŽEF HORVAT (PS NSi):</font></b><font size="4"> Hvala lepa, gospa predsednica. Kolegice in kolegi, spoštovani gospod državni sekretar.</font><br/>
<font size="4">V Novi Sloveniji izražamo izjemno zadovoljstvo, lahko rečem ob imenovanju veleposlanice Republike Slovenije v Kanadi, doktorice Melite Gabrič, za novo vodjo delegacije Evropske unije v Kanadi. Imenovanje bo sicer formalno potrjeno šele takrat, ko bo država sprejemnica izdala agrema. To poznamo. Naša ocena je, da gre za najpomembnejše imenovanje, ki ga je v 16. letih članstva v Evropski uniji in sistemu evropske diplomacije dobila naša država, Republika Slovenija. </font><br/>
<font size="4">Poleg odličnosti in kvalifikacij kandidatke, kar je najpomembnejše merilo po našem razumevanju, je imenovanje tudi rezultat aktivnosti in novih prijemov slovenske diplomacije, ki Slovenijo v zadnjih mesecih postavlja nazaj na evropski in mednarodni zunanji politični zemljevid. Kanada je, kar se mi zdi zelo pomembno, Kanada je druga največja država na svetu in že zato med najpomembnejšimi strateškimi partnericami Evropske unije. To je potrebno podčrtati, ker ob tem to imenovanje, doktorice Melite Gabrič dobiva dodatno težo. Njun odnos, torej EU-Kanada je formaliziran od leta 1959, nadgrajen pa je bil pred, mislim da pred štirimi leti, s sklenjenim sporazumom o strateškem partnerstvu ter celovitim gospodarskim in trgovinskim sporazumom.</font><br/>
<font size="4">Evropsko unijo in Kanado povezujejo še številni kulturni, medosebni stiki ter sorodno stališče glede spoštovanja demokratičnih načel, človekovih pravic in temeljnih svoboščin, vladavine prava ter mednarodnega miru in varnosti. Ob tem želim dodati tudi naš poseben čut in odnos do slovenske skupnosti, ki živi v Kanadi. Gospod državni sekretar, Tone Kajzer, morda bi bilo zanimivo, za slovensko javnost, da razložite, kako takšen postopek imenovanja poteka in kar se mi zdi še bolj pomembno, je naslednje. Ugotovitev je, lahko rečemo po domače led je prebit, Slovenija pridobiva na verodostojnosti. In kaj si zdaj Slovenija lahko obeta od tako pomembnega imenovanja veleposlanice, doktorice Melite Gabrič, za vodjo delegacije Evropske unije v Otavi. </font><br/>
<font size="4">Hvala lepa za vaš odgovor. </font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Hvala lepa. </font><br/>
<font size="4">Naslednja pa za vprašanje dobi besedo, gospa Lidija Divjak Mirnik. Izvolite.</font><br/>
<br/>
<b><font size="4">LIDIJA DIVJAK MIRNIK (PS LMŠ):</font></b><font size="4"> Hvala lepa za besedo, spoštovana gospa predsednica. Lep pozdrav spoštovani gospod državni sekretar, kolegice, kolegi.</font><br/>
<font size="4">Ja, moje ustno vprašanje je sicer namenjeno spoštovanemu gospodu ministru, vendar verjamem, da boste mi znali tudi vi odgovoriti, če ne pa bo verjetno gospod minister to storil kasneje. In sicer glasi se pa takole. Evropska unija želi s svojimi ravnanji na področju okoljske politike, na poti k trajnostnemu gospodarstvu predstavljati zgled za druge države. Evropski svet je tako decembra 2019 podprl prizadevanja za uresničevanje evropskega zelenega dogovora in pa tudi cilje pariškega sporazuma. Te stvari vsi poznamo. Vsaka država članica EU si bo tako prizadevala, da zmanjša izpuste emisij in z vlaganjem v nove tehnologije doseže tudi podnebno nevtralnost do leta 2050. Na poti do te podnebne nevtralnosti, pa je svet v sestavi zunanjih ministrov januarja 2020 podprl sklepe, da mora Evropska unija okrepiti okoljsko diplomacijo. In tukaj moram izpostaviti perečo tematiko in bi želela seveda slišati kakšno je mnenje zunanjega ministra, kot takšnega.</font><br/>
<font size="4">Namreč izpostavila bi predvsem problematiko uvoza in rabe palmovega olja v unijo. Res je, da je EU naredila veliko zavezo že s tem, da si bo prizadevala do konca 2030 prenehati uvažati palmovo olje za namen bio goriv, ampak samo</font><br/>
<br/>
<b><font size="4">3. TRAK (VI) 9.10</font></b><br/>
<br/>
<font size="4">	(Nadaljevaje) za namen biogoriv. Ravno zaradi tega je potem minister malezijski vložil tožbo proti Uniji in tudi javno povedal, da se s tem ogroža življenje približno treh milijonov ljudi. Ker pa krčenje in pa požig pragozdov za namene pridelave palmovega olja pravzaprav prispevajo k onesnaževanju celotnega sveta in to seveda tudi, kako pa ne, vpliva na zdravje prebivalcev v tretjih državah. Jaz sem s seboj prinesla tudi nekaj, gre za to aktualno, da v parlamentu kažemo slike, nekaj slik kako izgleda ta pragozd, ki se ga požiga in seveda potem kako pravzaprav izgledajo živali, ki tam še so. Sedaj samo vprašanje, kako dolgo še bodo. Pa mogoče samo še ta tretja, kako je to izgledalo nekoč. Zaveza EU je osredotočena torej ne le na prenehanje uvažanje in rabe palmovega olja kot biogoriva, kar bo seveda le deloma prispevalo k zmanjševanju uvoza palmovega olja. V trgovinah pa lahko tudi v Sloveniji najdemo ogromno število živilskih izdelkov, ki seveda zardi nizke cene in pa vzdržnosti izdelkov vsebujejo ravno palmovo olje. Sedaj za obdobje predsednikovanja Slovenije Svetu EU je ravno vlada Marjana Šarca sprejela osnutek programa predsedovanja, katerega rdeča nit bi naj bila graditi na trajnosti vseh politik in pa zelene Evrope in s tem seveda tudi na znamki I feel Slovenia, Green. Creative. Smart. To poznate. In tudi na predstavitvi, ki jo je imel takrat dr. Logar kot minister je oziroma na hiringu je povedal, da se bo predsednikovanje nadaljevalo v tej smeri. Zato me tukaj zanima naslednje. Kakšno je stališče do te problematike? Ali se strinjate, spoštovani gospod državni sekretar, za ministra, pa mi boste povedali, da bi morala Slovenija dano problematiko nasloviti na EU in spodbuditi pogovore tudi k oblikovanju zakonodaje, katere cilj bi bil prenehanje prodaje živil, ki vsebujejo palmovo olje. S to pobudo bi seveda lahko nadaljevali tudi v času predsednikovanja Slovenije Svetu Evrope. Zanima me, ali je to tudi vaše mnenje. Hvala lepa. </font><br/>
<br/>
<b><font size="4">	PREDSEDNICA MONIKA GREGORČIČ:</font></b><font size="4"> Hvala lepa, gospa Lidija Divjak Mirnik. Pri odgovoru na to vprašanje, ki je šlo malce izven okvirov pristojnosti našega odbora, seveda, ni moč pričakovati povsem detajlnih odgovorov s strani državnega sekretarja z Ministrstva za zunanje zadeve, zato verjamem, da lahko to vprašanje potem naslovite tudi pisno ali ustno na pristojne ministre. </font><br/>
<font size="4">	Besedo sedaj za odgovore dajem gospodu državnemu sekretarju Tonetu Kajzerju. Izvolite.  </font><br/>
<br/>
<b><font size="4">	TONE KAJZER:</font></b><font size="4"> Hvala lepa, gospa predsednica. Lepo dobro jutro, dober dan želim vsem! Še enkrat opravičilo zunanjega ministra, da se danes ni mogel udeležiti seje zaradi mednarodnih obveznosti že vnaprej sprejetih. Hvala lepa za vprašanja, za pobude, za vaše razmisleke. </font><br/>
<font size="4">	Jaz v slovenski diplomaciji delam že skoraj 30 let in vedno vidim izjemen pomen v sodelovanju med zunanjim ministrstvom in slovenskim parlamentom oziroma Državnim zborom, ker je parlamentarna diplomacija izredno pomemben del skupne slovenske zunanje politike, tako da hvala lepa. </font><br/>
<font size="4">	Glede vprašanja gospoda Prebila, glede razveljavitve sklepa Vlada o ustanovitvi slovenske hiše v Bruslju, jaz seveda lahko potrdim oziroma je to jasno, da je Vlada Republike Slovenije na 63. dopisni seji, to je bilo julija 2019, sprejela sklep o ustanovitvi slovenske hiše v Bruslju. In potem je veleposlaništvo Republike Slovenije v Bruslju decembra 2019 tudi pripravilo elaborat, ki ga je stalna koordinacijska skupina za promocijo Republike Slovenije obravnavala potem, mislim da, v začetku februarja leta 2020. To je bilo na februarski obravnavi že zaključeno, da bo promocija v bistvu najbolj smiselna in racionalna na bolj referenčnih lokalnih prizoriščih in na posebej za ta namen vzpostavljeni lokaciji oziroma v slovenski hiši. Slovenska hiša bi v bistvu delovala kot neke sorte »pop up« struktura v različnih evropskih inštitucijah, kulturnih centrih. Se pravi, da se doseže večji učinek. Sedaj pa izbruh pandemije Covid-19 je v bistvu še dodatno potrdil, </font><br/>
<br/>
<b><font size="4">4. TRAK: (NB) – 9.15</font></b><br/>
<br/>
<font size="4">	(nadaljevanje): da glede na nove fizične omejitve, čemur smo si priča, vzpostavlja neke nove fizične infrastrukture pred predsedovanjem, dejansko ni racionalno. V skladu s tem je potem Ministrstvo za zunanje zadeve tudi kot nosilec tega medresorskega usklajevanja, ustanovitve te slovenske hiše v Bruslju že v sklopu pregleda neizvedenih sklepov aprila meseca predlagalo tudi razveljavitev tega sklepa, ki ste ga, spoštovani poslanec, tudi omenili. Finančnih posledic razveljavitve tega sklepa ni in dejansko promocija pa bo po vsebinski zasnovi potekalo v sodelovanju z zunanjimi partnerji. Kako se bo to dejansko fizično dogajalo, je seveda zdaj zelo težko reči, ker ne moremo vseh stvari načrtovati, ker nas je ta nesrečni COVID-19 presenetil, ampak verjamemo, da se bo to lahko realiziralo oziroma, da se bo realiziralo na najbolj učinkovit in racionalen način. Tako da, glede tega vprašanja. </font><br/>
<font size="4">	Zdaj glede vprašanja oziroma izvajanja spoštovanega poslanca gospoda Horvata. Drži. Mi smo zelo pozdravili in v  bistvu smo, jaz lahko rečem kot kolega diplomat, veleposlanice kolegice Gabrič(?) zelo ponosen, da je v bistvu slovenski diplomaciji seveda brez kvalitetne kandidatke tega ne bi bilo mogoče dobiti, uspela zasesti to izjemno pomembno mesto. Kanada je res druga največja država na svetu, izjemno pomembna partnerka EU in da je Slovenija, da bo Slovenija zdaj v bistvu s svojim diplomatom, s svojo diplomatko lahko predstavljala EU, to pomeni zelo veliko, to pomeni seveda tudi veliko priznanje, zaupanje Sloveniji v tem konkretnem primeru in jaz verjamem, to kar ste že sami povedali, da bo tudi s tem dosežkom Slovenija še dodatno pridobivala na verodostojnosti tako znotraj EU kot seveda v odnosih do Kanade. Sam postopek je zelo natančno predpisan. Vprašali ste, kakšen je postopek, ki ga vodi evropska skupna zunanja služba. Razpis je bil že lansko leto decembra meseca objavljen in seveda vsi kandidati morajo iti skozi več faz in postopkov pogovorov in zaslišanj in seveda na koncu pride potem do odločitve s strani visokega predstavnika za zunanjo politiko, tako da z naše strani to pozdravljamo in si bomo prizadevali, da bi še več slovenskih diplomatov uspelo dobiti mesta oziroma da bi zasedli mesta v skupni evropski zunanji službi. </font><br/>
<font size="4">	Glede specifičnega vprašanja gospe Divjak, je že gospa predsednica povedala, da seveda ta stvar presega pristojnosti Ministrstva za zunanje zadeve, ampak kar se tiče tega vprašanja jaz lahko samo potrdim, da to je težava. Tega se vsi zavedamo. Podnebna nevtralnost je seveda naš cilj. To je resna okoljska problematika in zdaj v tej fazi je seveda, tako kot ste sami povedali, spoštovana poslanka, zaveza EU osredotočena dejansko na prepoved uvoda vezano na segment proizvodnje biogoriv. Jaz moram po resnici povedati, da nisem vedel, da se tudi v Sloveniji, v slovenskih živilskih trgovinah nahajajo takšni izdelki. Mislim, da so sicer tukaj druge inštitucije pristojne za to. Jaz lahko samo potrdim, da to kar ste vi omenili, sklep za pripravi prioritet za čas predsedovanja EU, ostaja nespremenjen kar se tiče same zaveze in prioritete, da se gradi na zeleni in trajnostni Evropi in Sloveniji, »Green created and smarts«, ste sami povedali. Seveda je pa to potrebno usklajevati na ravni EU in jaz verjamem, da se bo zdaj to konkretno vprašanje na katerega ste opozorili, jaz bom tudi ostale naše inštitucije opozoril na to konkretno problematiko glede palmovega olja in Malezije, da se bo ta stvar seveda na EU ravni obravnavala. Mislim, da se tudi že zdaj v določenih delovnih telesih obravnava. Mi smo zdaj že  v tem triu skupaj z Nemčijo in s Portugalsko, in da se bo ta problematika seveda razrešila na ustrezen način. Res je tudi, da ima Malezija svoje argumente, jasno pa je, da moramo vsi delovati za skupni cilj, da se ohrani ta planet in imamo trajnostni razvoj, tako da, toliko z moje strani za enkrat. Hvala lepa. </font><br/>
<br/>
<b><font size="4">	PREDSEDNICA MONIKA GREGORČIČ: </font></b><font size="4">Hvala lepa.</font><br/>
<font size="4">	Preden nadaljujemo, imam še eno obvestilo o upravičeni odsotnosti in sicer je danes opravičeno odsoten poslanec gospod Marjan Pojbič in Poslanske skupine SDS.  </font><br/>
<font size="4">	 </font><br/>
<b><font size="4">5. TRAK: (TB) – 9.20</font></b><br/>
<br/>
<font size="4">	(nadaljevanje) Sprašujem, če je še kakšen interes za postavitev vprašanja državnemu sekretarju? (Ne.) Ugotavljam, da ne, zato to točko dnevnega reda zaključujem.</font><br/>
<font size="4">	Pri obravnavi naslednjih dveh točk dnevnega reda predlagam, da bi združili obravnavo točk 1a. in 1b. Ali kdo nasprotuje temu predlogu? (Ne.) Ugotavljam, da ne.</font><br/>
<br/>
<font size="4">	Prehajamo torej na </font><b><font size="4">1A. IN 1B. TOČKO DNEVNEGA REDA – 1A. – PREDLOG SPREMEMB PRORAČUNA REPUBLIKE SLOVENIJE ZA LETO 2021 IN 1B. – PREDLOG PRORAČUNA REPUBLIKE SLOVENIJE ZA LETO 2022.</font></b><font size="4"> Gradivo je objavljeno na spletnih straneh Državnega zbora od 1. oktobra 2020.</font><br/>
<font size="4">Predlog sprememb proračuna Republike Slovenije za leto 2021 bomo obravnavali na podlagi 166. člena Poslovnika. Predlog proračuna Republike Slovenije za leto 2022 pa v skladu s tretjim odstavkom 157. člena Poslovnika Državnega zbora in sicer, le z vidika svojih pristojnosti. Torej, le v tistih delih, ki se nanašajo na delovno področje Ministrstva za zunanje zadeve. Obveščam vas, da do tega trenutka nisem prejela nobenega predloga za amandma odbora.</font><br/>
<font size="4">Za dopolnilno obrazložitev predlogov proračunov dajem besedo predlagatelju, predstavniku Ministrstva za zunanje zadeve, državnemu sekretarju, gospodu Tonetu Kajzerju.</font><br/>
<font size="4">Izvolite.</font><br/>
<br/>
<b><font size="4">TONE KAJZER:</font></b><font size="4"> Najlepša hvala, gospa predsednica.</font><br/>
<font size="4">Hvala lepa za dosedanjo podporo, mi smo zelo zadovoljni. Jaz bom prosil kolega veleposlanika, generalnega sekretarja, Drofenika, da še bolj podrobno obrazloži, da se namenja več sredstev za delovanje slovenske diplomacije, slovenskega zunanjepolitičnega aparata. S tem bomo lahko krepili, seveda, ključne prioritetne aktivnosti, tako v dvostranskih odnosih. Govorim predvsem, recimo, inštrumentu gospodarske diplomacije in seveda tudi znotraj multilateralnih ustanov. Posebej je to pomembno za čas slovenskega predsedovanja. Tako da, v tem smislu smo zadovoljni oziroma lahko to samo pozdravimo.</font><br/>
<font size="4">Zdaj pa še, še kakšna beseda za dodat, s strani kolega veleposlanika Drofenika, bi prosil, če se lahko še on vključi.</font><br/>
<br/>
<b><font size="4">PREDSEDNICA MONIKA GREGORČIČ:</font></b><font size="4"> Ja, hvala lepa.</font><br/>
<font size="4">Gospod Jože Drofenik, izvolite, imate besedo.</font><br/>
<br/>
<b><font size="4">JOŽE DROFENIK:</font></b><font size="4"> Hvala lepa, gospa predsednica. Spoštovani poslanci in poslanke.</font><br/>
<font size="4">Morda par številk, vseeno, bolj strnjene, glede na to, da se te plahte, s temi številkami, včasih človek kar ne spozna čisto dobro. Predlog sprememb proračuna za leto 2021 za Ministrstvo za zunanje zadeve znaša 137,1 milijona evrov. Predlog proračuna za leto 2022 pa 122,6 milijonov. Ta predlog oziroma oba predloga, omogočata delovanje MZZ in DKP mreže, vključno s stroški dela, materialnimi stroški in pogodbenimi obveznostmi Ministrstva za zunanje zadeve, ter DKP mreže, tudi za delovanje novega, odprtega veleposlaništva v Dublinu, ker je pač bila odločitev tudi potrjena, v tem odboru.</font><br/>
<font size="4">Ta sredstva omogočajo tudi poravnavo vseh obveznosti, torej članarin v mednarodnih organizacijah, ter določena najnujnejša investicijska vlaganja. Namreč, ministrstvo, kar nek, počasi, ima v lasti vse več in več nepremičnin. To po eni strani omogoča, da so stroški, izdatki za najemnine nižji, po drugi strani pa so tudi vzdrževanja, kjer je precej časa bilo to zanemarjeno, so tudi stroški »zaostroževanja«. In, tukaj mislimo kakšen korak naprej naredit, v bližnji prihodnosti oziroma smo že začeli.</font><br/>
<font size="4">Predlog sprememb proračuna za leto 2021 pa je glede na sprejeti proračun za 2021, višji, torej višji je za 24,5 milijonov in sicer, je več sredstev namenjenih za izdatke, povezane s predsedovanjem. Tega je kar 8,8 milijona. Potem pa redno delovanje ministrstva in DKP vključno z obveznostmi do mednarodnih organizacij. Tam je kar 8,9 milijona sredstev namenjenih za te.</font><br/>
<br/>
<b><font size="4">6. TRAK: (ŠZ) – 9.25</font></b><br/>
<br/>
<font size="4">	(nadaljevanje) Torej kot vam je znano, ima ministrstvo tako imenovana namenska sredstva, ki so pridobljena bila od prodaje oziroma sukcesije z nekdanje skupne države in tam ta sredstva se povečujejo za 6,9 milijona in sicer gre tukaj ta postavka je to kar sem omenil. </font><br/>
<font size="4">Upamo, da bomo šli v nakup veleposlaništva v Berlinu oziroma vzdrževanje. Vzdrževanje imamo velik izdatek pri obnovi vile Maravilla v Rimu. Iz tega že lahko sklepate, da naše prioritete so v najpomembnejših evropskih državah, da se tam vendarle pojavimo s svojimi lastnimi nepremičninami oziroma z / nerazumljivo/ iz veleposlaništva. Predlog za leto 2022 pa je v primerjavi s predlogom sprememb za 2021 nižji za 14,5 milijona in to je predvsem zaradi nižjega obsega izdatkov povezanih s predsedovanjem, ki so v glavnem fokusirana v letu 2021. </font><br/>
<font size="4">	Toliko. Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa, za to dodatno obrazložitev. Sedaj odpiram razpravo članic in članov odbora. Prvi dobi besedo gospod Nik Prebil. Izvolite.</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Hvala lepa, spoštovana gospa predsednica še za to besedo.</font><br/>
<font size="4">	Jaz imam v bistvu nekaj vprašanj, ki se mi porajajo, ko berem ta proračun. Nenazadnje ne samo na tem odboru, ampak tudi na drugih so obrazložitve izredno slabe in se v bistvu kar ponavljajo, zakaj točno pa se bo denar porabljal pa informacij ne dobimo. Zato me v prvi vrsti zanima, če mi lahko poveste, zakaj bo skoraj teh dodatnih 9 milijonov šlo za predsedovanje. Torej obrazložitev konkretno, prosim. In kolikšen je ocenjen skupni strošek predsedovanja? Kakšna je predvidena končna postavka teh milijonov, ki jih bomo s predsedovanjem porabili.</font><br/>
<font size="4">	Zdaj, jaz vedno pravim, da bi se če kje moral ta Državni zbor poenotiti je to pri zunanje političnih vprašanjih, ki imajo lahko dolgoročne posledice tako na slovensko družbo, kot na ugled Slovenije v tujini. Žal ali pa pač kakorkoli drugače temu velikokrat ni tako. Tako, da jaz nekako lahko s sredstvi, ki se tokrat za Ministrstvo za zunanje zadeve povečujejo, nekako strinjam. Sam sem tudi vedno zagovarjal, da bi Ministrstvo za zunanje zadeve po vsej verjetnosti moralo imeti ne 20, ampak 100 milijonov več. Nenazadnje pri mednarodnem sodelovanju parlamentov v tujini, probam vsakokrat obiskat veleposlaništvo in se sestat z vsakim veleposlanikom, ki v tisti državi službuje in velikokrat opažam, da so številna veleposlaništva v dokaj slabem stanju. Nenazadnje tudi vozila, ki jih veleposlaniki uporabljajo, so dokaj stara in izrabljena. </font><br/>
<font size="4">	In tudi to je ena od zadev, ki pač daje ugled Republike Slovenije v tujini in je pravzaprav reprezentativno sredstvo, ki ga Slovenija v tujini uporablja. Vseeno pa se mi poraja vprašanje, glede na to, da opažam zvišanje na vseh postavkah, da gre pravzaprav za majhno povišanje na dveh ključnih zadevah, ki jih tudi minister ves čas poudarja in to je gospodarska diplomacija in pa kulturna in civilna družba v primerjavi s politično diplomacijo, ki jo pač izvaja sam. tako, da tukaj bi si po vsej verjetnosti želel, da se naredi malo več. Predvsem nerazumljivo, pa tukaj bi res prosil za jasno pojasnilo je to, da je bilo v sprejetem proračunu, v vladi Marjana Šarca, na postavki tekoči transferi tu in vladam in vladnim institucijah predvidena nula. Torej nič. </font><br/>
<font size="4">	Zdaj v temu predlogu sprememb pa se pojavlja novih 300 tisoč evrov za naslednje leto in za 2022, 700 tisoč evrov. Zdaj mene res zanima, kam točno gredo ta sredstva oziroma katerim državam. To je moje vprašanje. Zdaj pa samo predsednica, če mi dovolite še en tak splošen zaključek, v okviru </font><br/>
<br/>
<b><font size="4">7. TRAK (VI) 9.30</font></b><br/>
<br/>
<font size="4">	(nadaljevanje) proračuna. V mandatu vlade Janeza Janše je, po mojem mnenju, opaziti drugačno smer zunanje politike, ki smo jo v tej državi vajeni, pa daleč od tega, da pravim, da je zunanja politika v zadnjih 10. letih delala dobro, a vendar. Ta zunanja politika se v neki zelo vidni meri priključuje državam Višegrada, ki imajo drugačen pogled na delovanje Evropske unije. Jaz tudi vem kaj piše v deklaraciji za zunanjepolitično sodelovanje Slovenije, a vendar tam govori o sodelovanju tudi s številnimi drugimi državami, številnimi drugimi organizacijami. Ta politika pod vlado Janeza Janše pa je torej usmerjen zelo zelo v ta del in zelo zelo proameriška. Sam menim, da se Slovenija zato, in to sem povedal že večkrat, glede na to, da je majhna, bi morala sodelovati z vsemi državami in po možnosti z vsemi državami dobro, saj se verjetno za neko večjo državo, ki lahko uveljavlja svoje diplomatske in politične interese zgolj v drugi večji državi, recimo in se morda tistih manjših sploh ne dotakne, je za Slovenijo to vsekakor nujno. Zato sam menim, da neka takšna preusmeritev v takšni hudi meri bodo povzročile ravno kontra učinek. Ampak kot rečeno, to ni toliko stvar proračuna. Sam bi samo še dodal komentar, da glede na vse, kar se danes dogaja in glede na to kolikšna in kako enormna je poraba javnih sredstev, za koliko milijard se bo Slovenija zadolžila do konca leta 2022, to mene resnično skrbi, ker to zadolžitev bodo plačevali najverjetneje še moji otroci pa moji vnuku. In to mi res ni všeč. Kar je pa najbolj kritično pa, da v celotni plahti proračuna, ki smo jo dobili, in je res velika, ni zaznati nikakršne izhodne strategije in tistega kar nas bo vodilo iz te krize. Jaz na plenarni seji pač proračunov, ki ga predstavlja ta vlada, ne morem dati svoje podpore. Hvala.</font><br/>
<br/>
<b><font size="4">	PREDSEDNICA MONIKA GREGORČIČ:</font></b><font size="4"> Hvala lepa. Sprašujem, če je še kakšen interes za razpravo? Gospod Jožef Horvat, izvolite. </font><br/>
<br/>
<b><font size="4">	JOŽEF HORVAT (PS NSi):</font></b><font size="4"> Hvala lepa, gospa predsednica. Spoštovani gospod državni sekretar, generalni sekretar, kolegice in kolegi. </font><br/>
<font size="4">	Dejstvo je, da proračunske dokumente za naslednji dve leti načrtujemo v stanju ene velike negotovosti ter padcu gospodarske aktivnosti v celotni Evropski uniji in na globalni ravni, ki se pa seveda kljub dobremu odzivu naše vlade nismo mogli preprosto izogniti, čeprav so ukrepi naše vlade merjeno na ravni Evropske unije relativno uspešni, saj so zadržali veliko delovnih mest in smo glede padca gospodarske aktivnosti pravzaprav med državami članicami EU, ki beležijo najmanjši padec gospodarske aktivnosti. Naša fiskalna realnost v prihodnjih dveh letih bo seveda odvisna tudi od tega, kako smo uspeli gospodarstvo in delovna mesta reševati v tem letu, v letošnjem letu. Vladni ukrepi za boj proti posledicam Covid-19 so pomagali ohraniti, bodimo pošteni, približno 300 tisoč delovnih mest. To je ocena. Na tem mestu lahko izpostavimo, prvič, nadomestilo za čakanje na delo za približno 150 tisoč zaposlenih, temeljni dohodek za več kot 51 tisoč oseb in povračilo prispevkov za pokojninsko varstvo tistim, ki delajo blizu pol milijona oseb. To so podatki za danes, brez učinkov PKP-5, ki ga bomo sprejeli ta četrtek, torej jutri. </font><br/>
<br/>
<b><font size="4">8. TRAK: (NB) – 9.35</font></b><br/>
<br/>
<font size="4">	(nadaljevanje): Zdaj kar zadeva proračunske dokumente, ki so vezani na Ministrstvo za zunanje zadeve, če malo pobrskam po spominu, vedno smo rekli, da je odbor za zunanjo politiko varuh proračuna Ministrstva za zunanje zadeve. V kakšnem od preteklih let smo tudi predlagali člani odbora, ne glede na koalicijo in opozicijo, da se proračunski budžet, da se budžet za Ministrstvo za zunanje zadeve poveča na področju gospodarske diplomacije, smo želeli poveča…, na področju razvoja diplomatsko-konzularne mreže, itd., itd. Kolega Nik Prebil je opozoril na nekaj pomanjkljivosti s katerimi se strijam, pa morda ni zdaj tukaj vozni park na prvem mestu. Kar se tiče poslopij, pa bi lahko vsaj v nekaterih evropskih prestolnicah zadeve nekoliko pospešili kar zadeva ureditev poslovnih prostorov. </font><br/>
<font size="4">	Naslednje leto, ki je zelo pomembno za Slovenijo, predsedujemo Svetu Evropske unije in smo tukaj zelo zelo racionalni, če se samo majčkeno primerjamo s podobnimi primerljivimi državami v evropski uniji. Predlog sprememb proračuna Ministrstva za zunanje zadeve za naslednje leto je glede na sprejeti proračun višji za 24,5 milijona evra. To pozdravljamo. To je relativno nizko povečanje glede na projekt, ki sem ga omenil, to je predsedovanje in smo tukaj zelo racionalni. Slabih 9 milijonov evrov sredstev gre v primerjavi s sprejetim proračunom, bo namenjenih, torej slabih 9 milijonov več bo namenjenih za izdatke povezane s predsedovanjem Svetu Evropske unije. Slabih, prav tako 9 milijonov evrov več v primerjavi s sprejetim proračunom za leto 2021, je namenjeno za redno delovanje ministrstva za zunanje zadeve in diplomatsko konzularne mreže, vključno z obveznostmi do mednarodnih organizacij. Gospodarska diplomacija se krepi z dodatnimi slabimi 2 milijoni evrov, itd., itd. Večkrat pa sem v preteklih letih tudi omenjal in predlagal, a pri tem nisem bil osamljen, da bi verjetno bilo dobro, da razmislimo, da bi proračun Ministrstva za zunanje zadeve bil zgolj proračun, ki bi pokrival, ki bi zagotavljal sredstva za delovanje ministrstva za zunanje zadeve. Namreč proračun Ministrstva za zunanje zadeve bremenijo tudi mnoge članarine. Seveda Republika Slovenija je članica približno 250 mednarodnih organizacij. Pri nekaterih je članarina pri nekaterih je simbolična, pri nekaterih je visoka. Prav je, da smo člani, da me ne bo kdo narobe razumel, ampak bi pa verjetno res veljal razmislek, da ko govorimo o proračunu Ministrstva za zunanje zadeve, da posebej rečemo a ha, toliko pa damo za članarine. Hvala bogu, tudi na podlagi pozivov tega odbora je Republika Slovenija nekako popravila svojo slabo sliko v zadnjih dveh, treh letih, ker smo bili ali pa še malo bolj nazaj, ker smo bili dolžniki kar zadeva članarin, OZN, OECD, itn., in to gotovo ni prispevalo h kredibilnosti naše države. Tako da, to je en razmislek, ki ostaja, po moji oceni, na mizi in verjamem, da ga bomo enkrat tudi realizirali. </font><br/>
<font size="4">	Kar se pa tiče, ker je bilo tudi izpostavljeno, smeri slovenske zunanje politike. Poglejte, bil sem zraven, ko smo sprejemali deklaracijo o zunanji politiki Republike Slovenije in ko je Vlada sprejemala strategijo zunanje politike Republike Slovenije. Prav tako smo podrobno spremljali globalno strategijo za zunanjo in varnostno politiko Evropske unije. Leta 2016 jo je razglasila gospa Federica Mogherini, ima zelo pomenljiv naslov, </font><br/>
<br/>
<b><font size="4">9. TRAK: (TB) – 9.40</font></b><br/>
<br/>
<font size="4">	(nadaljevanje) ta globalna strategija, skupna vizija, enotno ukrepanje: močnejša Evropa. In to mi v Novi Sloveniji trdno verjamemo in prepričani smo, da slovenska zunanja politika gre v smeri, kot je zapisana v deklaraciji in strategiji in dejansko zasleduje tudi cilje globalne strategije za zunanjo in varnostno politiko. Danes se pojavljajo razne fikcije, da smo nekako preveč proameriški, da smo pro, ne vem kaj, ampak, dajmo biti realni, dajmo biti racionalni, resnicoljubni, poglejmo dokumente, mogoče tudi se spomnimo, kaj je v duhu te deklaracije te strategije, ker vseh stvari ne moreš v detajle zapisati. Na kakšnih osnovah sploh temelji slovenska zunanja politika, kaj so vrednote slovenske zunanje politike in potem bomo morda lažje razumeli to, kar danes slovenska zunanja politika tudi počne. Zato sem prej tudi izpostavil enega od pomembnih dosežkov v slovenski diplomaciji, morda najpomembnejšega, gotovo najpomembnejšega, v zadnjih 16.-ih letih našega članstva in verjamem, da bomo v tej smeri tudi nadaljevali.</font><br/>
<font size="4">	Kar se proračuna tiče, ga bomo seveda mi, v novi Sloveniji, podprli.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.</font><br/>
<font size="4">	Morda še kakšen interes za razpravo? (Ne.) Ugotavljam, da ne, tako da v bistvu za neke zadnje komentarje in pojasnila, dajem še enkrat besedo predstavniku Ministrstva za zunanje zadeve, gospodu Jožefu Drofenike.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">JOŽE DROFENIK:</font></b><font size="4"> Hvala lepa, gospa predsednica.</font><br/>
<font size="4">	Spoštovani poslanec, kar se tiče izdatka povečanja za predsedovanje. Tukaj gre za dve, zdaj jaz tukaj čisto natančnega podatka nimam, ampak generalno je, boste verjetno mi moral priznat, gre za dve zadevi. Ko smo zadnjič obravnavali rebalans za 2020, smo tem precej znižali, ker teh aktivnosti danes ni. Jih je, pač zmanjšano. In se prenašajo, nekatere zadeve se enostavno prenašajo v leto 2021. Torej, to je en del, ki je sicer manjši. Večji, pa pomemben del, pa je, da smo se znašli v novi situaciji, to je v Covid krizi in zdaj, mislim, da bo te dni, kajne, ne vem, nekaj sem podpisal v ponedeljek, torej, da bo razpis oziroma javno naročilo Ministrstva za javno upravo, glede, torej sistema in tudi opreme, za avdiovizualne konference. V bistvu smo v tem praktično skoraj bosi, z enimi, če smem v tem organu to povedat, minister je na začetku začel delat avdiovizualne konference z neko sposojeno »opremico«. Torej, tukaj smo res… Naslednji, velik del, ki pa je, mi smo tudi rekli oziroma, morate vedet, da je delitev stroškov delovanja SPBR, na tisti del, ki je za predsedovanje in tista redna sestava in ta nova, redna sestava, mora zdaj, prej smo mislili, da bomo imel stacionarne računalnike v pisarni, zdaj je treba imet laptope. To se pravi, tudi ta delček je to povečanje sredstev za predsedovanje. </font><br/>
<font size="4">To je, kar se tiče teh… Drugo vprašanje ste potem nekako bolj komentiral, kot pa, kaj posebej vprašal. Ja, saj, strinjamo se, tudi se strinjam s poslancem Horvatom. Avtomobili niso najpomembnejše zadeve. Tudi kot generalni sekretar zdaj ugotavljam da, torej, tudi diplomacija, glaven znak ni v avtih, kajne. To boste videli pač v afriških diplomacijah, kajne. Bolj, ko je država, bolj, torej revna, večji, pa boljši, bolj drag avto bodo imeli. Važno je v aktivnostih naše diplomacije. Tako da, seveda, je pa tudi reprezentativnost, ampak ta, avtomobili se res ne vidijo, no, jaz se oproščam, da se na to spuščam, na tak način, ampak, se ne vidijo toliko, ampak skrbimo no, če bo pa kakšen leto starejši, kakšen avto, pa nič zato. Mi želimo vzpostavit, da bi bila zgradba v redu, da bi naši stroški bili bolj  </font><br/>
<br/>
<b><font size="4">10. TRAK: (ŠZ) – 9.45</font></b><br/>
<br/>
<font size="4">	(nadaljevanje) bolj racionalni, ne da dajemo tako za najemnine oziroma ta vzdrževanja, če niso redna, so potem v bistvu na koncu večja, ko se stvari pokvarijo. Ja, želimo tu narediti eno izboljšanje. </font><br/>
<font size="4">	Naslednje kar ste omenili, je tudi pravzaprav poslanec Horvat komentiral. To so povečanja sredstev za gospodarsko diplomacijo in pa tisti naš zunanje politični del v kulturni diplomaciji oziroma promociji slovenske kulture. Tukaj v bistvu imamo praktično spet podobno situacijo kot prej. V rebalansu za 2020 smo bistveno zmanjšali. So bila tukaj vprašanja zakaj in kako. Zaradi tega, ker se ni veliko dogajalo. Poskušamo zdaj sicer malo proti koncu leta, tudi na malo drugačen način tudi deluje svet, vendarle se nekaj dogaja, kljub velikih številkam novo okuženih, pa vendarle se dogaja, v primerjavi z morda 6 mesecev nazaj.</font><br/>
<font size="4">	Tako da smo tam imeli znižanje za to leto in v naslednjem letu že na tisto planirano, smo v bistvu, moram reči kar hrabro povečali po 100 % skorajda za te dve. Ampak to se ne vidi, ker je to majhen znesek. V bistvu so majhni zneski. Je pa tako, da ko smo se mi pogovarjali znotraj ministrstva, vendarle ni zadev možno narediti naenkrat trikrat več. Pač postopoma, tako da že zdaj jamrajo, če bodo to uspeli narediti teh 150 ali 100 %. Je pa tudi še drugi element. Pri gospodarski kulturi in diplomaciji ni samo to, da imamo mi v tem proračunu, ampak morajo biti tudi akterji. To se pravi na eni strani kulturni akterji, na drugi strani tudi gospodarski akterji zraven. Drugače je to prazno, da promocijo se gre samo z nekimi dogodki ministrstvo oziroma diplomatska konzularna mreža. </font><br/>
<font size="4">	Tako, da mislim, da je vendarle treba priznati, da prvič po večih letih imamo tu precejšnje procente porasta. In mislimo, torej vendarle planiramo, da bomo naredili preboj ravno pri kulturni in pa gospodarski. V bistvu vidimo kulturno bolj kot sopotnico gospodarstva, ki v bistvu tudi potem gospodarstvu odpira vrata. In zadnje je bilo, ja pravzaprav mislil da sem.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa. </font><br/>
<font size="4">Gospod Nik Prebil, še replika. Izvolite. </font><br/>
<br/>
<b><font size="4">NIK PREBIL (PS LMŠ):</font></b><font size="4"> Ja, hvala lepa.</font><br/>
<font size="4">Moram se oglasiti. Nisem se prej sicer hotel, ampak zdaj se pa bom. Jaz, da ne bo za zapisnik seveda narobe razumljeno. Jaz nisem govoril o tem spoštovani kolegi, da so avti najpomembnejši v diplomaciji. Daleč od tega. Govoril sem pa o tem, da so del reprezentativnosti Slovenije. In del reprezentativnosti so, kot rečeno tudi stavbe. Te pa so slabem stanju. In kot ste rekel, k temu bomo pripomogli tudi z zmanjšanjem stroškov za obnovo, ker bo energetska sanacija stavb ustrezna, pomagali bomo tudi okolju in tako dalje.</font><br/>
<font size="4">Govoril sem samo o tem, kako se Slovenija kaže v tujini in nenazadnje tudi tisto vozilo, ki pride po tujega predstavnika države, ko to državo obišče, ima nek simboličen pomen. Kakorkoli. Hvala za pojasnila glede predsedovanja, niste pa mi odgovorili na vprašanje, kaj je s transferji tujim vladam in vladnim institucijam, ki se povečujejo. Tako, da tukaj prosim še ta odgovor. In ko sem govoril tudi o gospodarski diplomaciji, sem govoril o tem, da gre za manjša zvišanja, ko tudi na drugih področjih, pa zdaj vam bom povedal številke. Govorili ste o pomenu kulturne diplomacije, kamor se namenja 174 tisoč 840 evrov, po vašem predlogu, za politično diplomacijo pa 118 milijonov in 20 tisoč 719 evrov. Ta razlika je enormna in zato sprašujem, ker so zvišanja med gospodarsko diplomacijo, ki se zvišuje za slabih dva milijona evrov in za politično diplomacijo, ki se zvišuje za 18 milijonov evrov,</font><br/>
<br/>
<b><font size="4">11. TRAK: (SB) – 9.50</font></b><br/>
<br/>
<font size="4">	(nadaljevanje) pač visoki in govoriti o pomenu gospodarske in kulturne diplomacije a vendar sredstva v vašem proračunu tega ne odražajo, zato je bilo moje vprašanje temu namenjeno. Kot rečeno pa prosim za odgovor o zvišanju tekočih transferjev tujim vladnim institucijam. Hvala.</font><br/>
<br/>
<b><font size="4">	PREDSEDNICA MONIKA GREGORČIČ:</font></b><font size="4"> Hvala lepa, gospod Prebil za to dodatno vprašanje. Jaz bom dala besedo zdaj še ponovno gospodu generalnemu sekretarju. V kolikor pa detajlnih podatkov danes ne bo imel, pa jaz mislim, da lahko Ministrstvo za zunanje zadeve pošlje pisno poročilo in potem da to dobimo pisno še pred obravnavo celotnega proračuna na plenarni seji. Gospod Drofenik, če želite sedaj odgovoriti. </font><br/>
<br/>
<b><font size="4">	JOŽEF DROFENIK:</font></b><font size="4"> Bi se izgovoril, da bi odgovorili tudi poslancu v pisni obliki glede tega konkretnega vprašanja, misim, da nimamo kaj skrivati. Mislim pa da gre za plačilo nekih članarin, ki so vezane na samo državo, ker drugače je mednarodna organizacija nekatere iniciative in tako naprej so pa vezane na državo, saj konec koncev vidite, da ta znesek ni tako velik, pa vendarle jaz se strinjam, da je treba vsako stvar pogledati to kot generalni sekretar tudi pravzaprav počnem v ministrstvu. Drugače ne vem, če smem jaz, jaz nisem razumel, da ste prej spraševali oziroma komentirali, da so avtomobili pomembni, jaz sem hotel samo reči, da ni tako kritična situacija pri nas ljudje v avtomobilu, je bila včasih že bolj kot je v tem trenutku, ampak da se strinjam z vami, da vse skupaj gre v eno sliko, torej reprezentativnosti, v končni instanci tudi prostori, kjer so določene prireditve. Tako, da upam, da bomo te zadeve, seveda tako kot sem prej nakazal, pa ni tako vidno iz teh dokumentov, na primer imeli, da bomo uporabili odlično vilo v Marvila v Italiji, ki smo jo dobili iz koncesiji, nekateri so kar želeli tudi v ministrstvu, da bi to kar prodali, pa da bi bili v nekih stanovanjih oziroma nekih… Tako, da menimo, da je to res za reprezentativnost v taki državi kot je Italija zelo pomembno. Toliko. Hvala lepa. </font><br/>
<br/>
<b><font size="4">	PREDSEDNICA MONIKA GREGORČIČ:</font></b><font size="4"> Hvala lepa za vsa dodatna pojasnila. S tem to proračunsko tudi zaključujem. Ugotavljam, da se je Odbor za zunanjo politiko seznanil s predlogom sprememb proračuna Republike Slovenije za leto 2021 in s predlogom proračuna Republike Slovenije za leto 2022 v tistih delih, ki se nanašata na njegovo delovno področje. Odbor bo pripravil mnenje in to pisno poročilo posredoval Odboru za finance kot matičnemu delovnemu telesu. S tem zaključujem 1.a in 1.b točko dnevnega reda in se vsem sodelujočim predstavnikom Vlade lepo zahvaljujem za sodelovanje. </font><br/>
<font size="4">	</font><br/>
<font size="4">	Prehajamo na </font><b><font size="4">2. TOČKO DNEVNEGA REDA – MEDNARODNA DEJAVNOST DRŽAVNEGA ZBORA</font></b><font size="4">. Ker pod to točko nismo prejeli nobene pobude predloga oziroma gradiva, to točko zaključujem. </font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – RAZNO. </font></b><font size="4">Želi morda kdo besedo? Ugotavljam, da ne. Zato zaključujem tudi to točko dnevnega reda in s tem 68. sejo Odbora za zunanjo politiko. Vsem sodelujočim najlepša hvala in lep dan še naprej. </font><br/>
<br/>
<b><font size="4">Seja se je končala 14. oktobra 2020 ob 9.55.</font></b>
</root>