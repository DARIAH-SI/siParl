<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje (v pregledu)</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">55. seja</font>
         </b>
         <br/>
         <br/>
         <b>
            <font size="4">(17. januar 2020)</font>
         </b>
         <br/>
         <br/>
      </p>
   </div>
   <br/>
   <b>
      <font size="4">Sejo je vodil mag. Dejan Židan, predsednik Državnega zbora.</font>
   </b>
   <br/>
   <b>
      <font size="4">Seja se je začela ob 10.03.</font>
   </b>
   <br/>
   <br/>
   <b>
      <font size="4">1. TRAK: (TB)</font>
   </b>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Spoštovani poslanki, spoštovani poslanci, spoštovane gospe, spoštovani gospodje – hvala – pričenjam 55. sejo kolegija in vas še enkrat vse pozdravljam.</font>
   <br/>
   <font size="4">Hkrati vas obveščam, da ste novo gradivo k 2. in 3. točki dnevnega reda prejeli včeraj, nadomeščanja so pa takšna: gospa Alenka Jeraj nadomešča gospoda Danijela Krivca, gospod Jani Möderndorfer nadomešča gospoda Igorja Zorčiča, gospod Branko Simonovič nadomešča gospoda Franca Juršo, gospod Samo Bevk nadomešča gospoda Matjaža Hana in gospod Blaž Pavlin nadomešča gospoda Jožefa Horvata.</font>
   <br/>
   <br/>
   <font size="4">S tem prehajamo na</font>
   <b>
      <font size="4">1. TOČKO - PREDLOG ZA OBRAVNAVO PREDLOGOV ZAKONOV PO SKRAJŠANEM POSTOPKU.</font>
   </b>
   <br/>
   <font size="4">Predlog ste dobili s sklicem seje kolegija. Razpravljali bomo in odločali o treh predlogih po skrajšanem postopku in sicer, kot v prvem, o Predlogu zakona o spremembi zakona o ukrepih na področju plač in drugih stroškov dela v javnem sektorju za leti 2020 in 2021, ter izredni uskladitvi pokojnin.</font>
   <br/>
   <font size="4">Želite besedo gospod Branko Šumenjak, državni svetnik? (Da.)</font>
   <br/>
   <font size="4">Izvolite.</font>
   <br/>
   <br/>
   <b>
      <font size="4">BRANKO ŠUMENJAK:</font>
   </b>
   <font size="4">Čisto na kratko, lep pozdrav vsem skupaj.</font>
   <br/>
   <font size="4">Seveda smo v Državnem svetu predlagali skrajšani postopek, v skladu s 142. členom Poslovnika Državnega zbora, kjer predlagamo v obravnavo zakona po skrajšanem postopku zaradi manjših sprememb, gre za spremembo samo enega člena in mislim, da se to potem lahko tudi uveljavi, s tem, da se Državnemu zboru tudi v tem primeru skrajša delo in pa postopek.</font>
   <br/>
   <br/>
   <b>
      <font size="4">2. TRAK: (TB) – 10.05</font>
   </b>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala za obrazložitev, gospod državni svetnik.</font>
   <br/>
   <font size="4">Želi kdo razpravljati? (Ne.) Ugotavljam, da ne.</font>
   <br/>
   <font size="4">S tem, spoštovane, spoštovani, prehajamo na predlog sklepa in sicer: »Predlog zakona o spremembi zakona o ukrepih na področju plač in drugih stroškov dela v javnem sektorju za leti 2020 in 2021, ter izredni uskladitvi pokojnin, se obravnava po skrajšanem postopku.«</font>
   <br/>
   <font size="4">Kdo je za? (NSi, SDS, SD, LMŠ, SNS, SMC, Desus.) / medsebojni pogovor/</font>
   <br/>
   <font size="4">Je dovolj, zakon se obravnava po skrajšanem postopku.</font>
   <br/>
   <font size="4">S tem spoštovane in spoštovani, prehajamo na obravnavo predloga, da se po skrajšanem postopku obravnava Predlog zakona o spremembah in dopolnitvah Zakona o vodah.</font>
   <br/>
   <font size="4">Želite besedo predstavnik Vlade, gospod generalni sekretar? (Da.)</font>
   <br/>
   <font size="4">Izvolite.</font>
   <br/>
   <br/>
   <b>
      <font size="4">STOJAN TRAMTE:</font>
   </b>
   <font size="4">Hvala lepa, lep pozdrav vsem skupaj.</font>
   <br/>
   <font size="4">Vlada Republike Slovenije predlaga Državnemu zboru, da predlog zakona obravnava po skrajšanem postopku, saj gre za manj zahtevne spremembe in dopolnitve zakona. Predlagani zakon ne predstavlja večjih sprememb na sistemski ravni. S predlaganim zakonom se dopolnjuje in spreminja določba Sklada za vode z vidika namene porabe sredstev tega sklada. Predlog zakona omogoča dodatno možnost financiranja iz sredstev tega sklada pri zagotovitvi novogradnje ali rekonstrukcije sistemov za oskrbo s pitno vodo oziroma zagotoviti novogradnje ali rekonstrukcije javne kanalizacije v manjših aglomeracijah, za katere ni mogoče pridobitev sredstev Evropske unije. To predstavlja tudi dopolnitev možnosti sofinanciranja k obstoječemu sistemu financiranja občin pri zagotavljanju dobrega stanja voda oziroma ustrezne oskrbe s pitno vodo.</font>
   <br/>
   <font size="4">Predlog zakona dodatno omogoča financiranje izvedbe izrednih ukrepov v času povečane stopnje ogroženosti zaradi škodljivega delovanja voda in izrednih ukrepov po naravni nesreči zaradi škodljivega delovanja voda, s ciljem odvrnitve neposredne nevarnosti za življenje ali zdravje ljudi ali premoženja.</font>
   <br/>
   <font size="4">Hvala.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, gospod Tramte.</font>
   <br/>
   <font size="4">Želi kdo spregovoriti? (Ne.) Ugotavljam, da ne.</font>
   <br/>
   <font size="4">Prehajamo na glasovanje o naslednjem predlogu sklepa: »Predlog zakona o spremembi Zakona o družbi Slovenske železnice se obravnava…« / oglašanje iz dvorane/ …Malo prehitevam, se opravičujem.</font>
   <br/>
   <font size="4">Torej, še enkrat, »Predlog zakona o spremembah in dopolnitvah Zakona o vodah, se obravnava po skrajšanem postopku.«</font>
   <br/>
   <font size="4">Kdo je za? (SDS, SAB, SD, LMŠ, SNS, SMC in Desus.)</font>
   <br/>
   <font size="4">Ugotavljam, da je predlog sprejet.</font>
   <br/>
   <font size="4">In sedaj pa prehajamo še na obravnavo predloga, da se po skrajšanem postopku obravnava Predlog zakona o spremembi Zakona o družbi Slovenske železnice.</font>
   <br/>
   <font size="4">Izvolite, gospod Matej Tašner Vatovec, v imenu predlagatelja.</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Ja, najlepša hvala predsednik, lep pozdrav vsem.</font>
   <br/>
   <font size="4">Skrajšani postopek predlagamo, ker ima zakon zgolj 2 člena. Spreminja se samo en člen obstoječega zakona – gre za tisti člen, ki se je spremenil leta 2016 in omogoča odprodajo do 50 odstotnega deleža hčerinskih družb Slovenskih železnic. Mi ocenjujemo, da je to lahko nevarno in tudi nepotrebno, predvsem z vidika, da nekatere hčerinske družbe pravzaprav poslujejo precej dobičkonosno že dlje časa in bi bilo škoda, da bi, ne glede na kakršenkoli interes, kdo skušal to, mislim, da bi Slovenske železnice skušale prodajat deleže, tako da, predlagamo, da se to možnost ukine in to je tudi to.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala za obrazložitev.</font>
   <br/>
   <font size="4">Želi kdo spregovoriti? (Ne.) Ugotavljam, da ne.</font>
   <br/>
   <font size="4">In sklep je naslednji: »Predlog zakona o spremembi Zakona o družbi Slovenske železnice se obravnava po skrajšanem postopku.«</font>
   <br/>
   <font size="4">Kdo je za? (Levica, SAB, SD, LMŠ, SNS, SMC in Desus.)</font>
   <br/>
   <font size="4">Ugotavljam, da je sklep sprejet.</font>
   <br/>
   <br/>
   <font size="4">S tem spoštovane in spoštovani, prehajamo na</font>
   <b>
      <font size="4">2. TOČKO DNEVNEGA REDA - DOGOVOR O PRIPRAVI SKLICA 15. SEJE DRŽAVNEGA ZBORA, KI SE BO PRIČELA V PONEDELJEK, 27. JANUARJA 2020.</font>
   </b>
   <font size="4">Novo gradivo k tej točki ste prejeli včeraj.</font>
   <br/>
   <font size="4">Preden vam dam besedo, imam obvestilo glede poteka seje zbora.</font>
   <br/>
   <br/>
   <b>
      <font size="4">3. TRAK: (SB) – 10.10</font>
   </b>
   <br/>
   <br/>
   <font size="4">(nadaljevanje) Ker sta Predlog zakona o dopolnitvah Zakona o nadzoru državne meje, prva obravnava in Predlog zakona o spremembah in dopolnitvah Zakona o varstvu javnega reda in miru vsebinsko med seboj povezana, predlagam, da se na seji zbora opravi skupna razprava za obe točki skupaj. To pomeni, da vsi udeleženci seje najavijo skupni čas za dopolnilno obrazložitev predlagatelja, predstavitve stališč poslanskih skupin ter splošno razpravo za obe točki. Želi kdo besedo? Ugotavljam, da ne. S tem zaključujem.</font>
   <br/>
   <font size="4">V skladu s tem napotilom, ki sem ga sedaj povedal, bom pripravil sklic 15. seje Državnega zbora in s tem zaključujem to točko dnevnega reda.</font>
   <br/>
   <br/>
   <font size="4">Prehajamo na</font>
   <b>
      <font size="4">3. TOČKO DNEVNEGA REDA – TERMINSKI PROGRAM DELA DRŽAVNEGA ZBORA ZA FEBRUAR 2020.</font>
   </b>
   <font size="4">Novo gradivo k tej točki ste prejeli včeraj. Želi kdo razpravljati? Ugotavljam, da ne. Prehajamo na predlog sklepa na glasovanje. Sprejme se terminski program Državnega zbora za februar 2020.</font>
   <br/>
   <font size="4">Kdo je za? (Soglasno.)</font>
   <br/>
   <font size="4">Terminski program je sprejet.</font>
   <br/>
   <br/>
   <font size="4">Prehajamo na</font>
   <b>
      <font size="4">TOČKO 4 – OKVIRNI TERMINSKI PROGRAM DELA DRŽAVNEGA ZBORA ZA MAREC 2020</font>
   </b>
   <font size="4">. Gradivo k tej točki ste prejeli s sklicem seje Kolegija. Glede na odločitev Kolegija iz 1. točke. Ugotavljam, da je bil sprejet predlog, da se po skrajšanem postopku obravnava A – Predlog zakona o spremembi Zakona o ukrepih na področju plač in drugih stroškov dela v javnem sektorju za leti 2020 in 2021 ter izredni uskladitvi pokojnin, B – Predlog zakona o spremembah in dopolnitvah Zakona o vodah in kot C - Predlog zakona o spremembi Zakona o družbi Slovenske železnice in zato ostane na okvirnem terminskem programu za marec 2020. Odpiram razpravo. Ni želje po razpravi in zato prehajamo na predlog glasovanje o predlogu sklepa. Sprejem se okvirni terminski program Državnega zbora za marec 2020.</font>
   <br/>
   <font size="4">Kdo je za? (Soglasno.)</font>
   <br/>
   <font size="4">Ugotavljam, da je terminski program sprejet in s tem zaključujem to točko dnevnega reda.</font>
   <br/>
   <br/>
   <font size="4">Smo pod</font>
   <b>
      <font size="4">TOČKO RAZNO.</font>
   </b>
   <font size="4">Gospod Matej Tašner Vatovec, izvolite.</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Zdravo.</font>
   <br/>
   <font size="4">Počasi postaja navada glede odgovorov s strani Vlade in tudi ministrstvom na pisna poslanska vprašanja. Do današnjega dne imamo v naši poslanski skupini 21 vprašanj, ki niso bila še odgovorjena, večinoma vlada, nekatera so še iz 20. novembra, tako da jaz bi tukaj prosil po eni strani Vlado, da malo bolj ažurno in tudi v roki, tu smo skoraj dva meseca zamude, odgovarja na te zadeve in tudi predsednik, da vi uradno opozorite na to, ker mislim, da to že postaja nekoliko nenavadno. Mislim skoraj v petih letih od kar sem tu ni bilo še takšnega primera, da bi 20 vprašanj čakalo na odgovor.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala za pobudo.</font>
   <br/>
   <font size="4">Ta informacija tudi mene skrbi. Vlada bo dobila od mene formalno pisno pobudo, zahtevo. In hkrati pa vas, gospod generalni sekretar - mogoče želite kaj spregovoriti - vas prosim, da poskrbite, da vse kar mora Vlada narediti naredi v roku. Hvala. S tem zaključujem to točko dnevnega reda in zaključujem tudi 55. sejo Kolegija. Spoštovane poslanke, poslanci, ostali navzoči prijeten dan naprej vam želim.</font>
   <br/>
   <br/>
   <b>
      <font size="4">Seja se je končala 17. januarja 2020 ob 10.14.</font>
   </b>
</root>
