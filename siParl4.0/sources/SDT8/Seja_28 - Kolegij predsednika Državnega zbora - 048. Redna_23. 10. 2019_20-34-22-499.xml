<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">48. seja</font>
         </b>
         <br/>
         <br/>
         <b>
            <font size="4">(23. oktober 2019)</font>
         </b>
      </p>
   </div>
   <br/>
   <b>
      <font size="4">Sejo je vodil mag. Dejan Židan, predsednik Državnega zbora.</font>
   </b>
   <br/>
   <b>
      <font size="4">Seja se je začela ob 8.15.</font>
   </b>
   <br/>

   <ul>
      <font size="4">1.</font>
      <b>
         <font size="4">TRAK: (DAG)</font>
      </b>
   </ul>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Spoštovana poslanka, spoštovani poslanci, lep pozdrav tudi vsem ostalim prisotnim! Začenjam 48. sejo Kolegija predsednika Državnega zbora.</font>
   <br/>
   <font size="4">Obveščam vas o pooblastilih: gospa Tina Heferle nadomešča gospoda Braneta Golubovića, gospod Jani Möderndorfer nadomešča gospoda Igorja Zorčiča in gospod Primož Siter nadomešča dr. Mateja Tašner Vatovca.</font>
   <br/>
   <br/>
   <font size="4">Prehajamo na</font>
   <b>
      <font size="4">1. TOČKO DNEVNEGA REDA - PREDLOG ZA OBRAVNAVO PREDLOGOV ZAKONOV PO SKRAJŠANEM POSTOPKU.</font>
   </b>
   <br/>
   <b>	</b>
   <font size="4">Predloga ste dobili s sklicem seje kolegija. Gre za dva predloga obravnave zakonov po skrajšanem postopku. Prvi je Predlog zakona o spremembah in dopolnitvah Zakona o zdravstveni dejavnosti. Lepo pozdravljam predstavnika Vlade, generalnega sekretarja, gospoda Stojana Tramteta, in ministra, gospoda Aleša Šabedra. Prosim, da predstavite razloge.</font>
   <br/>
   <br/>
	  <b>
      <font size="4">STOJAN TRAMTE:</font>
   </b>
   <font size="4">Hvala lepa.</font>
   <br/>
   <font size="4">Lep pozdrav vsem skupaj!</font>
   <br/>
   <font size="4">Vlada Republike Slovenije predlaga Državnemu zboru, da predlog zakona obravnava po skrajšanem postopku, saj gre za manj zahtevne spremembe in dopolnitve zakona.</font>
   <br/>
   <font size="4">S predlogom zakona se ureja licenca za zaposlene iz prvega in drugega odstavka 38. člena Zakona o spremembah in dopolnitvah Zakona o zdravstveni dejavnosti, s čimer se zagotavlja transparentnost med izvajalci v zdravstveni negi, ki so na delovna mesta diplomiranih medicinskih sester razporejeni na podlagi priznavanja z delom pridobljenih poklicnih kompetenc in aktivnosti v skladu z navedenim členom, in zaposlenimi, ki za zaposlitev na delovnem mestu diplomirane medicinske sestre izpolnjujejo tudi formalne pogoje izobrazbe. Predlog zakona tudi podaljšuje rok za pridobitev licence za zaposlene iz omenjene določbe, saj je rok zaradi zamika sprejetja prenovljenega dokumenta na področju poklicnih kompetenc in aktivnosti z obdobja več kot leto dni skrajšal zgolj na nekaj mesecev. Skrajšanje roka za navedene zaposlene predstavlja tveganje za pravočasno pridobitev potrebne licence, odsotnost njene pridobitve pa se odraža v izgubi pravice razporeditve na delovno mesto diplomirane medicinske sestre, kar je v nasprotju z interesom pripravljavcev predpisa, da se zaposlenim priznajo z delom pridobljene izkušnje, se jih pravno zaščiti in jim omogoči primerljivo plačilo za primerljivo delo.</font>
   <br/>
   <font size="4">Hvala.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, gospod generalni sekretar.</font>
   <br/>
   <font size="4">Imate besedo, gospod minister.</font>
   <br/>
   <br/>
	  <b>
      <font size="4">ALEŠ ŠABEDER:</font>
   </b>
   <font size="4">Hvala za besedo, predsednik.</font>
   <br/>
   <font size="4">Želel bi pojasniti v prvi fazi, zakaj pravzaprav zakon vlagamo po skrajšanem postopku. Gre za to - kot je tudi že gospod Tramte povedal -, da nam bo zmanjkalo časa za pridobitev licence do konca leta, saj je rok pravzaprav do konca leta, torej 31. 12. 2019, za kar bo pa premalo časa, saj s celo zadevo zamujamo nekako že več kot eno leto. Gre predvsem za to, da ni bil potrjen dokument kompetenc, ki v svojem 38. členu govori o tem, da se tiste medicinske sestre - mogoče samo na kratko, da boste vsi vedeli -, ki so v obdobju 15 let več kot 12</font>
   <br/>
   <br/>
   <b>
      <font size="4">2. TRAK: (SC) - 8.20</font>
   </b>
   <br/>
   <br/>
   <b>	</b>
   <font size="4">(nadaljevanje) let delale več kot 50 % dela diplomiranih medicinskih sester skladno s tem zakonom oziroma se opravičujem z 38. členom prevede oziroma pridobijo licenco za diplomirane medicinske sestre. Ampak tukaj smo poskušali tudi narediti v zakonu ločnico tako, da uvajamo s to spremembo oziroma s predlogom spremembe zakona posebno licenco, kar pomeni, da bodo medicinske sestre, ki bodo prevedene po 38. členu ločene s posebno licenco od diplomiranih medicinskih sester, ki so pa svojo izobrazbo pridobile skozi študijski proces, to je ena sprememba. Druga sprememba je pa ta kot je tudi povedal gospod Trampte je pa podaljšanje roka za 6 mesecev. Po hitrem postopku pa zato, ker če bi šel zakon po rednem postopku ne bi ujeli tega datuma do konca leta.</font>
   <br/>
   <font size="4">Hvala.</font>
   <br/>
	  <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, gospod minister. Spoštovana poslanka in poslanci! Odpiram razpravo. Želi kdo spregovoriti? Ugotavljam, da ne.</font>
   <br/>
   <font size="4">S tem prehajamo na glasovanje o predlogu sklepa: »Predlog zakona o spremembah in dopolnitvah Zakona o zdravstveni dejavnosti se obravnava po skrajšanem postopku.«</font>
   <br/>
   <font size="4">Kdo je za? (?) Kdo je proti? (Levica.)</font>
   <br/>
   <font size="4">S tem ugotavljam, da je sklep sprejet.</font>
   <br/>
   <font size="4">Prehajamo na drugi predlog. To je Predlog zakona o spremembi in dopolnitvi Zakona o zdravstvenem varstvu in zdravstvenem zavarovanju, po skrajšanem postopku. Predlagatelja vidim, da ni med nami. Skrili ste, se opravičujem, gospod Kangler.</font>
   <br/>
   <font size="4">Izvolite.</font>
   <br/>
   <br/>
	  <b>
      <font size="4">FRANC KANGLER:</font>
   </b>
   <font size="4">Hvala lepa. Spoštovani predsednik, težko se skrivam že v tej dvorani. V redu, nič narobe.</font>
   <br/>
   <font size="4">Državni svet je to pobudo sprejel soglasno brez enega glasu proti. Gre za spremembo 24. člena. Zato, ker gre za spremembo samo enega člena Državni svet predlaga Državnemu zboru, da se postopek predlaga po skrajšanem postopku. V bistvu pa je, bili smo priča v Sloveniji, da smo za bolnega otroka Krisa preko SMS poročil zbirali denar za njegovo zdravljenje. Sedaj, če smo socialna država, demokratična znotraj Evropske unije v prepričanju Državnega sveta je nedopustno, da država nima sistemsko urejenih stvari, kjer bi lahko takšnim otrokom kot je Kris. Za Krisa smo že poskrbeli, je še nekaj takšnih otrok v vrsti, ki čaka na denarno pomoč in tudi na zdravljenje sprejeli spremembo tega člena. Gre za poseg v 24. členu, kjer smo dodali naslednji odstavek: »Ter v primerih, ko na predlog direktorja zavoda skupščina zavoda odloči, da se zagotavlja vplačilo zdravstvenih storitev v celoti v izrednih bolezenskih primerih, v katerih je ogroženo življenje posameznika zdravilo za zdravljenje bolezni pa ni na pozitivni listi oziroma ni registrirana v Sloveniji.« V Državnem svetu smo prepričani, da je to enostavna, hitra in učinkovita predvsem pa tudi zakonita rešitev, da lahko za takšno zdravljenje direktor predlaga skupščini - skupščina je eden najvišji organ zavarovalnice - in če skupščina odloči, da se takemu otroku ali tudi polnoletni osebi odobri zdravljenje v tujini, potem se takšna stvar tudi plača. Seveda se v enem delu tudi bremeni proračun Republike Slovenije s tem, da razliko na ravni obveznega zavarovanja pokrije proračun tako kot je bilo to do sedaj tudi do sedaj se je to dogajalo. Sedaj bodo rekli oziroma so bili očitki s strani Ministrstva za finance, da nismo planirali finančnih obveznosti. Težko planiraš finančne obveznosti, če ne veš ali bo sploh skupščina, za katerega takšnega otroka odobrila zdravljenje. So pa proračunske rezerve, ki so namenjene v ta namen in je proračunska rezerva tista, ki je rezervirana za izredne dogodke in jaz sem prepričan, da</font>
   <br/>
   <br/>
   <b>
      <font size="4">3. TRAK: (DAG) - 8.25</font>
   </b>
   <br/>
   <br/>
   <b>	</b>
   <font size="4">(nadaljevanje) je eden izmed takšnih dogodkov tudi ta, da se nekomu omogoči zdravljenje tudi na ta način. To je elegantna, hitra rešitev in sem prepričan, predvsem pa si v Državnem svetu želimo, da bi poslanci sprejeli obravnavo te novele oziroma tega člena, da omogočimo, nihče ne more od nas tu trditi, da se bo to zgodilo, vendar po našem osebnem prepričanju direktor predlaga, seveda, verjetno bo predlagal na podlagi pridobljenega zdravniškega konzilija utemeljitev ali pa ne utemeljitev, da skupščina odloča, ali se poravna ali se ne poravna.</font>
   <br/>
   <font size="4">Zato prosim, predsednik in vsi ostali prisotni, predstavniki poslanskih klubov, da takšen predlog podprete in da bi dobil podporo tudi v Državnem zboru.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, gospod državni svetnik. Se pa zavedate, da danes ne odločamo, ali bo zakon sprejet ali ne, odločamo samo o vrsti postopka.</font>
   <br/>
   <font size="4">Spoštovana poslanka, spoštovani poslanci - poslanki, podpredsednica, okej, se opravičujem, gospa podpredsednica, nas tu jemljem kot paket, ampak seveda se opravičujem, tudi v bodoče bom takšna opozorila z veseljem sprejel -, ali želi kdo spregovoriti? Gospod Jani Möderndorfer, torej odpiramo razpravo, izvolite.</font>
   <br/>
   <br/>
	  <b>
      <font size="4">JANI (JANKO) MÖDERNDORFER (PS SMC):</font>
   </b>
   <font size="4">Ja, zdaj skrajšani postopek sprejemamo sicer zaradi dveh razlogov, jaz bom sicer podprl ta predlog, vendar zaradi drugih razlogov. Ampak ker je bilo pa že izrečeno, v tej državi imamo urejen sistem, kako priti do takšnih zdravil. Ne nazadnje, Državni zbor oziroma eden od matičnih odborov je to razpravo opravil, tudi razčistil. Ker je pa prenos v javnosti, še enkrat ponavljam, ta sistem je urejen. Je pa res, da seveda bitko vedno izgubiš, kadar govorimo s predpostavkami, bom rekel zelo milo, ko se uporabljajo besede zaradi nepoznavanja delovanja sistema. Bom pa podprl skrajšani postopek, kot rečeno, zaradi drugih razlogov.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Spoštovani poslanki, spoštovani poslanci, zaključujem razpravo.</font>
   <br/>
   <font size="4">Prehajamo na glasovanje o naslednjem predlogu sklepa: »Predlog zakona o spremembi in dopolnitvi Zakona o zdravstvenem varstvu in zdravstvenem zavarovanju se obravnava po skrajšanem postopku.« Glasujemo.</font>
   <br/>
   <font size="4">Kdo je za? (Imamo skoraj celotno soglasje, Levica ni »za«.)</font>
   <br/>
   <font size="4">Ugotavljam, da je sklep sprejet.</font>
   <br/>
   <font size="4">S tem, spoštovane, spoštovani, zaključujem to točko dnevnega reda in današnjo sejo kolegija. Vidimo se ob 9. uri.</font>
   <br/>
   <br/>
   <b>
      <font size="4">Seja se je končala 23. oktobra 2019 ob 8.38.</font>
   </b>
</root>
