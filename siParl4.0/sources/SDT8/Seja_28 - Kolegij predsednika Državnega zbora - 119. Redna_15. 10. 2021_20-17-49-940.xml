<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje (v pregledu)</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">119. seja</font>
         </b>
         <br/>
         <br/>
         <b>
            <font size="4">(15. oktober 2021)</font>
         </b>
      </p>
   </div>
   <br/>
   <b>
      <font size="4">Sejo je vodil Igor Zorčič, predsednik Državnega zbora.</font>
   </b>
   <br/>
   <b>
      <font size="4">Seja se je začela ob 10.02.</font>
   </b>
   <br/>
   <br/>
   <b>
      <font size="4">1. TRAK: (TB)</font>
   </b>
   <br/>
   <br/>
	  <b>
      <font size="4">PREDSEDNIK IGOR ZORČIČ:</font>
   </b>
   <font size="4">Spoštovani kolegice in kolegi, začenjam 119. sejo Kolegija!</font>
   <br/>
   <font size="4">Včeraj sem vas obvestil, da bo na današnji dnevni red uvrščena tudi 1.a točka – Dogovor o sklicu izredne seje zbora in vam hkrati posredoval gradivo k 1. točki.</font>
   <br/>
   <font size="4">Obveščam vas, da Tina Heferle po pooblastilu nadomešča Braneta Golubovića.</font>
   <br/>
   <br/>
   <font size="4">Prehajamo na</font>
   <b>
      <font size="4">1. TOČKO DNEVNEGA REDA - DOLOČITEV ČASA OBRAVNAVE TOČK DNEVNEGA REDA 26. SEJE DRŽAVNEGA ZBORA, KI SE BO ZAČELA V PONEDELJEK, 18. OKTOBRA 2021.</font>
   </b>
   <br/>
   <font size="4">Gradivo k tej točki ste prejeli včeraj. Odpiram razpravo. Je kdo…? (Da.)</font>
   <br/>
   <font size="4">Ja, Maša Kociper ima besedo.</font>
   <br/>
   <br/>
	  <b>
      <font size="4">MAŠA KOCIPER (PS SAB):</font>
   </b>
   <font size="4">Ja, predsednik, mi se pa malo čudimo glede razporeda te seje, zlasti glede srede, ko imamo glasovanje kar sredi dneva, potem pa še dve točki, zakaj ne more bit glasovanje na koncu srede?</font>
   <br/>
   <font size="4">Pa potem, v petek skoraj nič, samo 1. točka, 4 ure, potem pa v ponedeljek, pa torek, ko so recimo počitnice, šolske, krompirjeve počitnice, pa še dva dodatna dneva. Ali se ne bi dalo to vse v en teden spravit, od ponedeljka do petka?</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Ne, žal se ne da. Bilo je ogromno raznoraznih pobud, tudi nekateri poslanke in poslanci manjkajo, tudi sam me del tedna ne bo, torej mene ne bo… Skratka zelo težko je bilo uskladit glasovanje in potek te 26. seje Državnega zbora, tako da, enostavno, glede na to, da imamo potem še izredno sejo, s katero smo pravzaprav zadostili tistemu roku, ki je potreben za sklic izredne seje, zadeve ni bilo mogoče drugače uskladit. Seveda pa, če so kakšni predlogi, lahko tudi to še potem preučimo s službami. Zavedat se je treba tudi, da morajo potekati še seje odborov, zaradi proračuna, tako da, lahko, bom rekel, prisluhnemo še kakšnim predlogom, pa jih proučimo, je pa to, bom rekel, ta nek, najboljša varianta, glede na dogajanja v naslednjem tednu. Ja?</font>
   <br/>
   <br/>
   <b>
      <font size="4">MAŠA KOCIPER (PS SAB):</font>
   </b>
   <font size="4">Ja, če so predlogi še možni, bi vsaj za v sredo predlagali, da se glasovanja opravi po končanih teh točkah, ki so predvidena za sredo, ne pa v sredini. Se pravi, po končani osebni asistenci in Zakonu o debirokratizaciji. Pač pozno zvečer.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Dobro, hvala lepa.</font>
   <br/>
   <font size="4">Matej T. Vatovec.</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Ja, hvala predsednik.</font>
   <br/>
   <font size="4">Lep pozdrav vsem!</font>
   <br/>
   <font size="4">Se strinjam z Mašo. Mislim, ta razporeditev srede je precej nenavadna. Zdaj,</font>
   <br/>
   <br/>
   <b>
      <font size="4">2. TRAK: (NB) – 10.05</font>
   </b>
   <br/>
   <br/>
   <font size="4">(nadaljevanje) jaz argumentov, da pač nekateri ne morejo, nekateri poslanci ne morejo med tednom, mislim ne kupim. Pač poteka zasedanje Državnega zbora, vsi vemo kdaj so po terminskem načrtu in ne razumem zakaj bi to bila neka ovira, tako da absolutno, poglejte, Zakon o osebni asistenci, Zakon o debirokratizaciji. Zdaj pač, če razmišljam na tak način, očitno nima koalicija glasove za ta dva zakona, zato je glasovanje sredi dneva ob dvanajstih in bo potem ta splošna razprava odtekla in bodo glasovi zagotovljeni v torek naslednji teden. Jaz mislim, da je nesmiselno. Verjetno nek interes za razpravo o teh zadevah bo. Gre za dva zelo pomembna zakona in ne vidim, da zakaj ne bi glasovanje opravili tako kot je običajno po koncu teh dveh razprav, se pravi, na koncu srede, ne pa sredi srede in potem bomo videli odliv poslancev zato, ker ne bo več glasovanj od teh zakonov.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Torej se pridružujete pre…</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Absolutno, jaz mislim, da bi glasovanje v sredo morali biti na koncu dneva.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Okej. Dobro. Hvala.</font>
   <br/>
   <font size="4">Matjaž Han.</font>
   <br/>
   <br/>
   <b>
      <font size="4">MATJAŽ HAN (PS SD):</font>
   </b>
   <font size="4">Dobro, če mi je petek jasen zaradi proračuna, pa da smo v fazi ko proračun sprejemamo, mi je vse jasno. Ni mi pa jasno in ne razumem, da dnevne rede sprejemamo in kako poteka seja na račun, če katerega od poslancev ni. Mene ni nobeden nič vprašal kdaj moram tukaj biti, pa sem po mojem isto med 90. poslanci. Samo toliko, samo… Me ni nič vprašal, ali bi bil Matjaž ti v sredo popoldne tukaj ali bi bil v torej zjutraj tukaj. Mene ni nobeden. Zdaj pa, če ste pa vi, predsednik, s koalicijo pač pogovarjate, v redu, ampak samo potem povejte, da ste se s koalicijo pogovorili, da pač nimajo dovolj glasov.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Ne, poglejte, Matjaž, to je nekorektno. Pogovarjam se z vsemi. Prosim, nobenih očitkov, nič šlo na vaš, kogarkoli…</font>
   <br/>
   <br/>
   <b>
      <font size="4">MATJAŽ HAN (PS SD):</font>
   </b>
   <font size="4">Gospod predsednik, upam, da mi lahko, da lahko končam no, samo. Mene in našo poslansko skupino ni nobeden vprašal kdaj bi imeli glasovanje, ali smo vsi v tem Državnem zboru, kako bo potekalo. Kar se tiče Socialnih demokratov, lahko da ste z vsem ostalim govorili, z nami ni nobeden, z nami nobeden ni govoril. Me ni nobeden vprašal in kdaj smo vsi tukaj. Ampak meni je vseeno, tako kot ste naredili ste naredili.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">No, kakšen je vaš predlog?</font>
   <br/>
   <br/>
   <b>
      <font size="4">MATJAŽ HAN (PS SD):</font>
   </b>
   <font size="4">Sploh nimam nobenega predloga. Nimam predloga, ne ne ne… Nimam predloga, zato ker me ni do zdaj nobeden vprašal, pa tudi zdaj ne bom. Jaz pač…</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">No, jaz vas vprašam zdajle.</font>
   <br/>
   <br/>
   <b>
      <font size="4">MATJAŽ HAN (PS SD):</font>
   </b>
   <font size="4">Zdaj, ko je vse gotovo…</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Ne, ni gotovo, ni gotovo. Saj mi se pogovarjamo o točkah. Poglejte, mi se, poglejte, samo malo. Mi imamo zdaj določitev časa obravnave točk dnevnega reda 26. seje Državnega zbora. mi se ne pogovarjamo o časovnem poteku. Časovni potek ostane odprt in ga bom določil jaz v skladu s Poslovnikom. In zdaj, če ima še kdo kakšen predlog, bom seveda prisluhnil, se bom pogovoril s službami Državnega zbora, ki bodo pogledale tudi kakšen je časovni potek delovnih teles oziroma kdaj imajo seje in bomo skušali ugoditi tem predlogom. Tako, da na volj sem za poslušati vaše predloge. Dva sem že slišal od Maše Kociper in Mateja T. Vatovca.</font>
   <br/>
   <font size="4">Tina Heferle ima besedo.</font>
   <br/>
   <br/>
   <b>
      <font size="4">TINA HEFERLE (PS LMŠ):</font>
   </b>
   <font size="4">Gospod predsednik, tudi jaz se pridružujem predlogu kolegice Maše in kolega Mateja. Ne vidim razloga zakaj bi imeli čisto mimo vseh dosedanjih praks glasovanje sredi dneva in potem obravnave dveh točk, kjer je, tako kot je Matej opozoril, bo velik odliv poslancev in bomo potem sedeli tistih par, ki se nam bo zdelo vredno razpravljati, ostali bodo šli pa domov. To je pač… Tudi z nami se ni nobeden posvetoval, Matjaž, tako da, mi v LMŠ se pridružujemo temu, da se glasovanje tako kot vedno do zdaj opravi po koncu delovnega dneva, ko se obravnavajo, ko se konča obravnava vseh točk tistega dneva, ne glede na to ali je kdo odsoten ali ne, saj smo vendarle v službi in vemo, da je drugi teden redna seja.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Dobro. Hvala lepa. Vzeto na znanje, vaš predlog. Še kdo? (Ne.)</font>
   <br/>
   <font size="4">Potem zaključujem razpravo.</font>
   <br/>
   <font size="4">Na glasovanje dajem naslednji predlog sklepa:</font>
   <br/>
   <font size="4">»Sprejme se čas za obravnavo posameznih točk dnevnega reda 26. seje zbora, ki se bo začela v ponedeljek, 18. oktobra 2021.« Glasujemo.</font>
   <br/>
   <font size="4">Kdo je za? (Soglasno.) Vsi razen SD in Levica.</font>
   <br/>
   <font size="4">Ugotavljam, da je sklep sprejet.</font>
   <br/>
	  <br/>
   <b>
      <font size="4">3. TRAK (VI) 10.10</font>
   </b>
   <br/>
   <br/>
   <font size="4">(nadaljevanje) S tem zaključujem to točko dnevnega reda.</font>
   <br/>
   <br/>
   <font size="4">Prehajamo na</font>
   <b>
      <font size="4">1.A TOČKO DNEVNEGA REDA – DOGOVOR O SKLICU IZREDNE SEJE ZBORA.</font>
   </b>
   <br/>
   <font size="4">Z dopisom za širitev dnevnega reda seje Kolegija ste včeraj kot gradivo k tej točki prejeli zahtevo skupine 43 poslank in poslancev s prvopodpisanim dr. Matejem T. Vatovcev za sklic izredne seje. V zvezi s sklicem 85. izredne seje Državnega zbora predlagam sledeče: a. predlog dnevnega reda je določen z zahtevo in se glasi: 1. točka Predlog priporočila v zvezi z zaskrbljujočimi razmerami v državi in nujnosti predčasnih volitev. Datum seje: torek, 26. 10. 2021, 30 minut po končani 26. seji Državnega zbora do zaključka seje. Najava časa za razpravo: za poslanske skupine ena točka po tretjem odstavku 67. Poslovnika zbora, do 15 minut za dopolnilno obrazložitev predlagatelja predloga priporočila in do 60 minut za razpravo predlagatelja ter 15 minut za predstavitev mnenja vlade in do 60 minut za razpravo vlade. Odpiram razpravo. Želi kdo besedo? Ugotavljam, da ne. Zaključujem razpravo. Prehajamo na glasovanje.</font>
   <br/>
   <font size="4">Na glasovanje dajem naslednji predlog sklepa: »Poslanske skupine k točki dnevnega reda 85. izredne seje Državnega zbora najavijo čas v skladu s tretjim odstavkom 67. člena Poslovnika zbora.«</font>
   <br/>
   <font size="4">Kdo je za?</font>
   <br/>
   <font size="4">Ugotavljam, da soglasno sprejeto.</font>
   <br/>
   <font size="4">Na glasovanje dajem še en sklep: »Za uvodno obrazložitev ima predlagatelj predloga priporočila, to je skupina poslancev s prvopodpisanim dr. Matej T. Vatovcem na voljo do 15 minut, za razpravo do 60 minut. Vlada ima za uvodno predstavitev mnenja k predlogu priporočila na voljo do 15 minut in do 60 minut za razpravo.«</font>
   <br/>
   <font size="4">Kdo je za?</font>
   <br/>
   <font size="4">Ugotavljam, da soglasno sprejeto.</font>
   <br/>
   <font size="4">S tem zaključujem to točko dnevnega reda.</font>
   <br/>
   <br/>
   <font size="4">Prehajamo na</font>
   <b>
      <font size="4">2. TOČKO DNEVNEGA REDA – PREDLOG ZA OBRAVNAVO PREDLOGA ZAKONA PO SKRAJŠANEM POSTOPKU.</font>
   </b>
   <br/>
   <font size="4">Predlog ste prejeli s sklicem seje Kolegija.</font>
   <br/>
   <font size="4">Prehajamo na obravnavo predloga, da po skrajšanem postopku obravnava Predlog zakona o spremembah zakona o socialno varstvenih prejemkih. Želi besedo za predlagatelja? Matej T. Vatovec ima besedo.</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Hvala. Z zakonom se spreminja zgolj en člen tega zakona, in sicer se spreminja določbo, da se izračun minimalnih življenjskih stroškov naredi na 6 let, se pravi krajšamo ta rok na 3 leta. Se pravi, da bi bilo bolj pogosto izračun cen. Mislim, da se ravno sedaj vidi potreba po takšnem ukrepu, ko velika rast cen, tudi živil, prihaja v neskladje z višino minimalne plače in minimalnih življenjskih stroškov. S tega vidika jemljemo to tudi kot ukrep, ki bi zmanjšal te škarje, ki se pojavijo zaradi te anomalije. Predlagamo, da se ta zakon sprejme po skrajšanem postopku.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Hvala lepa.</font>
   <br/>
   <font size="4">Odpiram razpravo. Ni želje po razpravi. Zaključujem razpravo.</font>
   <br/>
   <font size="4">Na glasovanje dajem naslednji predlog sklepa: »Predlog zakona o spremembah zakona o socialno varstvenih prejemkih se obravnava po skrajšanem postopku.«</font>
   <br/>
   <font size="4">Kdo je za?</font>
   <br/>
   <font size="4">Ugotavljam, da je soglasno sprejeto.</font>
   <br/>
   <font size="4">S tem zaključujem to točko dnevnega reda.</font>
   <br/>
   <br/>
   <font size="4">Prehajamo na</font>
   <b>
      <font size="4">TOČKO RAZNO.</font>
   </b>
   <br/>
   <font size="4">Ker bo v naslednjih dneh polno zaposleni predlagam, da za dve delovni telesi, katerih delo je vezano na naslednjo izredno sejo oziroma na obravnavo proračunskih dokumentov odločimo, da lahko izjemoma zasedata po 22. uri, in sicer Odbor za notranje zadeve, javno upravo in lokalno samoupravo in Odbor za finance. To je za rezervo, glede na to, da so delovna telesa vezana na rok.</font>
   <br/>
   <font size="4">In sicer predlagam, da glasujemo o naslednjem predlogu sklepa, da Odbor za notranje zadeve, javno upravo in lokalno samoupravo lahko za obravnavo predloga priporočila v zvezi z zaskrbljujočimi razmerami v državi in nujnost predčasnih volitev po potrebi zaseda tudi po 22. uri in nujna seja Odbora za finance, ki bo v petek 22. 10. 2021, lahko poteka tudi po 22. uri. Odpiram razpravo. Želi kdo? Dr. Matej T. Vatovec.</font>
   <br/>
   <br/>
   <b>
      <font size="4">DR. MATEJ TAŠNER VATOVEC (PS Levica):</font>
   </b>
   <font size="4">Za finance vemo kdaj so. Kaj pa Odbor za notranje zadeve? Imate morda informacijo kdaj bodo ta priporočila obravnavana?</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Je mogoče kakšna informacija v zvezi s tem? Še ni? …/medsebojno pogovarjanje/</font>
   <br/>
   <br/>
   <b>
      <font size="4">4. TRAK: (SC) – 10.15</font>
   </b>
   <br/>
   <br/>
   <b>	</b>
   <font size="4">(nadaljevanje) Okej. Lahko dam na glasovanje ta dva sklepa?</font>
   <br/>
   <font size="4">Kdo je za prvi sklep torej za Odbor za notranje zadeve, da lahko dela po 22. uri? (SMC, Desus, Narodne, NSi, SNS, SDS.) Kdo je proti? (?)</font>
   <br/>
   <font size="4">Ugotavljam, da je sklep sprejet.</font>
   <br/>
   <font size="4">Še Odbor za finance, da lahko poteka po 22. uri, kdo je za? (Enaka večina.) Kdo je proti? (?)</font>
   <br/>
   <font size="4">Ugotavljam, da je sklep sprejet.</font>
   <br/>
   <font size="4">Zaključujem razpravo in to točko dnevnega reda in 119. sejo kolegija.</font>
   <br/>
   <br/>
   <b>
      <font size="4">Seja je bila končana 15. oktobra 2021 ob 10.16.</font>
   </b> 
</root>
