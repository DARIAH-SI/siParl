<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">MANDATNO-VOLILNA KOMISIJA</font></b><br/>
<b><font size="4">6. seja</font></b><br/>
<br/>
<b><font size="4">(24. januar 2019)</font></b></p></div><br/>
<b><font size="4">Sejo je vodil Ivan Hršak, predsednik komisije.</font></b><br/>
<b><font size="4">Seja se je začela ob 11.01 uri. </font></b><br/>
<br/>
<b><font size="4">1. TRAK: (MK) </font></b><br/>
<b><font size="4">	</font></b><br/>
<b><font size="4">	PREDSEDNIK IVAN HRŠAK: </font></b><font size="4">Pričenjam 6. sejo Mandatno-volilne komisije. Vse članice in člane komisije, vabljene ter ostale prisotne lepo pozdravljam!</font><br/>
<font size="4">	Obveščam vas, da so zadržani in se seje ne morejo udeležiti naslednji članice oziroma člani komisije: Gospod Ferenc Horvat. Na seji pa kot nadomestni članice oziroma člani komisije s pooblastili sodelujejo: Gospa Andreja Zabret po pooblastilu namesto gospoda Braneta Golubovića in mag. Andrej Rajh namesto Maše Kociper.</font><br/>
<font size="4">	S sklicem seje ste prejeli naslednji dnevni red:</font><br/>
<font size="4">	1. Predlog za imenovanje podpredsednika Vrhovnega sodišča Republike Slovenije</font><br/>
<font size="4">	2. Odstopni izjavi članov Nadzornega sveta Radiotelevizije Slovenija</font><br/>
<font size="4">	3. Administrativne zadeve</font><br/>
<font size="4">	4. Zahteva Okrožnega sodišča v Ljubljani, Kazenski oddelek, za odločitev o dovoljenju za začetek kazenskega postopka zoper sodnico Katarino Kuret Marolt</font><br/>
<font size="4">	5. Nadzor premoženjskega stanja eno leto po prenehanju funkcije namestnice predsednika Komisije za preprečevanje korupcije po 21. členu Zakona o integriteti in preprečevanju korupcije</font><br/>
<font size="4">	22. 1. 2019 sem predlagal umik 3. točke - Administrativne zadeve in sicer iz istega razloga iz katerega je bila ta točka prekinjena na predhodni seji.</font><br/>
<font size="4">	15. 1. in 17. 1. 2019 ste prejeli predloge za razširitev dnevnega reda z novimi A1., 2.a., 2.b., in 2.c. točkami in sicer:</font><br/>
<font size="4">	A1. Predlog za izvolitev varuha človekovih pravic</font><br/>
<font size="4">	2.a. Predlog Sklepa o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju odgovornosti nosilcev javnih funkcij na programu otroške kardiologije ter področju nabav in upravljanja z medicinsko opremo in zdravstvenim materialom</font><br/>
<font size="4">	2.b. Predlog Sklepa o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju domnevnega pranja denarja v NKBM d.d., domnevnega nezakonitega financiranja politične stranke SDS in domnevnega nezakonitega financiranja volilne kampanje SDS za predčasne volitve poslancev v Državni zbor 2018</font><br/>
<font size="4">	2.c. Ugotovitev prenehanja mandata sodnice porotnice Delovnega in socialnega sodišča v Ljubljani za odločanje v delovnih sporih</font><br/>
<font size="4">	Ali želi kdo v imenu svoje poslanske skupine predstaviti stališče o predlogih za umik oziroma o predlogih za razširitev? </font><br/>
<font size="4">	Izvolite gospod Dušan Šiško.</font><br/>
<br/>
<b><font size="4">	DUŠAN ŠIŠKO (PS SNS): </font></b><font size="4">Hvala za besedo, predsedujoči.</font><br/>
<font size="4">	V Poslanski skupni Slovenske nacionalne stranke predlagamo, da se z dnevnega reda 6. seje Mandatno-volilne komisije umakne točka dnevnega reda, ki zadeva administrativne zadeve. </font><br/>
<font size="4">	Zahtevamo namreč, da se ukine enopetinjsko delo poslancem po Zakonu o </font><br/>
<br/>
<b><font size="4">2. TRAK: (MK) – 11.05</font></b><br/>
<br/>
<font size="4">	(nadaljevanje) poslancih. </font><br/>
<font size="4">	Zelo nadzoren prikaz iz prejšnjega mandata je, ko je poslanec, vsi vemo za katerega gre, na takšen način dodatno zaslužil več kot 70 tisoč evrov med leti 2007 in 2012.</font><br/>
<font size="4">	Denar je šel mimo FURS na njegovo društvo in naša davčna blagajna je bila tako oškodovana za več 10 tisoč evrov. To smo razpravljali tudi na kolegiju predsednika Državnega zbora in je bil skupni dogovor, da se o tem razpravlja na Mandatno-volilni komisiji. Med tem časom pa se je ustanovila delovna skupina, ki pripravlja nov Zakon o poslancih. To se nam zdi absurdno, nedopustno in neetično dejanje.</font><br/>
<font size="4">	Nadalje se to enopetinjsko delo poslancem pozna pri udeležbah na odborih in sejah, kjer jih ni iz upravičenih in neupravičenih razlogov in nato iščejo svoje zamenjave. To pomeni, da opravljanje njihovega dela vpliva na izvrševanje funkcije poslanca Državnega zbora in predstavlja ovire za objektivno in od zunanjih vplivov neodvisno upravljanje njihove funkcije. Vse to delajo z namenom, da bi lahko še več zaslužili poleg poslanske plače. </font><br/>
<font size="4">	Mar ni ta še previsoka glede na mnenje ljudstva, da poslanci pač nič ne delamo?</font><br/>
<font size="4">	Vemo, da poslanec ne sme opravljati pridobitvene dejavnosti, na primer imeti svoj espe in deoo, ki po zakonu ni združljiva z opravljanjem javne funkcije, zato smo mnenja, da se ukine enopetinjsko delo poslancev, ker v praksi nazorno vidimo, da to velikokrat presega eno petino polnega delovnega časa potrebnega oziroma določenega za redno opravljanje dejavnosti.</font><br/>
<font size="4">	Hvala</font><b><font size="4"> </font></b><br/>
<b><font size="4">	</font></b><br/>
<b><font size="4">	PREDSEDNIK IVAN HRŠAK: </font></b><font size="4">Hvala lepa, kolega Dušan Šiško.</font><br/>
<font size="4">	Jaz bi dal samo odgovor, da očitno niste dobro poslušali, ker sem 22. 1. 2019 predlagal umik te tretje točke in lahko samo obrazložim, sem rekel iz istega razloga, kot je bila takrat na predhodni seji prekinjena, ker potekajo pogovori, je bila ustanovljena delovna skupina za spremembo Zakona o poslancih in v sklopu te razprave bo potem tudi razprava o 13. členu, ki prav opredeljuje to petinjsko delo.</font><br/>
<font size="4">	Kako bo ta delovna skupina potem odločala na osnovi tega, bomo potem tudi v nadaljevanju razpravljali.</font><br/>
<font size="4">	Zdaj dam pa besedo gospodu Francu Jurši.</font><br/>
<br/>
<font size="4">	</font><b><font size="4">FRANC JURŠA (PS DeSUS): </font></b><font size="4">Hvala lepa, predsedujoči, za besedo.</font><br/>
<font size="4">	Podprl bom ta predlog o umiku točke dnevnega reda, bi pa kolega Šiška rad samo popravil. Namreč ta isti poslanec, katerega ste omenjali v tem mandatu ni bil poslanec, 2008-2012 ni bil poslanec, bil je od 2012 in nadalje. </font><br/>
<b><font size="4">	</font></b><br/>
<b><font size="4">	PREDSEDNIK IVAN HRŠAK: </font></b><font size="4">Hvala lepa.</font><br/>
<font size="4">	V skladu, še kdo drug želi razpravljati? Če ne, zaključujem razpravo in v skladu s 64. Členom poslovnika Državnega zbora najprej prehajam na glasovanje o predlogu za umik.</font><br/>
<font size="4">	Glasujemo o predlaganemu umiku 3. točke z dnevnega seje. Glasujemo.</font><br/>
<font size="4">	Kdo je za? (18 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	Prehajamo še na glasovanje o predlogih za razširitev. Glasujemo o predlagani razširitvi dnevnega reda seje z novo A1 točko. Glasujemo.</font><br/>
<font size="4">	Kdo je za? (18 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	Glasujemo še o predlagani razširitvi dnevnega reda seje z novo 2.a. točko. Glasujemo.</font><br/>
<font size="4">	Kdo je za? (18 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	Glasujemo  o predlagani razširitvi dnevnega reda seje z novo 2.b. točko. Glasujemo.</font><br/>
<font size="4">	Kdo je za? (18 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<br/>
<b><font size="4">3. TRAK: (MK) – 11.05</font></b><br/>
<br/>
<font size="4">	(nadaljevanje) Glasujemo  o predlagani razširitvi dnevnega reda seje z novo 2.c. točko. Glasujemo.</font><br/>
<font size="4">	Kdo je za? (17 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<br/>
<font size="4">	Nekatera gradiva za današnjo sejo ste prejeli v varovani predal v sistemu UDIS, saj vsebuje osebne podatke, ki so varovani na podlagi zakona. V kolikor jih nameravate navajati oziroma v zvezi z njimi sprožati vprašanja vas prosim za predhodne opozorilo, saj moram v takem primeru v skladu s 101. členom poslovnika sejo zapreti za javnost.</font><br/>
<font size="4">	</font><br/>
<font size="4">	Sedaj prehajamo na </font><b><font size="4">A1. TOČKO DNEVNEGA REDA - PREDLOG ZA IZVOLITEV VARUHA ČLOVEKOVIH PRAVIC</font></b><font size="4">, ki ga je državnemu zboru 14. 1. 2019 predložil predsednik Republike Slovenije, gospod Borut Pahor.</font><br/>
<font size="4">	Predlog ste članice in člani zaradi varstva osebnih podatkov prejeli v varovani predal v sistemu UDIS. K tej točki dnevnega reda je vabljen Urad predsednik Republike Slovenije, seje se udeležuje gospa Nataša Kovač, generalna sekretarka v Uradu predsednika Republike Slovenije, ki jo prav lepo pozdravljam. </font><br/>
<font size="4">	Uvodna pojasnila: </font><br/>
<font size="4">	Zakon o Varuhu človekovih pravic v 2. členu določa, da Varuha človekovih pravic izvoli državni zbor na predlog predsednika republike. </font><br/>
<font size="4">	12. člen navedenega zakona nadalje določa, da Varuha izvoli državni zbor z dvotretjinsko večino glasov vseh poslancev za dobo šestih let in je po poteku mandatne dobe lahko še enkrat izvoljen.</font><br/>
<font size="4">	V skladu z drugim odstavkom 13. člena navedenega zakona mora državni zbor o predlogu predsednika republike odločiti v 45 dneh od dne predložitve predloga.</font><br/>
<font size="4">	Zaradi izteka mandata varuhinji človekov pri Vlasti Nussdorfer, in sicer 23. aprila 2019, predsednik republike državnemu zboru predlaga, da za varuha človekov pravic izvoli Petra Svetino.</font><br/>
<font size="4">	Predlog sklepa, ki ga bo Mandatno-volilna komisija posredovala v odločanje državnemu zboru, ste prejeli kot delovno gradivo.</font><br/>
<font size="4">	Želi besedo gospa Nataša Kovač, generalna sekretarka v Uradu predsednika Republike Slovenije za obrazložitev predloga?</font><br/>
<font size="4">	Izvolite, beseda je vaša. </font><br/>
<br/>
<font size="4">	</font><b><font size="4">NATAŠA KOVAČ: </font></b><font size="4">Hvala lepa, gospod predsednik. </font><br/>
<font size="4">	Spoštovani poslanke in poslanci!</font><br/>
<font size="4">	Naj samo uvodoma rečem, da gre za potek mandata 23. Februarja, zato da ne bi bilo pomote. </font><br/>
<font size="4">	Predsednik republike je po obvestilu o poteku mandata objavil javni poziv. Na javni poziv se je prijavilo 9 kandidatov, ki so dali soglasje h kandidaturi, to so mag. Stanko Baluh, dr. Valerija Korošec, mag. Rajko Markovič, dr. Jasna Murgel, dr. Gorazd Pretnar, doc. dr. Jadranka Sovdat, Peter Svetina, dr. Rok Svetlič in dr. Franci Lohar.</font><br/>
<font size="4">	Po temeljitem razmisleku, pogovorih z vsemi kandidatkami in kandidati, po večkratnih pogovorih in svetovanjih s predstavniki in vodji poslanskih skupin v Državnem zboru, se je  predsednik republike odločil, da predlaga za Varuha človekovih pravic gospoda Petra Svetino, specialnega pedagoga za duševno prizadete.</font><br/>
<font size="4">	Gospod Svetina se je že predstavil tudi poslanskim skupinam, opravil je javno predstavitev v prostorih urada predsednika republike, tako da ga tako poslanci, kot javnost, ga je v zadnjem času uspela že bolje spoznati, zato samo nekaj poudarkov na podlagi katerih se je predsednik odločil za to kandidaturo:</font><br/>
<font size="4">	Gospod Svetina je po končanem študiju na Pedagoški fakulteti kot specialno pedagog za duševno prizadete in po pridobitvi naziva direktor v socialnem varstvu svojo celotno poklicno pot posvetil področju socialnega varstva, šolstva, delovanju invalidskih, humanitarnih in prostovoljnih organizacij. Delo jo posvetil ljudem, ki potrebujejo posebno pozornost, vzpostavitvi posebnih ukrepov za njihovo aktivno vključevanje v vsakdanje življenje in stalen boj za uresničevanje njihovih temeljnih pravic, najsi bo kot učitelj, kot pedagoški vodja v posameznih zavodih, tako v Sloveniji, kot sosednji Avstriji, kjer se je mimogrede dodobra spoznal tudi z delovanjem in življenji pripadnikov slovenske manjšine na Avstrijskem Koroškem, pozneje, po vrniti v Slovenijo, pa kot direktor Varstveno-delovnega</font><br/>
<br/>
<b><font size="4">4. TRAK: (TB) – 11.15</font></b><br/>
<br/>
<font size="4">	(nadaljevanje) centra v Mengšu, za odrasle osebe z zmernimi težjimi in težkimi motnjami v duševnem razvoju. Pri tem je prispeval k inovativnim pristopom, ki so tem osebam omogočili kakovostno življenje in bivanje. 7 let je opravljal funkcijo direktorja Zaposlitvenega centra Karso v Pivki in pri tem zagotovil trajno in kakovostno zaposlitev sodelavcem, od katerih sta dve tretjini invalidov na zaščitenih delovnih mestih.</font><br/>
<font size="4">Trenutno opravlja nalogo strokovnega direktorja zavoda za socialno podjetništvo na podeželju Grunt, ki postaja uveljavljen primer dobre prakse zaposlovanja invalidov na podeželju, tako doma kot v tujini. Kot gostujoči predavatelj je predaval na Fakulteti za družbene vede, Pedagoški fakulteti, Filozofski fakulteti ter Mednarodni fakulteti za družbene in poslovne študije.</font><br/>
<font size="4">Gospod Peter Svetina ima poseben izostren čut za ljudi. Prav posebej za tiste družbene skupine, ki varstvo človekovih pravic in temeljnih svoboščin še posebej potrebujejo. Ob delovnih obveznostih si je vselej prizadeval za varovanje človekovih pravic in dostojanstva ter za širše sistemske spremembe, v kolikor se je za to pokazala potreba. Je človek dialoga, a neomajen, ko se ljudem godi krivica.</font><br/>
<font size="4">S svojim delom je dokazal, da lahko za reševanje različnih izzivov na tem področju uspešno nagovori različne vrste javnosti, kar je za funkcijo varuha človekovih pravic tudi posebej pomembno.</font><br/>
<font size="4">Gospod Peter Svetina je oseba z visoko stopnjo integritete in javnega ugleda, z ustreznim strokovnim znanjem in dolgoletnimi izkušnjami in odločnostjo, ki so potrebne za spopadanje s kršitelji človekovih pravic in za uresničevanja vezi razvoja in poslanstva varuha človekovih pravic.</font><br/>
<font size="4">Na tej podlagi je mogoče pričakovati, da bo v primeru izvolitve, funkcijo opravljal odgovorno, strokovno, vestno in neodvisno. Na podlagi opravljenih posvetovanj z vodji Poslanskih skupin pri predsedniku Republike, je mogoče utemeljeno sklepati, da kandidat uživa tudi zadostno podporo v Državnem zboru Republike Slovenije.</font><br/>
<font size="4">To so predlogi in utemeljitev za predlog predsednika Republike, da predlaga Državnemu zboru gospoda Petra Svetino, da ga izvoli za varuha človekovih pravic. Hvala lepa.</font><br/>
<br/>
<b><font size="4">PREDSEDNIK IVAN HRŠAK:</font></b><font size="4"> Najlepša hvala za to obrazložitev.</font><br/>
<font size="4">Zdaj pa odpiram razpravo poslank in poslancev. Želi kdo razpravljati? Če, aha, gospod Jožef Horvat, izvolite.</font><br/>
<br/>
<b><font size="4">JOŽEF HORVAT (PS NSi):</font></b><font size="4"> Hvala lepa, gospod predsednik. Spoštovani kolegice in kolegi, spoštovani gostje.</font><br/>
<font size="4">Nova Slovenija je že pred časom, celo na svojih organih, na izvršilnem odboru sprejela odločitev, da predlagamo za naslednjega varuha človekovih pravic gospoda Petra Svetino. Kaj so ključni razlogi za našo podporo kandidatu, gospodu Petru Svetini? Ugotovili smo, da ga odlikuje čustvena inteligenca in pri njem smo odkrili pravzaprav vseh pet glavnih komponent čustvene inteligence. Ne želim zdaj predavati o čustveni inteligenci, veste, kaj to je, bi pa vsaj te glavne komponente, ki smo jih pri njemu odkrili, rad izpostavil in to je – samozavedanje, samoobvladovanje, notranja motivacija, empatija in socialne veščine.</font><br/>
<font size="4">Petra Svetino predlagamo za kandidata za varuha človekovih pravic, ker je oseba z integriteto, z izrazitim občutkom za sočloveka in pripravljen delovati in sodelovati. Poleg veliko praktičnih in življenjskih izkušenj s področja dela z ranljivimi ciljnimi skupinami, je odprt za pobude in predloge vseh skupin prebivalcev. Na svojih stališčih je trden, neomajen, vendar je pripravljen sprejeti argumente, ki ga prepričajo. Na svoji poti se je pripravljen spopasti tudi z največjimi ovirami, če so seveda v korist človeka in ljudem zagotavljajo osnovne pravice, to je ne nazadnje dokazal tudi lansko leto ob zapletih pri sprejemanju Zakona o socialnem vključevanje invalidov.</font><br/>
<font size="4">Še veliko pozitivnih lastnosti gospoda Petra Svetine bi rad našteval. Zaključim s tem, da ga iskreno podpiramo in mu želimo veliko uspehov in tukaj je predsednik Republike, lahko rečem, to je(?) naša ocena, imel srečno roko in mislim, da je izbral pravega kandidata. Hvala lepa.</font><br/>
<br/>
<b><font size="4">PREDSEDNIK IVAN HRŠAK:</font></b><font size="4"> Hvala Jožef. Želi še kdo razpravljati? Če ne, zaključujem razpravo. Na glasovanje dajem</font><br/>
<br/>
<b><font size="4">5. TRAK: (TB) – 11.20</font></b><br/>
<br/>
<font size="4">	(nadaljevanje) naslednji predlog sklepa: Mandatno-volilna komisija predlaga Državnemu zboru, da sprejme sklep, s katerim se za varuha človekovih pravic za dobo 6 let izvoli gospod Peter Svetina. Pričenjamo z glasovanjem.</font><br/>
<font size="4">	Glasovanje.</font><br/>
<font size="4">	Kdo je za? (14 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">Zaključujem to točko dnevnega reda, se zahvaljujem gospe Nataši Kovač za sodelovanje in ji želim še naprej uspešno delo. Hvala.</font><br/>
<br/>
<font size="4">Sedaj pa prehajamo na </font><b><font size="4">1. TOČKO DNEVNEGA REDA – PREDLOG ZA IMENOVANJE PODPREDSEDNIKA VRHOVNEGA SODIŠČA REPUBLIKE SLOVENIJE</font></b><font size="4">, ki ga je Državnemu zboru predložila ministrica za pravosodje. Del gradiva je objavljen pri EPI, del gradiva pa ste članice in člani zaradi varstva podatkov prejeli v varovani predal v sistemu UDIS.</font><br/>
<font size="4">K tej točki dnevnega reda je vabljena gospa Andreja Kovač, Andreja Katič, se opravičujem, ministrica za pravosodje, ki jo prav tako lepo pozdravljam, se še enkrat opravičujem.</font><br/>
<font size="4">Uvodna pojasnila – v skladu z enajstim odstavkom 62.b člena v povezavi s prvim odstavkom 62.a člena Zakona o sodiščih, podpredsednika Vrhovnega sodišča imenuje Državni zbor na predlog ministra, pristojnega za pravosodje, po predhodnem mnenju Sodnega sveta in občne seje Vrhovnega sodišča za dobo 6 let, z možnostjo ponovnega imenovanja.</font><br/>
<font size="4">Na navedeni podlagi, ministrica za pravosodje po predhodni pridobitvi obeh mnenj Državnemu zboru predlaga, da za podpredsednika Vrhovnega sodišča imenuje dr. Miodraga Đorđevića, vrhovnega sodnika svetnika na Vrhovnem sodišču Republike Slovenije.</font><br/>
<font size="4">Sedaj pa dajem besedo ministrici, gospe Andreji Katič, da, za uvodno predstavitev predloga. Izvolite, beseda je vaša.</font><br/>
<br/>
<b><font size="4">ANDREJA KATIČ:</font></b><font size="4"> Hvala, spoštovani predsednik. Spoštovani članice in člani odbora, spoštovani vsi ostali prisotni.</font><br/>
<font size="4">Sodni svet je v Uradnem listu, dne 1. decembra 2017 objavil javni poziv sodnikom, k vložitvi kandidatur za prosto mesto podpredsednika Vrhovnega sodišča Republike Slovenije. Na ta razpis se je kot edini kandidat prijavil vrhovni sodnik svetnik, dr. Miodrag Đorđević.</font><br/>
<font size="4">Ministrstvo za pravosodje je prejelo obvestilo, da je občna seja Vrhovnega sodišča dne 22. februarja 2018, podprla njegovo kandidaturo. Prav tako je Sodni svet na svoji 111. seji dne 25. januarja 2018, obravnaval kandidaturo vrhovnega sodnika svetnika dr. Miodraga Đorđevića na razpisano mesto podpredsednika in sprejel odločitev, da njegovo kandidaturo prav tako podpira.</font><br/>
<font size="4">Takratni minister za pravosodje, mag. Goran Klemenčič je podal predlog za imenovanje podpredsednika Vrhovnega sodišča, ki je bil Državnemu zboru poslan 2. marca 2018. Predlog pred(?) pristojno Mandatno-volilno komisijo kljub uvrstitvi na dnevni red 12. aprila, ni bil obravnavan. Zaradi volitev nove sestave Državnega zbora se je postopek pravzaprav končal, zato sem sama ponovno pozvala k podaji mnenja tako Vrhovno sodišče kot Sodni svet, ki sta povedala, da imata enako mnenje kot je bilo v predhodnem postopku.</font><br/>
<font size="4">Priloženo imate obširno dokumentacijo, mogoče bi samo utemeljila tudi njegove strokovne kvalifikacije. Iz vse dokumentacije izhaja, da je zelo sposoben sodnik in vsestranski pravni strokovnjak. Svojo kariero je v celoti posvetil sodstvu. Sodniško službo opravlja že od leta 1995 dalje, od tega že od leta 2003 na Vrhovnem sodišču. Od leta 2010 do leta 2015 je bil tudi na seznamu namestnikov izvoljenega sodnika na Evropskem sodišču za človekove pravice v Strasbourgu.</font><br/>
<font size="4">Kandidat se v praksi še posebej posveča insolvenčnemu pravu in na tem področju kot predavatelj sodeluje na številnih strokovnih in znanstvenih srečanjih doma in v tujini. Od leta 2007 je predstavnik Slovenije v Uncitralu(?) na zasedanjih delovne skupine za insolvenčno pravo. V domači in tuji strokovni javnosti, zlasti pa med kolegi sodniki uživa visok strokovni ugled.</font><br/>
<font size="4">Sodni svet je tako prepričan, da bo uspešno opravljal naloge podpredsednika Vrhovnega sodišča in ustrezno sodeloval tudi pri njegovem predstavljanju navzven.</font><br/>
<font size="4">Kandidat je v svoji prijavi, kot predstavitvi tudi poudaril, da podpira</font><br/>
<br/>
<b><font size="4">6. TRAK: (SC) - 11.25</font></b><br/>
<br/>
<b><font size="4">	</font></b><font size="4">(nadaljevanje) strateški program predsednika Vrhovnega sodišča, opredelil se je do aktualnega stanja in do nekaterih problemov v sodstvu, ker se je posebej zavzel tudi za izboljšanje odnosov med sodstvom in mediji. V luči vsega, kar sem povedala ob presoji njegovih sposobnosti tako strokovne kvalitete uveljavljenost kot vrhunskega pravnega strokovnjaka tudi glede njegove vodstvene sposobnosti tudi v luči obeh posredovanih mnenj sem predlagala Državnemu zboru, da to kandidaturo sprejme in ga imenuje. Hvala. </font><br/>
<br/>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala za to dodatno obrazložitev. Sedaj pa odpiram razpravo članic in članov Mandatno-volilne komisije. Želi kdo razpravljati? Izvoli podpredsednica, Anja Bah Žibert. </font><br/>
<br/>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Hvala za besedo, predsedujoči. </font><br/>
<font size="4">	Pri tem predlogu lahko začnem z enim samim stavkom. Pravosodni bogovi so podali na glavo. Če nihče dobro ni pogledal kakšen predlog je na mizi je morda prav pa tudi za širšo javnost, da pa vendarle nekoliko več spregovorimo o kandidatu za podpredsednika Vrhovnega sodišča. Uvodoma je morda prav, da rečem tudi to, da se glede pravosodja v tem Državnem zboru je in se verjetno tudi še bo veliko govorilo. Govorilo predvsem zato, ker imamo težave. Vemo kako je s sodnimi zaostanki vemo kaj je z odločbami pred Evropskim sodiščem za človekove pravice, ki so v Sloveniji po statistiki zelo slabe in velikokrat smo deležni kritik, kajti pade jih preveč glede na velikost države in vse ostale statistike. Prav tako vemo pač smo imeli že v preteklosti in tudi danes ni bistveno drugače težave, kar se tiče neodvisnosti pa tudi strokovnosti, ko pač posamezne sodbe, potem potujejo naprej vse do Ustavnega sodišča in še dlje. Tako, da za tako pomemben funkcijo me sicer tudi čudi, da ni bilo pred menoj prijavljen nihče k razpravi je zagotovo potrebno, da je imenovana kompetentna oseba, v katero ni nobenega dvoma o njegovi strokovnosti, neodvisnosti pa tudi neki moralni in etični drži. Da nekako začnem v začetku. </font><br/>
<font size="4">	Jaz sama po sebi nimam težav, če je ambiciozen, to je na neki način zdravo, vendar, ko gre za nedostojno ambicioznost in v tem primeru pravim, da gre za nedostojno ambicioznost takrat pa je tukaj lahko že problem, kajti ljudje nimajo meril, ni za njih več nobene meje in ni ovir, da pridejo do svojega cilja. </font><br/>
<font size="4">	Pa da pogledamo nekoliko skozi življenjepis gospoda Đorđevića. Omenjeni je 2009 kandidiral za predsednika Vrhovnega sodišča. Takrat mu je negativno mnenje dalo tako Vrhovno sodišče kot tudi Sodni svet, na to funkcijo, potem ni bil imenovan. Zanimivo pri tem je, da je takrat, zaradi teh odločitev tako Vrhovnega sodišča kot tudi Sodnega sveta polemiziral in napadal takratnega ministra. Pa, spoštovani sem zadnja, ki lahko ocenim, da je takratni minister deloval dobro, ampak omenjeni kandidat si je to kratko malo privoščil. Ker ni bil imenovan je polemiziral s tem, da seveda so pripravljeni oziroma je pripravljen drugi predlog, čeprav ga takrat ni bilo in je bilo imenovanje šele, potem v naslednjem postopku. Gospod Đorđević je kandidiral za ustavnega sodišča pa ni bil predlagan. Kandidiral je tudi za sodnika Evropskega sodišča za človekove pravice, tudi tam ni uspel priti skozi sito.  </font><br/>
<br/>
<b><font size="4">7. TRAK: (SC) - 11.30</font></b><br/>
<br/>
<b><font size="4">	</font></b><font size="4">(nadaljevanje) Sedaj zanimivo je, da ko ni prišel skozi to sito je prav tako polemiziral s predsednikom države, češ da je ta kršil zakon in da bi moral biti o nekaterih odločitvah obveščen itd… Skratka, kjerkoli omenjenemu spolzi iz rok takrat obračunava. Zanimivo, saj ne obračunava samo takrat, ko gre za njegove funkcije mimogrede obračunava tudi z institucijam takrat, ko gre za njegov družinski problem in grozi ljudem na nespodoben način in nekemu sodniku se kaj takega sploh ne bi spelo zgoditi. Ne gre za to v kakšnem primeru gre za to, da si kaj takega nekdo ne bi smel privoščiti. To je na neki način njegova ambiciozna pot, vendar pa kaj je najbolj sporno trenutno za kar menimo v Slovenski demokratski stranki, da danes o tem niti ne bi smeli odločati. Naj pojasnim, da je bil že enkrat v preteklosti leta 2016 na spolzkem parketu, ko je v bistvu delal dodatno delo, služil s pogodbo v eni od sosednjih držav in takrat je o tem odločal Sodni svet ali je to primerno ali ne. Sodni svet je bil takrat razdeljen na dva dela, na koncu so se odločili, da sicer lahko opravlja to delo, ampak spoštovani, mi smo kar naprej govorili kako imamo sodne zaostanke in zamrznitev sodnika za neko določeno obdobje je verjetno problem in že iz tega gledišča, če govorimo, prej kot smo govorili o petinskem delu, je tudi tukaj problem, da sodniki lepo zamrznejo na eno obdobje svoje delo in gredo svetovati in tam fino zaslužijo pa pridejo nazaj pa to počnejo in zato je tukaj zakon tudi zelo jasen in stroga, vendar takrat je seveda prišlo do neke odločitve, ki pa govorim o tem je razpolovila Sodni svet tako, da zadeva ni bila tako čista kot bi nekdo rekel. </font><br/>
<font size="4">	Kaj pa je najbolj problematično? Je zagotovo zadeva, ki je botrovala tudi temu, da je bila sklicana seja Odbora za pravosodje. Gre namreč za to, da tisti, ki morda tega niste takrat spremljali je bila na spletni strani Vrhovnega sodišča objavljen zapis, ki je glede na sodbo Evropskega sodišča za človekove pravice navajal, da v Sloveniji teh odločitev ne bomo spoštovali. To je bil zapis, ki je, potem glede na to, da so se odzvali pravni strokovnjaki, kar množica njih uglednih, mednarodno uglednih in tudi drugi tudi širša javnost je bil ta zapis sicer odmaknjen s spletne strani, ampak tudi na seji in vse do danes ne s strani ministra ne s strani Vrhovnega sodišča nismo dobili informacije kdo je odgovoren za to. To ni bil zapis, ki bi pomenil spodrsljaj, ampak to je bil zapis, ki ga nekdo očitno ali pa tisti, ki je pač dovolil to objavo in tisti, ki ga je zapisal tako tudi misli. Slovenija ne bo spoštovala odločitev Evropskega sodišča za človekove pravice. Kje pa se tukaj omenjeni sedaj najde, boste rekli. Mi nimamo odgovora kdo je odgovoren za to, imamo pa odgovore na to kdo je pristojen. Najvišja instanca gotovo predsednik Vrhovnega sodišča kot drugi v tem primeru tisti, ki je vodja Službe za odnose z javnostjo in kdo je vodja Službe za odnose z javnostjo to je gospa Tina Brecelj, ki je iz politične funkcije državne sekretarke šla zopet nazaj v pravosodje - toliko o ločenosti teh funkcij - se pravi pri nas zelo radi presedamo malo sem malo tja in gospa je partnerica omenjenega kandidata </font><br/>
<br/>
<b><font size="4">8. TRAK: (NB) - 11.35 </font></b><br/>
<br/>
<font size="4">	(Nadaljevanje) za podpredsednika Državnega zbora. To samo po sebi ni problem bila, kakorkoli že, v navezi. Veste ostale stvari, da ne bom zdaj napačno navedla, ampak to niti ni problem. Problem pa je to, da je bil sodnik poročevalec v tej zadevi ravno gospod Đžorđžević. Se pravi, tukaj pa se krog nekoliko sklene. In ker ne vemo kdo je odgovoren za ta zapis, vemo pa kdo je bil poročevalec, se pravi, odgovoren nekje za omenjeno sodbo pred evropskim sodiščem za človekove pravice, se v eni oziroma slovenski demokratski zdi nesprejemljivo, da danes obravnavamo omenjenega za kandidata za podpredsednika Vrhovnega sodišča, spoštovani, ker je bila z njegovo pomočjo praktično kršena ustava in akti in kršenje ugotovljeno pred Evropskim sodiščem za človekove pravice, se pravi, človekove pravice, in glede na vse bi bilo verjetno prav, da s takšnimi odločitvami počakamo do takrat, ko bodo te stvari razjasnjene. Jaz sem začudena, da sodni svet takšne zadeve spregleda in seveda omenjenemu da pozitivno mnenje, tudi Vrhovno sodišče, ampak veste, pri nas so te krogi zelo ozki. Zdaj če, na eni strani sem govorila o ambicioznosti, po drugi pa glede na to kolikokrat je omenjeni kandidiral na posamezno funkcijo, dobi človek pač občutek, da je omenjenega treba pa že res nekam postaviti. Zdaj ne vem, ali zato, da se plačujejo posamezna dela, zato ker je pač pomagal tam kjer je bilo potrebno ali gre za strah in se sprašujem že, če gre za strah, ker pač ni več funkcije v tej državi kjer omenjeni ne bi kandidiral. In kot rečeno, bil je kandidat že za predsednika Vrhovnega sodišča, pa je dobil negativno mnenje. Zdaj naenkrat je primeren za podpredsednika. Zdaj, rečeno je bilo, da ima neverjetno velike izkušnje in znanja na mednarodnem področju. Lepo vas prosim, poglejte, mi smo zavračali za Evropskega sodnika za človekove pravice osebo, ki pa je res imela mednarodne izkušnje. Res, velike mednarodne izkušnje. Tako, da pač v Slovenski demokratski stranki takega predloga ne moremo podpreti. Ker pa je tukaj ministrica, upamo, da bomo enkrat dobili odgovor. To, da je bilo zapisano na Vrhovnem sodišču, takšna reč ne more ostati zadeva nepojasnjena in odgovornost je znana. Če pač ni drugega, potem je treba iti od vrha navzdol, ampak kot rečeno, vemo pač in nekje se krog sklene, da je stvar nenavadna, na nek način tudi družinsko povezana, pa kakorkoli že je trenutno razmerje in predvsem pa imam tudi sama osebne velike moralne dileme, kajti nekdo, ki tako pritiska na neke institucije, ko gre za njegove družinske zadeve, se sprašujem kaj bo počel na funkciji podpredsednika Vrhovnega sodišča, ko bo šlo zopet zanj ali za tisto česar se bo lotil. Kajti, če že pri taki zadevi nima meja, kaj bo šele imel, ko bo imel v roki takšno oblast. 	</font><br/>
<font size="4">	Hvala. </font><br/>
<br/>
<b><font size="4">	PREDSEDNIK IVAN HRŠAK: </font></b><font size="4">Hvala. </font><br/>
<font size="4">	Želi še kdo razpravljati? (Ne.) Potem ti… Kdo? / sekretarke - gospa Jeraj./</font><br/>
<font size="4">	Kolegica Alenka Jeraj. Izvolite. </font><br/>
<br/>
<b><font size="4">	ALENKA JERAJ (PS SDS):</font></b><font size="4"> Hvala lepa. </font><br/>
<font size="4">	Tudi jaz gospoda Đžorđževića nebom podprla. Bi rada samo spomnila, na eno zadevo. Namreč v času opravljanja svoje funkcije je svetoval makedonski Vladi, za to je dobil dovoljenje takratnega predsednika Vrhovnega sodišča, gospoda Branka Masleše, čeprav po mojih podatkih in vedenju to ni v skladu z Zakonom o sodniški službi. Namreč in ob tem, da vemo koliko imamo zaostankov koliko </font><br/>
<br/>
<b><font size="4">9. TRAK (VI) 11.40</font></b><br/>
<br/>
<font size="4">	(nadaljevanje) imamo dela doma najbrž, da si ti vzameš en mesec in greš pač nekomu svetovati namesto da bi opravljal svoje delo, za katerega si bil imenovan in si plačan, je to najbrž problem. Namreč, Zakon o sodniški službi v 40. členu določa, da sodniška funkcija sodnika miruje, če je napoten na mednarodno civilno misijo ali organizacijo ali opravlja strokovne naloge na mednarodnem sodišču ali stalnem predstavništvu Republike Slovenije pri organizaciji s področja človekovih pravic. Torej, nič od tega ni bilo. Država ni ga poslala na nobeno civilno misijo ali kaj podobnega, ga napotila na civilno misijo ali kaj podobnega, ampak je šlo čisto enostavno za biznis. Zato je tukaj najbrž sporna tudi vloga gospoda Masleše, ki je to odobril, ker mu zakon zelo jasno govori kdaj sme nekomu dati status, da mu funkcija sodnika miruje. Že tako ima sodstvo nizko podporo. Ljudje so čedalje bolj kritični in nizko zaupanje v sodstvo in najbrž taki primeri in take zadeve ne koristijo ravno, da bi še bolj spoštovali funkcijo sodnika in tako naprej. In druga stvar, ki me moti pri vsem tem oziroma na katero bi opozorila, saj vplivati nanjo ne morem, da se prijavi le en kandidat, saj zato ni gospod Džordžević kriv, ampak to kaže na to, da se ljudje pač ne želijo izpostaviti, ker je potem marsikaj in polena pod noge in tako naprej, ampak če bi sodstvo funkcioniralo tako, kot bi moralo, si predstavljam, da imajo ljudje neke ambicije in si želijo napredovati v karieri in tako naprej in ne bi smel biti problem verjetno, da je nekaj kandidatov in imaš potem tudi nek izbor. To je pa sedaj že zelo čudno, da se vedno prijavi en kandidat ali pa vse skupaj deluje že malo vnaprej dogovorjeno. Mislim, da sicer to ni samo na področju sodstva, je tudi še kje drugje, ampak se mi zdi, da je to stvar, ki bi nas morala vse skrbeti. Očitno niso stvari tako ali pa so mesta rezervirana za izbrance in se pač vsi ostali, ki se nekako čutijo, da ne pripadajo pravi skupini in niti ne upajo oziroma ne želijo izpostaviti v smislu, da se prijavijo na nekaj takega, ki že vnaprej vedo, da nimajo možnosti. Ministrica je poudarila, torej rekla, da pomembno se mu zdi sodelovanje med sodstvom in mediji. Jaz mislim, da mediji so vseeno tisti, ki morajo kritično gledati stvari. Neko hudo prijateljstvo med sodno vejo in mediji se mi ne zdi ravno na mestu. Mediji morajo biti pač tisti, ki gledajo ali se stvari delajo tako, kot je treba ali ne in so tudi kritični. Ne vem sicer čisto točno kaj ste s tem mislila, to naj bi pač gospod izjavil, da si želi, da je to boljše. Tako da jaz gospoda Džordževića zaradi tega ne morem podpreti. Se pa ob takih imenovanjih, seveda, odpirajo tudi druga vprašanja vezana na sodstvo, ampak danes ni to tema, tako da bom tukaj končala. Hvala. </font><br/>
<br/>
<b><font size="4">	PREDSEDNIK IVAN HRŠAK:</font></b><font size="4"> Hvala. Želi še kdo razpravljati? Kolega Jožef Horvat, izvolite. </font><br/>
<br/>
<b><font size="4">	JOŽEF HORVAT (PS NSi):</font></b><font size="4"> Hvala lepa, gospod predsednik. Spoštovane kolegice in kolegi! Spoštovana gospa ministrica! </font><br/>
<font size="4">	Glede na navedbe, ki smo jih slišali, ki jih beremo v medijih, takšnih in drugačnih medijih, pa glede na to, da se je kandidacijski postopek, če smo jih smem imenovati, začel za časa vašega predhodnika, sicer ste tu takrat bili članica Vlade, jaz mislim, da bi bilo za državo najboljše, da postopek danes tukaj zaključimo, se ve kako in vi ponovno zaženete kandidacijski postopek. To je moj predlog. Res je, da ga moramo na MVK zaključiti, da o predlogu glasujemo. Mislim, da druge možnosti ni in da ministrica odpre ponovno postopek imenovanja. </font><br/>
<br/>
<b><font size="4">10. TRAK: (MK) – 14.45</font></b><br/>
<b><font size="4">	</font></b><br/>
<b><font size="4">	PREDSEDNIK IVAN HRŠAK: </font></b><font size="4">Hvala.</font><br/>
<font size="4">	Ministrica, bi želeli odgovoriti na te navedbe?</font><br/>
<font size="4">	Prosim, izvolite.</font><br/>
<br/>
<b><font size="4">	ANDREJA KATIČ:</font></b><font size="4"> Ja, zagotovo prosim, pričakujem, da se odločitev danes sprejme. Več kot leto in pol že traja postopek in predsednik Vrhovnega sodišča opozarja, da tako pomembna institucija težko deluje in opravlja vse svoje naloge brez podpredsednika.</font><br/>
<font size="4">	Mnenje posameznikov, ali pa posameznih političnih strank o posameznih strank je tako ali tako znano. Zakaj v javnosti nekdo uživa tako slab ugled? Najslabšega uživata Državni zbor, Vlada, tudi sodstvo zaradi včasih tudi pavšalnih navedb posameznikov ni na dosti boljšem.</font><br/>
<font size="4">	Izrečeno je bilo kar nekaj takih navedb, ki niso pravilne. Zagotovo sodne zaostanke Slovenija zmanjšuje in to smo že večkrat predstavili s podatki in ni res, da se ne zmanjšujejo.</font><br/>
<font size="4">	Tudi Slovenija je bila pohvaljena, kot primer izpostavljena, kako se naj izvršujejo sodbe ESČP in tudi kateri so bili najpogostejši primeri pred Evropskim sodiščem za človekove pravice, iz katere zakonodaje in vseh ostalih postopkov so izhajali, je bilo že večkrat tukaj predstavljeno, ampak danes ta točka ni tema. </font><br/>
<font size="4">	Jaz še enkrat povem: Ponovili smo postopek zaradi nove sestave na takšen način, kot je v bistvu predpisano. Ponovno sem pozvala Vrhovno sodišče in Sodni svet in so mi povedali, da so posredovali mnenje, razpis in da pri tem vztrajajo. Zato je danes potrebno sprejeti odločitev. In mi predlagamo, glede na to, da je dobil edini kandidat podporo tako s strani Vrhovnega sodišča, kot tudi Sodnega sveta, da tudi Državni zbor sovjo odločitev sprejme.</font><br/>
<font size="4">	Glede posameznih navedb, ki so bile izpostavljene, tudi osebne, se ne bi spuščala. Tudi na začetek, kdo je kam padel na glavo, ne, ampak zagotovo imate pred seboj podobno obrazložitev njegovega življenjepisa, mnenje vseh potrebnih organov in zato predlagam, da odločitev danes tudi sprejmete.</font><br/>
<font size="4">	Hvala.</font><b><font size="4"> </font></b><br/>
<b><font size="4">	</font></b><br/>
<b><font size="4">	PREDSEDNIK IVAN HRŠAK: </font></b><font size="4">Hvala.</font><br/>
<font size="4">	Želi še kdo razpravljati? </font><br/>
<font size="4">	Kolegica Alenka Jeraj.</font><br/>
<br/>
<b><font size="4">	ALENKA JERAJ (PS SDS): </font></b><font size="4">Mogoče nisem bila v svojem izvajanju čisto natančna. Jaz bi od ministrice želela, da mi pove, ali ocenjuje, da je bilo to, kar je gospod Đorđević počel leta 2016 kršenje zakona o sodniški službi ali ne?</font><br/>
<font size="4">	Namreč, ne glede na to, gospo je … Torej, najprej mu je bilo to dovoljeno tudi s strani Sodnega sveta, ampak že tam v Sodnem svetu je kar nekaj sodnikov temu nasprotovalo, torej, da se mu za svetovanje makedonski vladi, torej da mu status miruje. Kar nekaj članov sodnega sveta je opozorilo, da to ni skladno z Zakonom o sodniški službi in gospod je leta 2016 imel potem enem mesece mirovanje, druge mesece je pa delal potem tukaj na sodišču. Mogoče malo bolj točen podatek, jaz imam samo iz medijev, zato ne morem točno povedati kateri meseci so to bili, vi pa zagotovo veste, ne vem, v tem tudi nisem zasledila. </font><br/>
<font size="4">	Se pravi, z odločbo mu je gospod Branko Masleša odobril mirovanje sodniške funkcije za točno določene mesece v letu 2016 in v letu 2017, ostale mesece je pa bil sodnik na gospodarskem oddelku Vrhovnega sodišča. Ne? Določene mesece je pa svetoval makedonskima ministroma za ekonomijo in finance. 	Sprašujem, ali je to kršenje Zakona o sodniški službi, če pa ta določa, da sodniška funkcija sodniku miruje, če je napoten v mednarodno civilno misijo ali mednarodno organizacijo ali opravlja strokovne naloge na mednarodnem sodišču ali stalnem predstavništvu Republike Slovenije pri mednarodni organizaciji s področja človekovih pravic.	</font><br/>
<font size="4">	Pa mogoče, če imate tudi podatek, koliko mesec v teh dveh letih ga ni bilo v Ljubljani oziroma na sodišču, ampak je bil v Makedoniji?</font><b><font size="4"> </font></b><br/>
<b><font size="4">	</font></b><br/>
<b><font size="4">	PREDSEDNIK IVAN HRŠAK: </font></b><font size="4">Hvala.</font><br/>
<font size="4">	Ministrica želite odgovoriti?</font><br/>
<font size="4">	Prosim. </font><br/>
<br/>
<b><font size="4">	ANDREJA KATIČ:</font></b><font size="4"> Ja, se opravičujem, prej sem pozabila povedati; takih podrobnih podatkov danes nimam. Zagotovo pa je bil dr. Đorđević posredovan kot predstavnik Slovenije in v vsem tem času se ni ugotovilo, da bi bila kakršnakoli kršitev. Zato tudi še enkrat povem: Imamo pozitivno mnenje Vrhovnega sodišča, Sodnega sveta, na vas poslancih pa je, da se danes odločite, sprejmete odločitev. </font><br/>
<br/>
<b><font size="4">11. TRAK: (MK) – 11.50</font></b><br/>
<br/>
<font size="4">	(nadaljevanje) Vrhovno sodišče brez podpredsednika ne more delovati tako kot bi moralo.</font><b><font size="4"> </font></b><br/>
<b><font size="4">	</font></b><br/>
<b><font size="4">	PREDSEDNIK IVAN HRŠAK: </font></b><font size="4">Hvala lepa ministrica.</font><br/>
<font size="4">	Kolegica Anja Bah Žibert, izvolite.</font><br/>
<br/>
<b><font size="4">	ANJA BAH ŽIBERT (PS SDS): </font></b><font size="4">Hvala lepa. Zdaj, tale zadnji odgovor, se pravi, ministrica, vi pravite, da je svetoval vladi Makedonije glede na dogovor z državo, se pravi mu je bilo dovoljeno svetovanje vlade Makedonije in zato mu je bila funkcija zamrznjena, kajti on je pač svetoval. </font><br/>
<font size="4">	Ampak pustimo to. Tukaj ne gre zanj, tukaj, mislim, gre zanj, on je to opravljal, ampak glejte ministrica, mi seveda zmanjšujemo sodne zaostanke, ampak da je nekdo privilegiran in lahko svetuje in kot rečeno je bil takrat Sodni svet razdeljen. </font><br/>
<font size="4">	Predsednik sodnega sveta je rekel, da je šlo za kršitve. </font><br/>
<font size="4">	Takratni minister se glede tega ni želel opredeliti. Tudi danes nimamo zopet natančnih podatkov. Od 2016 se ta zgodba, poglejte, vleče. Še danes ni odgovora na to. Ampak pustimo to.</font><br/>
<font size="4">	Glejte ministrica, jaz sem vas vprašala, kaj je z objavo na spletni strani Vrhovnega sodišča? Ali ste od pristojnih zahtevali pojasnilo kdo je odgovoren? Tega do danes ni. In če tega do danes ni, spoštovani, v Slovenski demokratski stranki predlagamo, če ne boste podprli predlog predstavnika Nove Slovenije, gospod Horvata, da točko zaključimo in o njej razpravljamo takrat, ko bo ta zadeve razjasnjena. </font><br/>
<font size="4">	Nekdo, ki je vodil oziroma je bil vročevalec sodbe, ki je bila izgubljena pred Evropskim sodiščem za človekove pravice pred kratkim, je danes kandidat za podpredsednika Vrhovnega sodišča, na spletni strani se je pa ravno o njegovi zadevi objavilo, da se ne bo spoštovalo sodb Evropskega sodišča za človekove pravice.</font><br/>
<font size="4">	Glejte, jaz verjamem, da kadrovska suša na področju pravosodja pa vendarle ni takšna, da je potrebno za vsako ceno imenovati tistega, kjer zadeve niso čiste, niso jasne. </font><br/>
<font size="4">	Glejte, ne uživa zaupanja širše javnosti, ker so stvari odprte in nerešene. Glejte, če bi zadeva bila povsem jasna, bi danes vedeli kdo je odgovoren za do in bi bila že prevzeta odgovornost, pa ni bila. Pa ni to samo en zapis na neki spletni strani. </font><br/>
<font size="4">	Spoštovani, govorimo o zapisih na spletnih straneh Vrhovnega sodišča. In kot rečeno gre še za neke sorodstvene vezi pri teh zadevah, ki so še bolj potem dvomljivo vse skupaj nekako prikazuje stvar. </font><br/>
<font size="4">	In teh odgovorov nimamo in ne glede na to koliko časa postopek traja, ali leto dni ali leto in pol, jaz mislim, da bi se morali bolj ukvarjali s tem, ali je res nekdo, ki že kandidira na različne funkcije od leta 2009 res primeren in ali ne premoremo neke sveže kadrovske strukture, ki bo v bistvu dala nek nov zagon Vrhovnemu sodišču, ampak nenehno ponavljamo ena in ista imena, kot da je tam zaposlenih trije, štirje pa še te so v nekih medsebojnih, privatnih odnosih.</font><br/>
<font size="4">	In še nekaj ministrica. Jaz nisem govorila o njegovih osebnih zadevah. Jaz sem govorila o pritiskih na institucijo. Kdor pritiska na institucijo vzgoje in izobraževanje iz naslova moči je nesprejemljivo.</font><br/>
<font size="4">	Mene prav nič ne zanima za katero osebno stvar je šlo, ampak nedopusten je pritisk in nedopustne so tudi grožnje tistih, ki so tam sodelovali iz naslova sodniške moči.</font><br/>
<font size="4">	Glejte in to so problemi in težko me boste prepričali, da je to oseba, ki si zasluži mesto podpredsednika Vrhovnega sodišča. Še prej pa kot rečeno, glejte, če nimamo pojasnil kdo je odgovoren, predlagam v Slovenski demokratski stranki, da zadevo prekinemo, pridobimo za pojasnila, potem pa gremo naprej. </font><br/>
<font size="4">	Jaz mislim, da se nimamo česa bati.</font><br/>
<font size="4">	</font><br/>
<b><font size="4">12. TRAK: (ŠPE) – 11.55</font></b><br/>
<br/>
<font size="4">	(nadaljevanje) Ne opozicija, ne koalicija, bomo pač videli kaj je na stvari in če smo mi v zmoti, da je tukaj zadeva povsem čista, potem seveda boste lahko izglasovali predlog, ki ga podpirate.</font><br/>
<font size="4">	</font><br/>
<font size="4">	</font><b><font size="4">PREDSEDNIK IVAN HRŠAK:</font></b><font size="4"> Hvala. </font><br/>
<font size="4">Želi ministrica še odgovoriti? Prosim.</font><br/>
<br/>
<b><font size="4">ANDREJA KATIČ:</font></b><font size="4"> Ja, jaz bi še enkrat povedala. Omenjali ste Sodni svet, Sodni svet je na svoji 111. seji, dne 25. januarja 2018 sprejel odločitev, da kandidaturo podpira. </font><br/>
<font size="4">In jaz še enkrat povem – že enkrat je bilo umaknjeno z vaše komisije. Tako pomembna institucija deluje brez podpredsednika in tudi razumela sem pobudo poslanca Horvata, da se danes odloči. Če želite, da začnemo nov postopek, morate odločiti, ali imamo podpredsednika in ga podprete ali pa začnemo postopek znova. Naš predlog, tako Vrhovnega sodišča, Sodnega sveta, kot tudi mene je, da to kandidaturo podprete. Vse to, kar pa se dogaja leto pa pol – nekateri ste tudi ves ta čas tukaj, pa kaže na to, kako pomembno je, da se imenovanje sodnikov umakne iz politike, iz Državnega zbora.</font><br/>
<br/>
<b><font size="4">PREDSEDNIK IVAN HRŠAK: </font></b><font size="4">Hvala lepa</font><b><font size="4"> </font></b><font size="4">ministrica.</font><b><font size="4"> </font></b><br/>
<font size="4">Kolega Jožef Horvat.</font><br/>
<br/>
<b><font size="4">JOŽEF HORVAT (PS NSi): </font></b><font size="4">Hvala lepa gospod predsednik.</font><br/>
<font size="4">Jaz se strinjam z vami gospa ministrica, da je treba odločiti. Poslanci smo tisti, ki odločamo. Zdaj nekaj časa že razpravljamo o tem kandidatu. Razen vas, normalno in to kar smo dobili pisne sklepe, Sodni svet, predsednik vrhovnega sodišča in tako naprej, od koalicijskih poslancev kandidata nihče ne brani, vsaj do tega trenutka. Jaz čutim neko zadrego pri vseh, pa nikomur ne vidim ne v glavo, ne v srce. A je možno – zdaj pa sprašujem, to je zdaj seveda strokovno vprašanje – a je možno, da ta postopek zaključimo z nekim proceduralnim sklepom, da je postopek zaključen in v skladu z Zakonom o sodiščih, v skladu z Zakonom o Poslovniku, da niti ne glasujemo o kandidatu in da ministrico pozovemo, da prične ponovni  kandidacijski postopek? Najbrž ne, najbrž ne, potem pač moramo odločiti in pričakujem, da bo gospod kandidat tudi s strani tistih, ki ga bodo podprli, da nas kolegice in kolegi razsvetlijo, zakaj je ta kandidat dober, ker bo najbrž kakšno podporo dobil, ali pa se motim. </font><br/>
<font size="4">Z naše stani žal podpore ne bo, zelo jasno povem. </font><br/>
<br/>
<b><font size="4">PREDSEDNIK IVAN HRŠAK: </font></b><font size="4">Kolegica Alenka Jeraj.</font><br/>
<br/>
<b><font size="4">ALENKA JERAJ (PS SDS): </font></b><font size="4">Ja, torej jaz sem vprašala, če je bil kršen(?) Zakon o sodniški službi. Ministrica vi pravite, da ne, ampak takrat, ko se je odločalo o tem, ali bo dobil gospod odločbo o tem, da mu sme v tistem času mirovati status sodnika, je Sodni svet se o tem pogovarjal. Jaz tistega zapisnika nimam, ampak berem, kar je bilo objavljeno in vrhovni sodnik Janez Vlaj, član Sodnega sveta je takrat temu odločno nasprotoval in tudi povedal, da gre za kršenje Zakona o sodniški službi. In zdaj zame nekdo, ki krši zakon, pač ne more biti podpredsednik, ker dajemo malo napačen signal, vi ste pa tudi rekla, da je bil napoten v imenu države – ali je bila kakšna pogodba med državama, dogovor med državama? V kolikor jaz vem ne, je bil to čisto privatno njegov dogovor individualni z makedonsko vlado in mi smo mu šli celo tako na roko, da lahko tisti čas ni opravljal svoje funkcije, ki bi jo moral. Celo gospod Masleša je takrat rekel, da časovna razporeditev sodnikove odsotnosti, da ne bi nastajale vmes časovne vrzeli pri delu, ampak so mu zagotovili, da ne bo, ker bo nekdo drug potem opravljal to njegovo delo, ampak poslušajte no, to je tako… Mislim, predstavljajte si, da se polovica sodnikov odloči, da bodo zdaj malo svetovali drugje, pa bodo pol leta tukaj, pol leta, par mesecev pa delali nekje drugje. Glejte, to je malo tako. Mi se tukaj pogovarjamo o petinskem deležu poslancev in tako naprej, to je bil čisti posel tako ne, ampak, če si se ti enkrat odločil za sodnika in si sodnik in ni skladno z zakonom, ki dovoljuje tudi tako delo, seveda pod določenimi pogoji, ampak to ni bilo pod takimi pogoji. Jano to kaže, da ga ni država napotila, tudi to, da je dobival plačilo od makedonske vlade, ne od nas. Če bi bilo to, če bi bil on na neki misiji, bi verjetno to bil naš strošek.</font><br/>
<font size="4">Tako, da jaz mislim, da je gospod kršil Zakon o sodniški službi in vas prosim, da to ugotovimo ali ga je, ali ga ni. In tudi odgovornost tistih, ki so mu kljub temu  </font><br/>
<br/>
<b><font size="4">13. TRAK: (DAG) - 12.00</font></b><br/>
<br/>
<b><font size="4">	</font></b><font size="4">(nadaljevanje) napisali dovoljenje, da to sme na tak način početi. Jaz mislim, da je to zelo napačen signal. Lahko bomo jutri, saj pravim, imeli pol sodnikov, ki bodo malo svetovali pa delali še kaj drugega zraven; očitno imajo dovolj časa, pa jim bo funkcija mirovala en mesec, pa bodo pač delali za nekoga drugega. Ti so potrjeni v parlamentu s trajnim mandatom in tako naprej. </font><br/>
<font size="4">	Samo še stavek na tisto, kar je povedala kolegica Anja. Po virih in pričevanju je gospod sodnik nekomu grozil. Zaradi groženj ste vi ministra Bandellija odstavili. Ne vem…</font><br/>
<br/>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br/>
<font size="4">	Želi ministrica odgovoriti? Prosim.</font><br/>
<br/>
<font size="4">	</font><b><font size="4">ANDREJA KATIČ: </font></b><font size="4">Še enkrat povem, da podrobnosti ne poznam, zato ne morem povedati in odgovoriti na vprašanje, koliko mesecev, kaj, sem pa tja, kar je bilo povedano, je svetoval makedonski vladi. Kar vem, je to, da je Sodni svet, o katerem tudi kolegica poslanka govori, da je takrat imel pomisleke, tisti, ki je tudi pristojen za vodenje določenih postopkov, in da je ta Sodni svet tudi sprejel odločitev, da njegovo kandidaturo za podpredsednika Vrhovnega sodišča podpre, prav tako kot tudi obča seja Vrhovnega sodišča. Zdaj lahko, da so se kaki člani menjali ali kakorkoli, tega ne vem, ampak zagotovo, če bi bilo karkoli narobe, jaz nisem seznanjena, da bi bili izpeljani kakršnikoli postopki. Povem pa še enkrat, če želite, da… Mislim, postopek je treba zaključiti, ali imenujete podpredsednika ali ga ne imenujete, ampak mi ne moremo brez da zaključite postopek, sprejmete odločitev, v parlament prinesete kakršenkoli drug predlog. </font><br/>
<br/>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br/>
<font size="4">	Še kolegica Anja Bah Žibert.</font><br/>
<br/>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Kar se tiče takratnega Sodnega sveta, celo predsednik Sodnega sveta takrat je rekel, da je bil zakon kršen. Tako, vsaj avtoriteto predsednika bi morda pa vendar… Glejte, vi ste danes prišli, ministrica, s predlogom, na vprašanja pa ne znate odgovoriti. Govorite pa, o kako pomembni zadevi odločamo, o podpredsedniku Vrhovnega sodišča in kako problematično je, ker ga še nimamo. Glejte, naj vas spomnim, kolegice in kolegi, da kar dolgo časa tudi guvernerja Banke Slovenije nismo imeli, pa je potem postopek stekel in danes ga imamo. Kadar pač gre za neke, bom rekla, neodgovorjene zadeve - in meni niste odgovorili danes, kdo je odgovoren za tisto izjavo na spletni strani, dostop do spletnih strani pa bojda imajo tudi sodniki in služba za stike z javnostjo -, dokler vse te stvari niso razjasnjene, menimo, da si pač omenjeni ne zasluži te funkcije, ker je zadeva problematična. In ne izsiljevati s tem, da zdaj že kar lep čas nimamo podpredsednika Vrhovnega sodišča. Glejte, začetek postopka je bil v prejšnjem mandatu, vaša Vlada je padla oziroma odstopila, kajne, in potem se je seveda vse skupaj zamaknilo. Zato ne iskati zdaj razlogov drugje, zakaj postopka ni, zakaj še nimamo podpredsednika Vrhovnega sodišča. Dejstvo pa je, da zato, ker ga že dolgo nimamo, ne more biti edina komponenta za to, da ga danes imenujemo. Na nobeno vprašanje, na nobeno dilemo, ministrica, niste odgovorili, kot samo to, da mu je dal zeleno luč Sodni svet in pa Vrhovno sodišče. Ja, v redu, no, devet let nazaj mu je dalo pa rdečo luč za funkcijo, pa rdečo luč mu je dal tudi predsednik republike. Torej, ne se sklicevati zdaj na ta dva organa, vi ste predlagateljica in dokler tudi vi nimate razčiščenih stvari, se zelo čudim, da takšno osebo imenujete. Pravite, da stvari ne poznate podrobno, ampak vi pač prosto po Prešernu nekoga predlagate. Zame je to nesprejemljivo, ker govorimo o res pomembni funkciji v tej državi. </font><br/>
<br/>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br/>
<font size="4">	Želi ministrica odgovoriti? Prosim.</font><br/>
<br/>
<font size="4">	</font><b><font size="4">ANDREJA KATIČ: </font></b><font size="4">Ja, še enkrat. Saj, če bi bila iskrena volja s strani kogarkoli, pa tudi vas, ki ste že kar nekaj časa. 12. 4. je bil na Mandatno-volilni komisiji že ta predlog, pa bi se lahko tokom tega tudi pripravili bolj podrobni odgovori, za katere priznam, </font><br/>
<br/>
<b><font size="4">14. TRAK: (DAG) - 12.05</font></b><br/>
<br/>
<b><font size="4">	</font></b><font size="4">(nadaljevanje) da jih danes tu vseh nimam. Ampak če je bilo karkoli narobe, v tem času bi se to moralo že ugotoviti. Jaz pa vem, da je mnenje Vrhovnega sodišča kot mnenje Sodnega sveta takšno, kot ga imate pred seboj, in predlagam, da sprejmete odločitev. Komentirati vaše navedbe, »pravosodni bogovi so padli na glavo«, žal, ne morem. Se mi ne zdi prav in tudi ne vem, kaj naj v zvezi z vašim mnenjem, ki je seveda vaše osebno mnenje, in dopuščam, da imate takšnega, kot ga imate in ga tudi poveste kot poslanka, je v redu, ampak… Tudi to, kaj je bilo kje, so pavšalne navedbe, če bi bile konkretne navedbe, kot ste rekli, kje je bil pritisk na katere organe, da bi se o tem izrekli, je težko. Jaz samo pravim, da postopek traja leto in pol, da drugega predloga ne moremo dati, da je treba odločitev sprejeti, tudi ne izsiljujem, ampak samo povem in navajam dejstva. In ta dejstva so zdaj pred vami, vi se pa odločite. </font><br/>
<br/>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br/>
<font size="4">	Še kolegica Anja Bah Žibert. </font><br/>
<br/>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Ja, jaz sploh ne pričakujem, da boste moj stavek »pravosodni bogovi so padli na glavo« komentirali, ker sem to izrekla kot dejstvo. V razpravi se je pa samo potrdilo, da imam prav, ker vi ne znate odgovoriti na eno vprašanje. Še vedno mi niste odgovorili, kaj je z zapisom in kaj je z omenjeno sodbo pred Evropskim sodiščem za človekove pravice. Jaz sem govorila o pritiskih na institucije. Govorila sem o tem, da je to kandidat, ki je dobival vsa leta od 2009 naprej do danes rdeč karton za vse funkcije, kamor se je predlagal oziroma ga je nekdo predlagal. Povedala sem, da je sporno tudi njegovo ravnanje, kar se tiče dela v Makedoniji, ker je bil takrat Sodni svet razdeljen. Pa ne bom rekla, da je to njegova krivda, ampak moralna drža pa je vprašljiva, ker takrat smo se še kako ukvarjali s sodnimi zaostanki. In da nekdo lahko zamrzne in gre malo svetovat drugam, pa pride nazaj, če bi se uvedla takšna praksa, bi imeli danes še ne vem koliko sodnih zaostankov. Pač, vi ne odgovarjate na vprašanja. Glejte, če hočete svoj predlog… Pa še nekaj, ko govorite o tej zadevi, tudi vaš predhodnik ni hotel na njo odgovoriti. Vlada je pa reciklirana, zelo podobna, tako da… Se pravi, eden drugega ščitite. Mi smo želeli odgovore, pa jih nismo dobili, tudi poslanska vprašanja so bila na to temo postavljena. Tako ne govoriti, zakaj se niso stvari aprila odprle. Stvari so se odpirale, vendar z vaše strani pa tudi s strani vaših kolegov odgovorov ni. Ampak saj nek način vašega dela smo poznali že prej, ko ste bili na Ministrstvu za obrambo, kakšno je stanje, pa vsi vemo. </font><br/>
<br/>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br/>
<font size="4">	Želi še kdo besedo? Jože Tanko, postopkovno. </font><br/>
<br/>
<font size="4">	</font><b><font size="4">JOŽE TANKO (PS SDS): </font></b><font size="4">Hvala lepa za besedo. No, saj zdaj je vseeno, bo pa razprava o predlogu, tako da ne bo kakšne težave. </font><br/>
<font size="4">	Poglejte, zdajle je prišlo na dan ali pa se je odprlo veliko vprašanj, na katera ni kompetentnih odgovorov, pravzaprav ni nobenih odgovorov. In glede na to, no, da ne gre za kakršnokoli imenovanje, ampak za drugo osebo v pravosodju, bi bilo smiselno, da Mandatno-volilna komisija pridobi pisno vse te odgovore na postavljena vprašanja in dileme, ki so bile odprte. Gospod predsednik, nekaj dni, ni noben problem, kajne, da si za to vzamemo čas in potem naslednji teden, lahko tudi v sklopu seje Državnega zbora, pač to razpravo na osnovi dodatnih pojasnil, ki jih sedaj nimamo, nadaljujemo to razpravo o tej točki dnevnega reda. </font><br/>
<font size="4">	Kar zadeva očitke, koliko časa že ni podpredsednika Vrhovnega sodišča, štiri mesece ga ni v tem mandatu. Torej, če bi bila to tako nujna zadeva, bi bilo to eno prvih imenovanj na visoko uradniško mesto v tem pravosodnem sistemu ali pa funkcionarsko mesto v pravosodnem sistemu. Pa se ni mudilo. </font><br/>
<br/>
<b><font size="4">15. TRAK: (DAG) - 12.10</font></b><br/>
<br/>
<b><font size="4">	</font></b><font size="4">(nadaljevanje) Štiri mesece ali celo pet mesecev smo v tem mandatu že brez podpredsednika Vrhovnega sodišča. Se pravi, da nekaj dni ali pa če si teden še dodatno vzamemo ali pa eno sejo, en mesec, se kaj bistvenega na tem področju ne bo spremenilo. </font><br/>
<font size="4">	Bi pa opozoril še na eno zadevo. Včeraj je predsednik Državnega zbora na tiskovni konferenci dejal, da zaradi zelo majhne napake, ki jo je storil njegov minister na Ministrstvu za kulturo, gospod Prešiček, je jasno povedal, da jih pač mora minister dobiti po prstih. Zdaj tu govorimo o zahtevnejših odprtih vprašanjih, kot je šlo v tistem primeru uporabe službenega vozila za vožnjo glasbenih instrumentov. Jaz mislim, da bi, gospa ministrica, tudi v vašem interesu moralo biti, da pridemo na mizo s predlogom, ki je neoporečen, ki je čist, ki ima vso ustrezno spremljajočo dokumentacijo na postavljena vprašanja. Tu ne gre za neke včerajšnje zadeve, gre za stare stvari. In na ta vprašanja, ki se pojavljajo, predvsem s temi tremi razpravami, ki so bile do sedaj, bi morali imeti pripravljene odgovore. Ne gre za nič novega, to je bilo že publicirano večkrat, odgovarjano večkrat, tudi najbrž nedosledno, ampak brez tega se tega ne da. Dostikrat pravite v pravosodju, da mora biti neka odločitev brez sence dvoma; vaš nekdanji predsednik, gospod Pahor, je to dikcijo velikokrat uporabil. Pa naredimo, kajne, pripravite neko dodatno gradivo, da bomo poslanci odločali brez sence dvoma pri tem kadrovskem predlogu. Da bomo vedeli, kaj je bilo res in kaj ni bilo res, je bilo tako ali je bilo drugače, je prišlo do kršitev ali ni prišlo do kršitev, je prišlo do zlorab pri objavah ali ni prišlo, in tako naprej. To so pač elementarne stvari v kadrovskem postopku. In jaz upam, da je v koaliciji toliko modrosti, da boste pač omogočili, da ministrstvo ta svoj predlog s pojasnili dopolni. Za nič drugega ne gre, ta hip ne gre za popolnoma nobeno drugo stvar, ampak za dopolnitev gradiva in pripravo odgovorov na dileme, ki so bile postavljene v razpravi. Ministrica pravi, da sama zdaj teh odgovorov nima. Torej, dajmo ji nekaj časa, da te odgovore pripravi. To je procesni predlog, ki je bil že povedan, ga dopolnjujem in ga podpiram. Se pravi, da daste na glasovanje predlog, da se točko prekine in da se nadaljuje takrat, ko bodo pripravljeni odgovori na dileme, ki so bile izpostavljene v tej razpravi. Mislim, da je to najbolj korektno in tudi z vidika koalicije, ravnanj in dogodkov, ki so se zgodili že v tem mandatu, pravzaprav več kot pričakovano. Najbrž zahteva ni pretežka in nelogična, ampak z vidika razprave, z vidika tudi interesa javnosti, z vidika pojasnil je treba o tem odločiti. </font><br/>
<font size="4">	Zdaj pa, gospa ministrica, da se ta predlog ni obravnaval v prejšnjem mandatu, je pa problem prejšnje koalicije. Opozicija tega ni mogla izglasovati, ampak je prejšnja koalicija odločila, da se ta postopek ne nadaljuje, v prejšnjem mandatu. In kot vidite, nobene hitrosti ali pa česarkoli ni bilo, da bi se prej odločalo tudi v tem mandatu. Od septembra ali kdaj je bila Vlada imenovana, avgusta, kajne, do zdaj je minilo več kot pol leta. Torej, ta dilema glede hitrosti, te luknje in nepokritosti tega funkcionarskega mesta na Vrhovnem sodišču ne zdrži, bi rekel, vaše zahteve, da se takoj odloči, ne zdržijo, saj tudi sami niste predlagali ničesar v tem času, do nedavnega. </font><br/>
<br/>
<b><font size="4">16. TRAK: (DAG) - 12.15</font></b><br/>
<br/>
<b><font size="4">	</font></b><font size="4">(nadaljevanje) Tako, gospod predsednik, predlagam, da bi dali ta procesni predlog kolegice Bahove na glasovanje, da odpravimo vse te dileme, ki so povezane. Tako da te sence dvoma in tako naprej gredo z dnevnega reda in da dobimo na mizo ustrezno aranžiran, dopolnjen in obdelan kadrovski predlog za imenovanje. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK IVAN HRŠAK: </font></b><font size="4">Hvala.</font><br/>
<font size="4">	Želi še kdo besedo? Če ne, bom dal ta proceduralni predlog na glasovanje. / oglašanje v ozadju/ Ja, ga bom prebral. Na glasovanje dajem proceduralni predlog, da se obravnava navedene zadeve prekine do pridobitve dodatnih pisnih pojasnil predlagatelja v zvezi z vprašanji, izpostavljenimi v razpravi. Glasujemo.</font><br/>
<font size="4">	Kdo je za? (7 članov.) Kdo je proti? (11 članov.)<br/>
	Ugotavljam, da predlog ni sprejet. </font><br/>
<font size="4">	Želi še kdo razpravljati? Če ne, zaključujem razpravo. </font><br/>
<font size="4">	Prehajamo na glasovanje o naslednjem predlogu sklepa: »Mandatno-volilna komisija predlaga Državnemu zboru, da sprejme sklep, s katerim se za podpredsednika Vrhovnega sodišča Republike Slovenije za dobo 6 let imenuje dr. Miodrag Đorđević, vrhovni sodnik svetnik na Vrhovnem sodišču Republike Slovenije.« Glasujemo.</font><br/>
<font size="4">	Kdo je za? (9 članov.) Kdo je proti? (7 članov.)</font><br/>
<font size="4">	Ugotavljam, da je sklep sprejet.</font><br/>
<font size="4">	Zaključujem to točko dnevnega reda. Zahvaljujem se ministrici za sodelovanje in želim še naprej uspešno delo. </font><br/>
<font size="4">	</font><br/>
<font size="4">	Prehajamo na </font><b><font size="4">2. TOČKO DNEVNEGA REDA - OBRAVNAVA ODSTOPNIH IZJAV DVEH ČLANOV NADZORNEGA SVETA RADIOTELEVIZIJE SLOVENIJA. </font></b><br/>
<b><font size="4">	</font></b><font size="4">Gradivo, odstopni izjavi dveh članov, ste članice in člani  zaradi varstva podatkov prejeli v varovani predal v sistemu Udis. </font><br/>
<font size="4">	Uvodna pojasnila. V skladu s prvim odstavkom 26. člena Zakona o Radioteleviziji Slovenija ima RTV Slovenija nadzorni svet, ki šteje 11 članov, od katerih Državni zbor imenuje 5 članov, pri čemer mora upoštevati zastopanost političnih strank v Državnem zboru. Mag. Aleksander Igličar in gospod Matjaž Rakovec, ki ju je Državni zbor 14. 12. 2017 imenoval za člana Nadzornega sveta RTV Slovenija, sta Državnemu zboru predložila odstopni izjavi s tega mesta. Sedmi odstavek 26. člena Zakona o Radioteleviziji Slovenija predvideva predčasno prenehanje mandata člana Nadzornega sveta RTV Slovenija, in sicer zaradi neizpolnjevanja pogojev za imenovanje oziroma izvolitev ali zaradi odstopa člana. Ista določba še določa, da se za nadomestitev člana, ki mu je predčasno prenehal mandat, smiselno uporabljajo določbe tega zakona o nadomestitvi članov Programskega sveta. </font><br/>
<font size="4">	Predlagam, da določimo besedili ugotovitvenih sklepov o prenehanju mandata dveh članov Nadzornega sveta RTV Slovenija, ki ju bomo posredovali Državnemu zboru, in da po seznanitvi Državnega zbora Mandatno-volilna komisija pozove poslanske skupine, da predlagajo kandidata za dva nova člana, ki bosta imenovana za preostanek mandata. Predlagam, da je rok za posredovanje predlogov kandidatov do vključno srede, 13. februarja 2019. Se s tem strinjate? (Da.) </font><br/>
<font size="4">	Odpiram razpravo. Kdo želi razpravljati? Izvolite, podpredsednica Anja Bah Žibert. </font><br/>
<br/>
<font size="4">	</font><b><font size="4">ANJA BAH ŽIBERT (PS SDS): </font></b><font size="4">Hvala lepa.</font><br/>
<font size="4">	Saj ne gre toliko za našo komisijo, mi zgolj odločamo o tem, ali nekoga imenujemo, ali sprejmemo njegov odstop. Pa vendar </font><br/>
<br/>
<b><font size="4">17. TRAK: (ŠPE) – 12.20</font></b><br/>
<br/>
<font size="4">	(nadaljevanje) se mi zdi pri tej zadevi pomembno, glede na navedbe enega od članov, dosedanjega člana nadzornega sveta, gospoda Igličarja, ki je navedel tudi razloge za svoj odstop. Navaja, da je bil imenovan v ta nadzorni svet v upanju, da bi prišlo tudi so sprememb v vodenju in poslovanju zavoda. In po njegovem mnenju bi zadeva tudi morala biti realizirana in poslovanje in izboljšanje stanja v poslovanju zavoda, tudi realizirano in ker temu ni tako, je še dodatno nekako pretehtala ta odločitev, da odstopi iz te funkcije. </font><br/>
<font size="4">	Tako da jaz upam, da to sejo poslušajo tudi odgovorni na ministrstvu, minister sam, da se ne bo ukvarjal samo z prevozi njegovih instrumentov, ampak da takšne zadeve pogledajo in tudi ustrezno ukrepajo. Kajti gre za davkoplačevalski denar in zadeva ne more ostati spregledana.</font><br/>
<font size="4">	Hvala.</font><br/>
<br/>
<b><font size="4">PREDSEDNIK IVAN HRŠAK:</font></b><font size="4"> Hvala lepa.</font><br/>
<font size="4">	Želi še kdo razpravljati? Če ne, zaključujem razpravo.</font><br/>
<font size="4">	Na glasovanje dajem najprej naslednja predloga sklepov. Prvi, Mandatno-volilna komisija predlaga Državnemu zboru, da se na podlagi 7. odstavka 26. člena Zakona o Radioteleviziji Slovenija in 112. člena Poslovnika Državnega zbora seznani z naslednjim sklepom: ugotovi se, da je mag. Aleksander Igličar odtopil z mesta člana nadzornega sveta RTV Slovenija, zato mu na podlagi 7. odstavka 26. člena Zakona o Radioteleviziji Slovenija, preneha mandat člana nadzornega sveta RTV Slovenija. </font><br/>
<font size="4">	Začetek glasovanja.</font><br/>
<font size="4">	Kdo je za? (16 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	In drugi. Mandatno-volilna komisija predlaga državnemu zboru, da se na podlagi 7. odstavka 26. člena Zakona o Radioteleviziji Slovenija in 112. člena Poslovnika državnega zbora seznani z naslednjim sklepom: ugotovi se, da je gospod Matjaž Rakovec odstopil z mesta člana Nadzornega sveta RTV Slovenija, zato mu na podlagi 7. odstavka 26. člena Zakona o Radioteleviziji Slovenija, preneha mandat člana Nadzornega sveta RTV Slovenija.</font><br/>
<font size="4">	Začetek glasovanja.</font><br/>
<font size="4">	Kdo je za? (16 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	Na glasovanje dajem še naslednji predlog sklepa. Mandatno-volilna komisija po seznanitvi Državnega zbora s prenehanjem mandata dveh članov Nadzornega sveta RTV Slovenija, pozove poslanske skupine, da jih do vključno srede, 13. februarja 2019 posredujejo predloge kandidatov za dva člana Nadzornega sveta RTV Slovenija, ki bosta imenovana za preostanek mandata.</font><br/>
<font size="4">	Začetek glasovanja.</font><br/>
<font size="4">	Kdo je za? (17 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	Zaključujem to točko dnevnega reda.</font><br/>
<br/>
<font size="4">	Prehajamo na </font><b><font size="4">2.A TOČKO DNEVNEGA REDA – PREDLOG SKLEPA O SESTAVI IN IMENOVANJU PREDSEDNIKA, PODPREDSEDNIKA ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU ODGOVORNOSTI NOSILCEV JAVNIH FUNKCIJ, NA PROGRAMU OTROŠKE KARDIOLOGIJE TER PODROČJU NABAV IN UPRAVLJANJA Z MEDICINSKO OPREMO IN ZDRAVSTVENIM MATERIALOM. </font></b><br/>
<b><font size="4">	</font></b><font size="4">Kot gradivo za to točko dnevnega reda ste prejeli delovno gradivo predloga sklepa, ki je objavljeno na spletni strani in poziv poslanskim skupinam ter predloge poslanskih skupin, ki ste jih prejeli v sistemu UDIS.</font><br/>
<font size="4">	Uvodna pojasnila: Državni zbor je na predlog skupine poslancev na seji 20. decembra 2018, odredil predmetno </font><br/>
<br/>
<b><font size="4">18. TRAK: (TB) – 12.25</font></b><br/>
<br/>
<font size="4">	(nadaljevanje) parlamentarno preiskavo. Državni zbor v skladu s 5. členom Poslovnika o parlamentarni preiskavi za vsako parlamentarno preiskavo imenuje posebno Preiskovalno komisijo in sicer, na isti seji, na kateri izda akt o odreditvi, najkasneje pa na prvi naslednji seji. Zato je Mandatno-volilna komisija pozvala poslanske skupine, da ji posredujejo predloge o številčni zastopanosti poslanske skupine v sestavi Preiskovalne komisije ter predloga kandidatov za predsednika, podpredsednika, člane in namestnike članov predmetne Preiskovalne komisije.</font><br/>
<font size="4">	Navedena parlamentarna preiskava je odrejena na zahtevo tretjine poslancev, zato je potrebno pri njeni sestavi upoštevati peti odstavek 6. člena Poslovnika, v skladu s katerim imajo vse poslanske skupine v preiskovalni komisiji enako število članov oziroma njihovih namestnikov, predsednik Preiskovalne komisije pa se imenuje izmed poslancev, ki so vložili zahtevo za uvedbo parlamentarne preiskave.</font><br/>
<font size="4">	V skladu s predlogi poslanskih skupin ste kot delovno gradivo prejeli predlog sklepa, iz katerega je razvidna številčna zastopanost poslanskih skupin in sicer naj bi vsaka poslanska skupina imela 1 člana in 1 namestnika. Iz predloga sklepa izhajajo tudi predlogi kandidatov za predsednico, podpredsednika, člane in namestnike članov.</font><br/>
<font size="4">	Predloge so posredovale vse poslanske skupine, z izjemo Poslanske skupine italijanske in madžarske narodne skupnosti, tako da bi Preiskovalna komisija imela 9 članov in 9 namestnikov članov.</font><br/>
<font size="4">	Odpiram razpravo, želi kdo o tem razpravljati? (Ne.) Če ne, zaključujem razpravo. Na glasovanje dajem naslednji predlog sklepa: Mandatno-volilna komisija predlaga Državnemu zboru, da sprejme sklep o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju odgovornosti nosilcev javnih funkcij na programu otroške kardiologije ter področju nabav in upravljanju z medicinsko opremo in zdravstvenim materialom.</font><br/>
<font size="4">	Glasujemo.</font><br/>
<font size="4">	Kdo je za? (17 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	Zaključujem to točko dnevnega reda.</font><br/>
<br/>
<font size="4">	Prehajamo na </font><b><font size="4">2.B TOČKO DNEVNEGA REDA – PREDLOG SKLEPA O SESTAVI IN IMENOVANJU PREDSEDNIKA, PODPREDSEDNIKA, ČLANOV IN NAMESTNIKOV ČLANOV PREISKOVALNE KOMISIJE O UGOTAVLJANJU DOMNEVNEGA PRANJA DENARJA V NKBM D.DO., DOMNEVNEGA NEZAKONITEGA FINANCIRANJA POLITIČNE STRANKE SDS IN DOMNEVNEGA NEZAKONITEGA FINANCIRANJE VOLILNE KAMPANJE SDS ZA PREDČASNE VOLITVE POSLANCEV V DRŽAVNI ZBOR 2018.</font></b><br/>
<font size="4">	Kot gradivo za to točko dnevnega reda, ste prejeli: Delovno gradivo predloga sklepa, ki je objavljen na spletni strani in pa poziv poslanskim skupinam ter predloge poslanskih skupin, ki ste jih prejeli v sistemu UDIS. Uvodna pojasnila: Državni zbor je na predlog skupine poslancev na seji 20. decembra 2018, odredil predmetno parlamentarno preiskavo. Tudi pri imenovanju te Preiskovalne komisije gre za iste pravne podlage kot pri predhodni točki dnevnega reda, zato jih uvodoma ne bi ponavljal.</font><br/>
<font size="4">V skladu s predlogi poslanskih skupin, ste kot delovno gradivo prejeli predlog sklepa iz katerega je razvidna številčna zastopanost poslanskih skupin in sicer naj bi vsaka poslanska skupina imela enega člana in enega namestnika, z izjemo Poslanske skupine italijanske in madžarske narodne skupnosti, ki je predlagala samo kandidata za člana, ne pa tudi za namestnika člana.</font><br/>
<font size="4">Iz predloga sklepa izhajajo tudi predlogi kandidatov za predsednika, podpredsednika, člane in namestnike članov. Predloge so posredovale vse poslanske skupine, tako da bi Preiskovalna komisija imela 10 članov in 9 nadomestnih članov.</font><br/>
<font size="4">Odpiram razpravo članic in članov Mandatno-volilne komisije. Želi kdo razpravljati? (Ne.) Če ne, zaključujem razpravo.</font><br/>
<font size="4">Na glasovanje dajem naslednji predlog sklepa: Mandatno-volilna komisija predlaga Državnemu zboru, da sprejme sklep o sestavi in imenovanju predsednika, podpredsednika, članov in namestnikov članov Preiskovalne komisije o ugotavljanju domnevnega pranja denarja v NKBM d.d., domnevnega nezakonitega financiranja politične stranke SDS in</font><br/>
<br/>
<b><font size="4">19. TRAK: (TB) – 12.30</font></b><br/>
<br/>
<font size="4">	(nadaljevanje) domnevnega nezakonitega financiranja volilne kampanje SDS za predčasne volitve poslancev v Državni zbor 2018.</font><br/>
<font size="4">	Glasujemo.</font><br/>
<font size="4">	Kdo je za? (17 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<font size="4">	Tako zaključujem tudi to točko dnevnega reda.</font><br/>
<br/>
<font size="4">	Prehajamo na </font><b><font size="4">2.C TOČKO DNEVNEGA REDA – UGOTOVITEV PRENEHANJA MANDATA SODNICE POROTNICE DELOVNEGA IN SOCIALNEGA SODIŠČA V LJUBLJANI ZA ODLOČANJE V DELOVNIH SPORIH.</font></b><br/>
<font size="4">	Gradivo za to točko dnevnega reda ste članice in člani zaradi varstva podatkov prejeli v varovani program v sistemu UDIS.</font><br/>
<font size="4">Uvodna pojasnila: Gaja Štovičej, ki jo je Državni zbor 21. septembra 2015 izvolil za sodnico porotnico Delovnega in socialnega sodišča v Ljubljani za odločanje v delovnih sporih, je 14. januarja 2019 Državni zbor obvestila, da se odpoveduje mandatu sodnice porotnice na naveden sodišču. Zakon o sodiščih, v tretjem odstavku 51. člena določa, da sodniku porotniku med drugim preneha mandat, če se odpove mandatu sodnika porotnika. Iz šestega odstavka, istega člena nadalje izhaja, da se v teh primerih izda ugotovitvena odločba o prenehanju mandata sodnika porotnika.</font><br/>
<font size="4">Želi kdo o tem razpravljati? (Ne.) Če ne, zaključujem razpravo. Predlagam, da se Mandatno-volilna komisija seznani z naslednjim ugotovitvenim sklepom: Gaji Štovičej preneha mandat sodnice porotnice Delovnega in socialnega sodišča v Ljubljani za odločanje v delovnih sporih.</font><br/>
<font size="4">Zaključujem to točko dnevnega reda.</font><br/>
<font size="4">Ker bosta 4. in 5. točka dnevnega reda, v skladu s prvim odstavkom 206. člena Poslovnika Državnega zbora potekala brez navzočnosti javnosti, prekinjam sejo za 10 minut in jo bomo nadaljevali ob 12.40 uri.</font><br/>
<br/>
<b><font size="4">Odprti del seje je bil končan 24. januarja 2019 ob 12.32.</font></b>
</root>