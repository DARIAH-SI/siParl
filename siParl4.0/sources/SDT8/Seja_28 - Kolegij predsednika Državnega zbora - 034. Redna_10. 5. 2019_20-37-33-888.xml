<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">34. seja</font>
         </b>
         <br/>
         <br/>
         <b>
            <font size="4">(10. maj 2019)</font>
         </b>
      </p>
   </div>
   <br/>
   <b>
      <font size="4">Sejo je vodil mag. Dejan Židan, predsednik Državnega zbora.</font>
   </b>
   <br/>
   <b>
      <font size="4">Seja se je začela ob 10.03.</font>
   </b>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Spoštovane poslanke, spoštovani poslanci, gospe in gospodje!</font>
   <br/>
   <font size="4">Začenjam 34. sejo Kolegija ter pozdravljam vse prisotne!</font>
   <br/>
   <font size="4">Obveščam vas, sem vas v sredo 8. 5. 2019 obvestil, da bo na dnevni red uvrščena tudi 1.a točka, to je dogovor o sklicu izredne seje. Prav tako sem včeraj poslal novo gradivo k točki 3., 4. in 5, hkrati pa sem informiran o naslednjih nadomeščanjih: gospa Alenka Jeraj nadomeščate gospoda Danijela Krivca, gospod Jani Prednik nadomeščate gospoda Matjaža Hana, gospod Robert Pavšič nadomeščate gospoda Braneta Golubovića in gospod Jani Möderndorfer nadomeščate gospoda Igorja Zorčiča.</font>
   <br/>
   <br/>
   <font size="4">S tem prehajamo na</font>
   <b>
      <font size="4">1. TOČKO DNEVNEGA REDA - DOGOVOR O SKLICU IZREDNE SEJE DRŽAVNEGA ZBORA.</font>
   </b>
   <br/>
   <font size="4">Gradivo k tej točki ste prejeli s sklicem seje Kolegija, in sicer dve zahtevi skupine poslank in poslancev za sklic izredne seje Državnega zbora. Predlagam, da na podlagi obeh zahtev skličemo eno izredno sejo zbora. V zvezi s sklicem 22. izredne seje tako predlagam sledeče: Kot predlog dnevnega reda,</font>
   <br/>
   <br/>
   <b>
      <font size="4">2. TRAK: (ŠPE) – 10.05</font>
   </b>
   <br/>
   <br/>
   <b>	</b>
   <font size="4">(nadaljevanje) Ki je določen z zahtevami in se glasi: prvič, Predlog priporočila Državnim organom v zvezi z zlorabami v pravosodju in vplivi na neodvisne sodne odločitve; kot drugo – Predlog zakona o spremembah in dopolnitvah Zakona o množičnem vrednotenju nepremičnin, nujni postopek; nato Predlog zakona o spremembah zakona o spremembah in dopolnitvah Zakona o evidentiranju nepremičnin, nujni postopek. Kot datum seje v ponedeljek, in tu je popravek – ob 12. uri in kot najava časa za razpravo. Za poslanske skupine ena točka po tretjem odstavku 67. člena Poslovnika zbora in do 15 minut za dopolnilno obrazložitev predlagatelja priporočila, skupina poslancev s prvopodpisanim gospodom Danijelom Krivcem in do 60 minut za razpravo predlagatelja ter do 15 minut za predstavitev mnenja vlade in do 60 minut za razpravo vlade pri 1. točki. In nato do 5 minut za dopolnilno obrazložitev predlagatelja predlogov zakona pri 2. in 3. točki. Časa za razpravo ni treba določiti, saj matičnih delovnih teles zboru predlaga, da sprejem predlogov zakonov v predloženem besedilu.</font>
   <br/>
   <font size="4">S tem spoštovane poslanke, spoštovani poslanci, odpiram razpravo. Želi kdo spregovoriti?</font>
   <br/>
   <font size="4">S tem prehajamo na glasovanje. Prvi predlog sklepa se glasi: »Poslanske skupine k eni točki dnevnega reda 22. izredne seje Državnega zbora, najavijo čas v skladu s tretjim odstavkom 67. člena Poslovnika zbora.</font>
   <br/>
   <font size="4">Kdo je za? (Vsi.)</font>
   <br/>
   <font size="4">Ugotavljam, da je sklep soglasno sprejet.</font>
   <br/>
   <font size="4">Drugi predlog sklepa: »Za uvodno obrazložitev ima predlagatelj predloga priporočila na voljo do 15 minut, za razpravo pa do 60 minut. Vlada ima za uvodno predstavitev mnenja k predlogu priporočila na voljo do 15 minut in do 60 minut za razpravo«.</font>
   <br/>
   <font size="4">Kdo je za? (Vsi.)</font>
   <br/>
   <font size="4">Ugotavljam, da je sklep soglasno sprejet.</font>
   <br/>
   <font size="4">Kot tretji predlog: »Za uvodno obrazložitev ima Vlada kot predlagatelj pri 2. in 3. točki na voljo do 5 minut«.</font>
   <br/>
   <font size="4">Kdo je za? (Vsi.)</font>
   <br/>
   <font size="4">Ugotavljam, da je sklep soglasno sprejet.</font>
   <br/>
   <font size="4">S tem povezano imam še obvestilo: ker bo izredna seja Državnega zbora že v ponedeljek, je treba vsa opravila v zvezi z njeno pripravo opraviti še danes, vodje poslanskih skupin zato prosim, da danes do 13. ure najavite čas za razpravo ter sporočite imena poslank in poslancev, ki bodo predstavili stališče poslanskih skupin in imena pri treh točkah ter imena razpravljavcev k 1. točki. Ker sta 2. in 3. točka vsebinsko povezani, bom uvodno obrazložitev predlagatelja predstavitve poročil matičnih delovnih teles ter predstavitev stališč poslanskih skupin, za obe točki opravili skupaj. Na osnovi vaših najav bom še danes pripravil časovni potek in vrstni red razpravljavcev 22. izredne seje. V zvezi s potekom obravnave 1. točke, to je Predlog priporočila državnim organom v zvezi z zlorabami v pravosodju in vplivi na neodvisne sodne odločitve, vodje poslanskih skupin prosim, da poslanke in poslance opozorite, da se v svojih razpravah držijo pristojnosti Državnega zbora, to je da se omejijo na oceno stanja in predloge ukrepov na obravnavanem področju in ne na obravnavo konkretnih primerov sodnih postopkov, saj bi to lahko pomenilo nedopusten poseg v neodvisen položaj sodstva.</font>
   <br/>
   <font size="4">S tem zaključujem to točko dnevnega reda.</font>
   <br/>
	  <br/>
   <font size="4">Prehajamo na</font>
   <b>
      <font size="4">DOGOVOR O SKLICU IZREDNE SEJE DRŽAVNEGA ZBORA.</font>
   </b>
   <br/>
   <b>	</b>
   <font size="4">Z dopisom za širitev dnevnega reda seje kolegije, ste kot gradivo k tej točki sprejeli zahtevo skupine 25 poslank in poslancev, s prvopodpisanim gospodom Danijelom Krivcem za sklic izredne seje in v zvezi s sklicem 23. izredne seje Državnega zbora predlagam naslednje: predlog dnevnega reda kot je določen z zahtevo in sicer predlog priporočila v zvezi z anomalijami v sistemu plač v javnem sektorju. Kot datum seje petek, 17. maja 2019 ob 10. uri do zaključka seje. Seja kolegija za določitev časa majske seje zbora bo zaradi tega predvidoma ob 8. 30 oziroma ob 9. uri. Najava časa za razpravo – za poslanske skupine ene točke po tretjem odstavku 67. člena Poslovnika zbora do 15 minut za dopolnilno obrazložitev predlagatelja priporočila in do 60 minut za razpravo predlagatelja ter do 15 minut za predstavitev mnenja vlade in do 60 minut za razpravo vlade. Ali želi kdo besedo? Ugotavljam, da ne.</font>
   <br/>
   <font size="4">Prehajamo na predlog sklepa: »Poslanske skupine k eni točki dnevnega reda 23. izredne seje Državnega zbora, najavijo čas v skladu s tretjim odstavkom 67. člena Poslovnika zbora.«</font>
   <br/>
   <br/>
   <b>
      <font size="4">3. TRAK: (TB) – 10.10</font>
   </b>
   <br/>
   <br/>
   <font size="4">(nadaljevanje) Kdo je za? (Vsi.) Najlepša hvala, imamo soglasje. Ugotavljam, da je bil sklep soglasno sprejet.</font>
   <br/>
   <font size="4">Naslednji predlog: Za uvodno obrazložitev ima predlagatelj Predloga priporočila na voljo do 15 minut, za razpravo pa do 60 minut. Vlada ima za uvodno predstavitev mnenja k Predlogu priporočila na voljo do 15 minut in do 60 minut za razpravo.</font>
   <br/>
   <font size="4">Kdo je za? (Vsi.) Hvala za soglasje, ugotavljam, da je bil sklep soglasno sprejet in s tem zaključujem to točko dnevnega reda.</font>
   <br/>
   <br/>
   <font size="4">Sedaj smo pri</font>
   <b>
      <font size="4">PREDLOGIH ZA OBRAVNAVO PREDLOGOV ZAKONOV PO SKRAJŠANEM POSTOPKU.</font>
   </b>
   <font size="4">Predlog ste prejeli s sklicem seje kolegija, razpravljali in odločali bomo o dveh predlogih za obravnavo predloga zakona po skrajšanem postopku.</font>
   <br/>
   <font size="4">Najprej o predlogu zakona o spremembah in dopolnitvah Zakona o postopku priznavanja poklicnih kvalifikacij za upravljanje reguliranih poklicev.</font>
   <br/>
   <font size="4">Prosim predstavnika Vlade, generalnega sekretarja, gospoda Stojana Tramteta, da nam poda obrazložitev, izvolite.</font>
   <br/>
   <br/>
   <b>
      <font size="4">STOJAN TRAMTE:</font>
   </b>
   <font size="4">Hvala lepa za besedo, predsednik.</font>
   <br/>
   <font size="4">Vlada Republike Slovenije predlaga Državnemu zboru, da Predlog zakona obravnava po skrajšanem postopku, saj gre za uskladitev zakona s pravom EU in sicer z Direktivo Evropskega parlamenta in Sveta o priznanju poklicnih kvalifikacij. S sprejetjem navedenega zakona je bil sicer zagotovljen delni prenos direktive, vendar je Evropska komisija po podrobni preučitvi nacionalnih določb ugotovila nekatere manjše nepravilnosti, na kar nas je opozorila z dvema uradnima opominoma. S to uskladitvijo se povečujeta transparentnost in jasnost upravnih postopkov. Toliko, hvala.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, gospod generalni sekretar.</font>
   <br/>
   <font size="4">Želi kdo razpravljati? Ugotavljam, da ne.</font>
   <br/>
   <font size="4">Dajem na glasovanje predlog sklepa, ki se glasi: »Predlog zakona o spremembah in dopolnitvah Zakona o postopku priznavanja poklicnih kvalifikacij za upravljanje reguliranih poklicev se obravnava po skrajšanem postopku.«</font>
   <br/>
   <font size="4">Kdo je za? (Vsi.) Imamo soglasje, najlepša hvala, sklep je bil soglasno sprejet.</font>
   <br/>
   <br/>
   <font size="4">In s tem prehajamo na</font>
   <b>
      <font size="4">PREDLOG ZAKONA O SPREMEMBAH ZAKONA O LEKARNIŠKI DEJAVNOSTI.</font>
   </b>
   <font size="4">Sopredlagatelj ste gospod Jani Möderndorfer. Želite besedo? Izvolite.</font>
   <br/>
   <br/>
   <b>
      <font size="4">JANI (JANKO) MÖDERNDORFER (PS SMC):</font>
   </b>
   <font size="4">Hvala lepa, predsednik.</font>
   <br/>
   <font size="4">15. 12. 2016 leta je Državni zbor sprejel Zakon o lekarniški dejavnosti, katerega smo v bistvu v Državnem zboru za določene izvajanje tega zakona seveda prestavili datum za dve leti in v tem času se je pokazalo, da bi lahko nastala večja finančna in materialna škoda, zato seveda sem predlagal, skupaj z mag. Branislavom Rajićem Predlog spremembe Zakona o lekarniški dejavnosti in s tem seveda tudi preprečit določeno škodo, ki bi nastala. Hvala lepa.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala, gospod poslanec.</font>
   <br/>
   <font size="4">Želi kdo razpravljati? Ugotavljam, gospa Alenka Jeraj, izvolite.</font>
   <br/>
   <br/>
   <b>
      <font size="4">ALENKA JERAJ (PS SDS):</font>
   </b>
   <font size="4">No, mi nasprotujemo skrajšanemu postopku. V predlogu se govori o tem, da je neustavnost, neustavnosti na Ustavnem sodišču še ni bila dokazana. Poleg tega je predlagatelj bil član prejšnje koalicije, ko so to sprejeli in bi lahko takrat opozoril na težave, ki se zdaj pojavljajo, tako da mi bomo nasprotovali skrajšanemu postopku.</font>
   <br/>
   <br/>
   <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala za vaše stališče, gospa poslanka.</font>
   <br/>
   <font size="4">S tem ugotavljam, da je razprava zaključena in prehajamo na glasovanje o predlogu sklepa: »Predlog zakona o spremembah Zakona o lekarniški dejavnosti se obravnava po skrajšanem postopku.«</font>
   <br/>
   <font size="4">Kdo je za? (LMŠ, Desus, SD, SAB, SMC, SNS.) S tem ugotavljam, da je zadostno število glasov na kolegiju, da je sklep sprejet in s tem zaključujem to točko dnevnega reda.</font>
   <br/>
   <br/>
   <font size="4">Prehajamo na</font>
   <b>
      <font size="4">DOGOVOR O PRIPRAVI SKLICA 8. SEJE DRŽAVNEGA ZBORA, KI SE BO PRIČELO V PONEDELJEK, 20. MAJA 2019.</font>
   </b>
   <font size="4">Novo gradivu k tej točki ste prejeli včeraj. Želi kdo razpravljati?</font>
   <br/>
   <font size="4">Gospa Alenka Jeraj, izvolite.</font>
   <br/>
   <br/>
   <b>
      <font size="4">ALENKA JERAJ (PS SDS):</font>
   </b>
   <font size="4">Ja, v zvezi z temle zakonom, torej Predlog Zakona o postopku sodnega varstva nekdanjih imetnikov kvalificiranih obveznosti bank. Zdaj, to predlaga Vlada, ne? Ampak kadarkoli smo mi predlagal Zakon o bančništvu ali kakršnekoli spremembe, ki so se nanašale tudi na NLB, je bilo potrebno pridobit oziroma ta predlog posredovat Evropski centralni banki.</font>
   <br/>
   <br/>
   <b>
      <font size="4">4. TRAK: (DAG) - 10.15</font>
   </b>
   <br/>
   <br/>
   <b>	</b>
   <font size="4">(nadaljevanje) Zdaj tu tega ni, in me zanima, ali je potrebno ali ni potrebno, ali veljajo samo za nas neka pravila, za Vlado pa ne.</font>
   <br/>
   <font size="4">Hvala.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Hvala za vprašanje, gospa poslanka. Če sem pravilno informiran, je Vlada to zaprosila in dobila. Bi pa prosil predstavnika Vlade, da odgovori na to vprašanje.</font>
   <br/>
   <br/>
	  <b>
      <font size="4">STOJAN TRAMTE:</font>
   </b>
   <font size="4">Drži. Priloženo je.</font>
   <br/>
   <br/>
	  <b>
      <font size="4">PREDSEDNIK MAG. DEJAN ŽIDAN:</font>
   </b>
   <font size="4">Ja, torej imamo zdaj informacijo, da je tudi to mnenje priloženo k zakonu. Hvala.</font>
   <br/>
   <font size="4">Zaključujem razpravo in tudi to točko dnevnega reda.</font>
   <br/>
   <br/>
   <font size="4">Prehajamo na naslednjo točko dnevnega reda -</font>
   <b>
      <font size="4">TERMINSKI PROGRAM DELA DRŽAVNEGA ZBORA ZA JUNIJ 2019.</font>
   </b>
   <br/>
   <b>	</b>
   <font size="4">Novo gradivo k tej točki ste prejeli včeraj.</font>
   <br/>
   <font size="4">Ali želi kdo razpravljati? Ni razprave.</font>
   <br/>
   <font size="4">Prehajamo na glasovanje o sklepu, ki se glasi: »Sprejme se Terminski program Državnega zbora za junij 2019.« Glasujemo.</font>
   <br/>
   <font size="4">Kdo je za? (…) Kdo je proti? (…)</font>
   <br/>
   <font size="4">Ugotavljam, da je sklep sprejet.</font>
   <br/>
   <font size="4">S tem zaključujem to točko dnevnega reda.</font>
   <br/>
	  <br/>
   <font size="4">Smo pri</font>
   <b>
      <font size="4">OKVIRNEM TERMINSKEM PROGRAMU DELA DRŽAVNEGA ZBORA ZA JULIJ 2019.</font>
   </b>
   <br/>
   <b>	</b>
   <font size="4">Novo gradivo k tej točki ste prejeli včeraj.</font>
   <br/>
   <font size="4">Glede na odločitev kolegija iz 2. točke, torej, da je predlog za obravnavo po skrajšanem postopku sprejet, ugotavljam, da se po skrajšanem postopku obravnavata tudi Predlog zakona o spremembah in dopolnitvah Zakona o postopku priznavanja poklicnih kvalifikacij za opravljanje reguliranih poklicev in Predlog zakona o spremembah Zakona o lekarniški dejavnosti.</font>
   <br/>
   <font size="4">Ali želi kdo razpravljati? (Ne.)</font>
   <br/>
   <font size="4">Glasujemo o sklepu, da se sprejme Terminski program dela Državnega zbora za julij 2019. Glasujemo.</font>
   <br/>
   <font size="4">Kdo je za? (…) Kdo je proti? (…)</font>
   <br/>
   <font size="4">Ugotavljam, da je sklep soglasno sprejet.</font>
   <br/>
	  <br/>
   <font size="4">Smo pri točki</font>
   <b>
      <font size="4">RAZNO.</font>
   </b>
   <br/>
   <b>	</b>
   <font size="4">Pri tej točki ugotavljam, da ni bilo najave za kakršnokoli temo ali razpravo.</font>
   <br/>
   <font size="4">S tem zaključujem 34. sejo kolegija.</font>
   <br/>
   <font size="4">Želim vam prijeten dan!</font>
   <br/>
   <br/>
   <b>
      <font size="4">Seja se je končala 10. maja 2019 ob 10.17.</font>
   </b>
</root>
