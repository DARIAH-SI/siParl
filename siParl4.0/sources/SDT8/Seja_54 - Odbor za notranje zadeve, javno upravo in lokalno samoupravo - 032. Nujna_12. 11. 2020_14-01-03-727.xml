<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br/>
<b><font size="4">32. nujna seja</font></b><br/>
<br/>
<b><font size="4">(12. november 2020)</font></b></p></div><br/>
<b><font size="4">Sejo je vodil mag. Branko Grims, predsednik odbora.</font></b><br/>
<b><font size="4">Seja se je začela ob 12.02. </font></b><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Spoštovani, vsem lep pozdrav! Začenjam 32. nujno sejo Odbora za notranje zadeve, javno upravo in lokalno samoupravo. </font><br/>
<font size="4">	Opravičeno odsotnih danes ni. Na seji pa sodelujejo:  poslanec Miha Kordiš, ki nadomešča poslanko Natašo Sukič, poslanec Leon Merjasec, ki nadomešča poslanko Anjo Bah Žibert, in Matjaž Nemec, ki nadomešča poslanca Predraga Bakovića. </font><br/>
<font size="4">	Ker v poslovniškem roku nisem prejel predlogov za spremembo dnevnega reda, je ta določen, kot je bil predlagan s sklicem seje odbora.</font><br/>
<br/>
<font size="4">	Prehajamo na… / oglašanje v ozadju/ Postopkovno, prosim, izvolite. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS LMŠ): </font></b><font size="4">Lep pozdrav vsem skupaj! </font><br/>
<font size="4">	Takoj na začetku bi, predsednik, opozoril, glede na to, da ste izjavili, da na dnevni red ni bilo v roku nobenih pripomb. To seveda ne drži. Kot veste, smo 10. 11. 2020 na podlagi takojšnjega vašega sklica te seje zahtevali od vas in vas tudi pisno obvestili, da nam posredujete na podlagi sklicane seje tudi pisno poročilo oziroma podlago, na podlagi katere bomo razpravljali, kajti v samem sklicu piše, da bodo neka ustna poročila. Ker gre za tako zelo pomembno problematiko, o kateri bomo danes razpravljali, na obravnavo katere ste povabili celo tri različne organe, tako v.d. direktorja Policije kot direktorja Slovenske obveščevalne agencije ter gospoda Hojsa, verjamem, da nobeden od teh treh organov med seboj ne komunicira po ustnem izročilu, ampak obstajajo za to neke pisne in dokumentirane izjave in poročila. In temu primerno, če ste se odločili, da bomo razpravljali danes o tej tematiki, najmanj kar je, pričakujemo, da bomo poslanke in poslanci dobili določena pisna gradiva - na to smo vas tudi opozorili v dopisu -, če želimo, da je razprava resna, konkretna in tudi poglobljena, ne samo tako, kot ste si mogoče predstavljali, da bodo danes trije organi nam nekaj poročali in potem bomo v dveh urah, glede na to, da </font><br/>
<br/>
<b><font size="4">12.05 – (TB)</font></b><br/>
<br/>
<font size="4">	(nadaljevanje) ste samo 2 uri določil za razpravo današnje seje, da bomo potem zadevo zaključil in končal.</font><br/>
<font size="4">To seveda temu tako ne gre in zato vas sprašujem, predsednik, iz postopkovnega vidika, kje je pisno poročilo, ki je običajno vedno tudi parlamentarna praksa, da jo spremljajoči dokumenti spremljajo določeno obravnavo, določene problematike, še posebej, kadar gre za gradivo, ki naj bi ga pripravil državni organi in kar je še bolj pomembno, to sejo ste sklical vi in zato seveda nimamo niti uradnega predlagatelja te seje, čeprav ste na nek način tudi verjetno vedeli, da imamo pripravljeno zahtevo za sklic izredne seje na to problematiko. Zato prosim za pojasnila, glede tega dopisa, ki ste ga dobil in do danes nismo dobil nobenega odgovora z vaše strani.</font><br/>
<br/>
<b><font size="4">PREDSEDNIK MAG. BRANKO GRIMS:</font></b><font size="4"> / oglašanje iz dvorane/</font><br/>
<font size="4">No, kar izvolite, prosim lepo, vsi postopkovno.</font><br/>
<br/>
<b><font size="4">MIHA KORDIŠ (PS Levica):</font></b><font size="4"> Hvala za besedo predsedujoči.</font><br/>
<font size="4">En teden nazaj je ulice Ljubljane policija zalila s solzivcem, ljudi brcala, pretepala, streljala z gumijastimi naboji, potem pa smo poslanci v Državnem zboru poklicani na sejo, na prav to temo, za katero ni predloženega absolutno nikakršnega gradiva. Zelo dvomim, da je policija aktivno provocirala in spodbujala v resnici četrtkove izgrede z ustnimi navodili, zagotovo za ravnanje in obnašanje policije obstajajo, takšne, drugačne pisne podlage in najmanj, kar lahko za to sejo odbora v Državnem zboru pričakujemo je, da ne bomo razpravljali na podlagi takšnih in drugačnih 'rekla, kazala', ampak, bomo sejo osredinili okrog pisnega poročila in pisnega gradiva.</font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">Še gospod Matjaž Nemec, prosim.</font><br/>
<br/>
<b><font size="4">MATJAŽ NEMEC (PS SD):</font></b><font size="4"> Hvala lepa, spoštovani predsednik.</font><br/>
<font size="4">Jaz bi dodal mogoče še en svoj pogled na predvsem zelo zahtevno vsebino, ki čaka ta odbor v nadaljevanju, zato bi vas prosil, da razmislite v nadaljevanju, glede na to, da je seja omejena na slabi 2 uri zdaj že, da s svojimi strokovnimi službami še danes nam predstavitev dodaten termin, torej ali jutri ali v ponedeljek, za nadaljevanje seje in omogočite tudi zaprtje seje, kajti poslanke in poslanci se morajo soočiti z vsemi pisnimi dokumenti, kajti v teh službah drugače ne gre, ki prav gotovo imajo določeno stopnjo, zato, da se seznanimo praktično o vseh postopkih, ki jih je vodila tako SOVA, kot seveda Ministrstvo za notranje zadeve in Generalna policijska uprava, ter mogoče še kateri drugi organ.</font><br/>
<font size="4">Torej spoštovani predsednik, da skrajšam, glede na čas, ki je omejen, vas prosim, da še tekom današnje seje nam predlagate nek termin, kajti predvidevamo, da je vsebina izjemnega pomena, ki je zaradi tega, nujno dolžna ji zagotoviti več časa za razpravo.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">Najprej naj vas še seznanim, da poslanka Maša Kociper nadomešča poslanca Franca Kramarja.</font><br/>
<font size="4">Zdaj, kar se tiče sklica seje. Z veseljem bom dal obširen uvod v to sejo, tako kot se očitno želi, tako da boste razumel, kaj se od seje pričakuje. Nato pričakujem poročila vseh pristojnih, ki smo jih povabil in so se tudi odzval vabilu in na tej osnovi bomo lahko eventualno tudi sprejel kakšen sklep – jaz vsaj enega nameravam sprejet, mislim, predlagat, že na začetku.</font><br/>
<font size="4">Kar se tiče zapiranja seje, zaenkrat ni nobenega razloga, da bi sejo zaprli za javnost. Če bo kateri od poročevalcev želel predstavit dokumente ali podatke, za katere ve, da so označeni s stopnjo zaupnosti, potem bo na to posebej opozoril in bomo za tisti čas zaprli sejo, vse ostalo pa, tako kot je bilo samo dogajanje, jaz verjamem, da bi komu pasal, da se kaj skrije, ampak, bo kar javno. Zaradi tega, ker je bilo dovolj ugibanja, kaj se je dogajalo in seveda potem tudi različnih interpretacij tega dogajanja, zgodba pa je taka, da se res ne bi smela nikoli zgodit.</font><br/>
<br/>
<b><font size="4">12.10 - (NB) </font></b><br/>
<br/>
<b><font size="4">	</font></b><font size="4">(Nadaljevanje): Če gremo na dejstva. 5. 11. 2020, so bile organizirane nasilne demonstracije. To ni šlo za proteste, kot se popolnoma napačno in lažno imenujejo, ampak so bile to namerno, nasilno organizirane demonstracije, ki so se kot take že ves čar organizirale. Javna skrivnost je bila, da ljudje sprašujejo kje dobijo eksplozivna sredstva, javna skrivnost je bila, da so grozili po internetu, napovedovali celo strelno orožje in podobno. To je bilo vse javno. Zdaj, kako je lahko do tega prišlo in tukaj od naših poročevalcev pričakujem, da se tudi v uvodu dotaknejo te teme. Vemo, da so tedne in mesece trajali kobajagi protesti po Ljubljani, ki so jih razpihovale določene politične stranke katerih posamezniki, nekateri ste tudi tukaj, ste se veselo slikali z njimi. In potem, ko je bilo jasno, da bo tokrat zadeva res eksplodirala, so se vsi sprenevedavo umaknili in izjavili, da s tem nimajo nič. Celo tisti, ki so do zadnjega dneva vabili nate demonstracije kot organizatorji, so se potem iznenada zadnji hip od tega distancirali. To je zelo podobno dogajanje v ZDA, zato sem tudi nekje že rekel, da imam občutek, da je že malo dogajanja v ZDA pljusknilo k nam kjer levičarski skrajneži Antifa in BLM, njihov proti versko rasistični derivat, norijo po ulicah in se zraven približno tako potem distancirajo od tistih, ki v resnici iz ozadja vodijo celo zgodbo. Zato bi prosil, da se tudi tukaj da oceno s strani današnjih gostov. </font><br/>
<font size="4">	Drugo kar bi bilo o tem treba reči je vprašanje medijev, ki so s svojim ravnanjem tedne in mesece podpihovali te kobajagi proteste, beri nemir, ki so potem prerasli v nasilje in potem šli na distanco do tega. Ampak ob tej distanci so začeli propagirati posamezne ljudi, ki imajo dokazano nesporno kriminalno preteklost kot neke heroje, kar je popolnoma isto kot dogajanje v ZDA, kjer se je kot heroje ponujalo ljudi, ki so preprodajali drogo ali pa bili posiljevalci in še podobno, in so celo športniki temu nasedli, da za take ljudi potem poklekajo in podobno. In potem se je situacija taka kot je bila, v Portlandu pa še kje, je prišlo do nasilja, mnogo hujšega kot v Ljubljani. Tukaj moram reči, da je bila reakcija policije izjemno dobra, profesionalna in predlagam tudi, da se tak sklep na koncu sprejme, da je bila reakcija policije ustrezna, profesionalna, odloča in mislim, da zasluži vso pohvalo policija za tokratno aktivnost, kajti kam pripeljejo te zgodbe, smo videli v ZDA. Tam je bil petletni otrok ustreljen v glavo s strani enega od aktivistov BLM, ženska, mati treh otrok, zverinsko ubita zaradi tega, ker ni rekla, da »black wifes matter«, ampak je rekla »all lives matter«, vsa življenja so važna, kar je edino normalno. Skratka, ko zadeve uidejo iz nekega okvira, takrat grdo vsi tisti, ki so to zadevo kurili, na distanco in to je nedopustno. Tisti, ki so zadeve kurili in pripeljali do te točke, so odgovorni, morajo biti odgovorni, politično, kazensko, kakorkoli, skladno z veljavno zakonodajo. Zaradi tega pričakujem tudi poročilo kaj so ugotovili glede organizatorjev, kdo je podpihoval te zgodbe, kdo je za to odgovoren in kdo so bili udeleženci, koliko jih je že identificiranih, kakšni so postopki, na kateri fazi so in seveda, če je kje že bila izrečena kazen oziroma, če so določene odločbe že pravnomočne, kakšna je, koliko jih je in skratka, kakšna je situacija. </font><br/>
<font size="4">	Nadaljnjo je treba narediti oceno varnostne situacije. Kaj lahko še pričakujemo na osnovi vsega tega? Tudi to mora biti tema današnje seje na koncu katere, upam, da bomo lahko soglasno ugotovili, da smo se z zadevo dobro seznanili iz prve roke, ne presejano preko tistih medijev, ki so zadevo pomagali zakuriti in zaradi tega seveda tudi ni potrebnih nobenih pisnih poročil v naprej.  </font><br/>
<br/>
<b><font size="4">12.15 (VI)</font></b><br/>
<br/>
<b><font size="4">	</font></b><font size="4">(nadaljevanje) Potrebna so dejstva, ki morajo biti predstavljena danes, zato da se neha z ugibanji in zato, da se neha z lažnim prikazovanjem dogodkov, ki so bili. To niso bili nikakršni protesti. Ljudje so prišli z namenom izvajati grobo nasilje, prišli so z namenom izvajati nasilje zoper policijo. To se pravi, proti državi Sloveniji. S seboj so prinesli zato ustrezno opremo, vključno z granitnimi kockami in drugimi nevarnimi predmeti. In to nasilje je bilo planirano vnaprej, ker so to že prinesli s seboj. To je seveda popolnoma nedopustno. In zaradi tega je treba vedeti, da tisti, ki so to počeli in tisti, ki so to organizirali in tisti, ki so to kakorkoli aktivno podpirali so očitno storili kaznivo dejanje in morajo za to odgovarjati. In tudi o tem pričakujem danes ustrezno poročilo. S tem, da ne bom predolg, bi tale uvodni del končal. Jaz upam, da sem odgovoril na vse kar ste želeli vedeti, če ne bom še dodal, boste povedali. Postopkovno, pa bom še dodal, z veseljem. Kot rečeno pa že na začetku predlagam sklep, s katerim ugotovimo, da je bilo ravnanje policije na tokratnih protestih ustrezno, profesionalno in zelo učinkovito in pravilno ter zakonito. In moram reči, da je bilo tokrat prvič, da sem bil res vesel ustreznega ravnanja in organiziranosti slovenske policije, ker je preprečila hujše posledice. Žal vseh ni mogla, glede na število in na prejšnje organiziranje nasilnežev, ki so prišli izvajati grobo nasilje. Če si jih želi kdo braniti, seveda, s tem tudi sam predstavi sebe. Jaz sem tega tudi zelo vesel. Naj se enkrat vidi v Sloveniji kdo je kdo. Mislim pa, da bo ta razprava zelo pestra in da bo tudi zelo jasno pokazala ta dejstva.</font><br/>
<font size="4">	Tisti, ki še želite proceduralno, kot ste rekli, imate besedo, potem pa bom dal besedo ministru in vabljenim gostom. </font><br/>
<font size="4">	Prvi se je javil, mislim da, Matjaž Nemec, potem pa tudi gospod Kordiš, če se ne motim. </font><br/>
<br/>
<b><font size="4">	MATJAŽ NEMEC (PS SD):</font></b><font size="4"> Hvala lepa, spoštovani predsednik. Strinjam se z vami in z vašo oceno, da so takšna ravnanja posameznikov nedopustna in v enem delu bi se celo z vami strinjal, da je policija dobro opravila svoje delo, kar za ministra Hojsa z jurišnimi puškami in specialnimi enotami, ki je dejansko dreznil v same proteste ne moremo reči. Strinjam se z vami, kajti tudi v svojstvu predsednika KNOVS smo marsikaj vedeli pred samimi protesti. In moje vprašanje za javnost je, kdo je vse vedel, kdo je vse dopustil in kdo ni naredil nič zato, da se tovrstne proteste onemogoči? Še več, ali jih je mogoče kdo spodbujal, glede na to, da se je vse vedelo vnaprej. In verjajem, da bodo pristojni lahko na to vprašanje odgovorili. Zato predlagam v razmislek, da se pri določenih podatkih mogoče vzdržimo javnosti in sejo zapremo v nadaljevanju. Spoštovani predsednik, da ne bom zlorabil svojega proceduralnega, moje postopkovno vprašanje pa je, kakšna vloga in kaj je to, kar ste vi danes nam predstavili? Ali je to mnenje predlagatelja? Ali je to bilo poročilo? Ali je to mnenje posameznika iz vrst SDS? Kajti, zelo pomembno je v kakšnem svojstvu govorite. Kajti, nobenih dokumentov danes na seji, kot vaši soposlanke in poslance na mizo nismo dobili. Torej, vaše izvajanje je bilo torej, kaj? Hvala za odgovor. </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Dal sem pojasnilo predsednika komisije, kot sem rekel, če bo potrebno ga lahko še dopolnim. Veste, da kot predsednik komisije imam po Poslovniku pravico sklicati sejo tudi brez, da bi predložil ustrezno gradivo in gremo pač kot osrednjo točko na poročanje. In to je smisel današnje seje, da se ene stvari zelo jasno pove.</font><br/>
<font size="4">	Kar se pa tiče, ko ste se spet dotaknil organizatorjev in vseh, ki so v preteklosti to podpihovali, jaz mislim, da so lepo ohranjene slike iz preteklih tako imenovanih protestov, kdo jih je podžigal, kdo se je tam slikal in potem je najbrž zelo lepo mogoče potegniti, kako so se stvari razvile do točke na kateri sedaj smo. </font><br/>
<font size="4">	Gospod Kordiš, ste želel tudi proceduralno?</font><br/>
<br/>
<b><font size="4">12.20 – (DAG) </font></b><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Nesprejemljivo je, da imamo sejo na temo policijskega nasilja na protestih, tudi samega nasilja na teh protestih, ne glede na to, s katere strani je prihajalo, neko sejo, sklicano ad hoc, sklical jo je Branko Grims, brez kakršnihkoli pisnih gradiv, dokazov, potem pa ta isti Branko Grims za utemeljitev te seje postreže s teorijami zarote, spet brez kakršnihkoli resnih dokazov. Takole pravi predsedujoči Branko Grims, SDS, da »so ljudje prišli prejšnji četrtek z namenom izvajati grobo nasilje zoper policijo in proti državi Sloveniji, da je bilo to nasilje planirano vnaprej in da so tisti, ki so to počeli, organizirali ali podpirali, storili kaznivo dejanje.« Poglej, poglej, natančno ta opis bi lahko uporabili za Vlado Janeza Janše od 13. marca naprej. Ti ljudje, ki zdaj zasedajo pozicije moči v Vladi Janeza Janše, so tja prišli z namenom izvajati grobo nasilje zoper policijo in proti državi Sloveniji, tudi proti državljanom Slovenije, in to nasilje so planirali vnaprej. In to, kar delajo, to, kar organizirajo, in to, kar podpirajo, je kaznivo dejanje. Če pogledamo samo provizije pri nabavah zaščitne opreme. Ampak, ko v opoziciji na to opozorimo, smo… / govorita oba hkrati/ </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">To ni vaš proceduralni predlog, gospod Kordiš…</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">… deležni groženj s tožbami.</font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">… razprava bo kasneje, saj boste dobili besedo, ni nobenega problema…</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Podajam svoj postopkovni predlog, predsedujoči, in če mi dovolite, ga bom tudi izpeljal do konca. </font><br/>
<font size="4">	Kljub temu, kar Vlada Janeza Janše počne, policija ne oblega vladne palače, vanjo ne meče solzivca, vanjo ne strelja. In ko v opoziciji karkoli takega spregovorimo, ko opozorimo na nasilno vladno delovanje pod taktirko Janeza Janše, vsaj predložimo gradivo, opiramo se na konkretnosti, opiramo se na dejstva in delujemo z javnimi informacijami. Predsedujoči, vi pa tu govorite brez gradiva o Združenih državah Amerike in interpretirate dogajanje na ulicah Ljubljane prejšnji četrtek, brez da bi ga z eno samo pisno besedico policije ali katerekoli druge službe podprli. </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Gospod Kordiš, gradivo so prejšnji četrtek tisti, ki so se udeležili nasilja, prinesli s seboj – granitne kocke, še večje kose kamnov (to smo lahko vse videli na slikah) in močna eksplozivna sredstva. To gradivo je bilo predloženo in je tudi ustrezno zabeleženo. In jaz verjamem, da je komu zelo neprijetno, da se danes o tem javno pogovarjamo, kajti zgodba je taka, da seveda nekam zelo jasno pelje. Vse slike so ohranjene, tudi vsi posnetki, ne samo teh nemirov, ampak tudi pretekle zgodbe. In zaradi tega je situacija popolnoma jasna in jaz tudi razumem, da je nekaterim zelo neprijetno, imam veliko razumevanje do tega, vendar je na to treba misliti prej. </font><br/>
<font size="4">	Še gospa je želela besedo. Prosim.</font><br/>
<br/>
<font size="4">	</font><b><font size="4">TINA HEFERLE (PS LMŠ): </font></b><font size="4">Hvala lepa, gospod predsednik.</font><br/>
<font size="4">	Jaz pa imam konkreten postopkovni predlog. In sicer, iz vašega uvodnega izvajanja, za katerega tudi jaz ne morem oceniti, kaj je to bilo, sem razbrala oziroma sem razumela vas, kot da dajete predlog sklepa, ki naj ga sprejmemo ob koncu te seje Odbora za notranje zadeve, in sicer nekako takole ste dejali, da naj bo sklep odbora tak, da je policija delovala profesionalno, strokovno, učinkovito in zakonito. Rada bi vas opozorila, da bodite pozorni kot predsednik odbora in kot poslanec na pristojnosti, ki jih Državni zbor ima. In Državni zbor vsekakor ni pristojen ocenjevati, ali je kakšno delo policista zakonito, ali je delo policista strokovno in učinkovito in tako naprej. Niti ne razumem, kako bi lahko iz današnje razprave, ki bo, pa še iz razprave, ki bo verjetno sledila, ko bomo sejo prekinili, kako bomo lahko ocenili, da je bilo neko delo zakonito. Mi smo zakonodajna veja oblasti, nismo sodna veja oblasti, ki ocenjuje zakonitost. Tako je moj apel na vas, gospod predsednik, da ste vendarle malce bolj pozorni in previdni pri oblikovanju sklepov, ki jih boste ali pa ste jih že – niti ne vem, kaj je to bilo – predlagali odboru, da bo naše delo zakonito. </font><br/>
<br/>
<b><font size="4">12.25 – (TB)</font></b><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">	Jaz upam, da je jasno, da vsaka tovrstna opredelitev ima status mnenja, ocene ali mnenja, in je popolnoma legalna in legitimna, v okviru pristojnosti. Zagotovo mi ne ugotavljamo kazenske ali pa neke druge odgovornosti, neposredno za posameznika, lahko pa povemo svoje mnenje, kaj je prav, kaj je po naši oceni zakonito in kaj ni.</font><br/>
<font size="4">	Ko pa smo že pri tej temi, pa dovolite še eno opozorilo – ranjenih je bilo več kot 10 policistov, po dosegljivih podatkih na srečo nihče huje, jaz upam, iskreno upam, da govorim v imenu vseh in da lahko v imenu vseh zaželim vsem čim prejšnje okrevanje in hkrati izrečem priznanje, ker so pač v obrambi varnosti soljudi, sočloveka in seveda dobrin, izpostavil svoje življenje in zdravje za vse nas. To se ponavadi pozablja, kaj je policijsko delo, v tem primeru se pa to žal vidi. Tisti pa, ki so povzročil te poškodbe, povzročil so jih namerno, naklepno, pa morajo seveda za to odgovarjat. Tukaj, upam, da se vsi strinjamo, kajne? / oglašanje iz dvorane/</font><br/>
<font size="4">	Želite še postopkovno? (Da.)</font><br/>
<font size="4">Izvolite.</font><br/>
<br/>
<font size="4">	</font><b><font size="4">TINA HEFERLE (PS LMŠ):</font></b><font size="4"> Ja, gospod predsednik, se opravičujem, bom čisto kratka.</font><br/>
<font size="4">	Jaz sploh nisem govorila o tem, o čemer ste vi zdajle govoril, tako da… Zdaj, ali je bila to neka replika na moj postopkovni predlog ali kar… Sploh ne vem, ne razumem vašega izvajanja.</font><br/>
<font size="4">In zdaj, če si vi, kot predsednik, dovolite, v tej fazi že razpravljat in delat neko piar akcijo pa ne vem kaj, potem predlagam, je moj postopkovni predlog čisto konkreten, da dopustite to tudi ostalim poslancem, pa preskočimo tale poročila vabljenih, kajne, pa dajmo najprej na tak način razpravljat, kot si to zdaj vi dovolite, s funkcije predsednika, potem se bomo pa vrnil na ministra, pa vse ostale vabljene. Ne vem, dajte imet enake vatle za vse in ne si več dovolit, kot vam pritiče, gospod predsednik.</font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">Kot veste, vodim sejo skladno s Poslovnikom - še gospa Maša Kociper se je javila – in odgovarjam na postopkovne predloge.</font><br/>
<font size="4">Prosim.</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Ja, gospod predsednik, jaz pa v smislu vodenja vaše seje tudi prosim, da se vzdržite teh vrednostnih sodb, ki jih usmerjate proti članom tega odbora. Veste, da nekaterim ne paše, da je ta seja. Si lahko mislite, da je enim zelo neugodno, si lahko predvidevate, da enim- jaz ne vem, o kom vi govorite? O kom od nas tu, ki smo člani, govorite, da nam je neugodno in da se slabo počutimo? Jaz bom govorila zase. Jaz sem zelo dobro počutim, sem čisto v redu, zdrava, hvala lepa, me zelo zanimajo ta poročila. Mislim, da je ta seja potrebna in si ne dovolim, da se mi podtika, da sem imela s temi demonstracijami karkoli. Pa ne mislim jaz, kot Maša Kociper, ampak kot poslanka na tej strani dvorane.</font><br/>
<font size="4">In, seveda, obsojam vsako nasilje, se pa strinjam, da je pa treba, če se pa že pogovarjamo, kako vodit te seje, bit pa previden pri teh zelo pravnih navedbah, kot je recimo, bilo je storjeno kaznivo dejanje z naklepom in tako naprej. To so pa že zelo pravne definicije, ki jih je slišat, kot da ne gre za mnenje. Potem že ugotavljamo, ali je bila malomarnost, naklep, kaznivo dejanje… Dajmo res razpravljat, tako kot poslanci razpravljamo, povedat svoje mnenje in tu morate vi, predsedujoči, vodit, ne pa da ste vnaprej že usmerili to debato in vse nas, na tej strani, kot ene sokrivce za te demonstracije proglasili.</font><br/>
<font size="4">Hvala.</font><br/>
<br/>
<b><font size="4">PREDSEDNIK MAG. BRANKO GRIMS: </font></b><font size="4">Še gospod Prebil, prosim.</font><br/>
<br/>
<b><font size="4">NIK PREBIL (PS LMŠ):</font></b><font size="4"> Ja, spoštovani predsednik.</font><br/>
<font size="4">Zdaj, spet se dogaja to, kar se je dogajalo v družbi vašega strankarskega kolega Černača, ki je pred vami vodil ta odbor. Pravzaprav sramotno, ker se ves čas osebno vtikate v razpravo poslank in poslancev in v njihove predloge.</font><br/>
<font size="4">Zdaj, vi sejo – kot pravite – vodite v skladu s Poslovnikom. Jaz dvomim, da ta piše, da se predsednik lahko oglaša na vsako razpravo ali pa postopkovni predlog poslanca. Postopkovni predlog kot tak, pa pač morate utemeljit. Zdaj, s tem, kar ste prej delal in s tem vašim izvajanjem, preusmerjate pozornost na nekaj, v bistvu, o čemer sploh ni danes govora in na nekaj, kar so pač vaše osebne domneve in jasen postopkovni predlog kolegov in kolegic je bil, </font><br/>
<br/>
<b><font size="4">12.30 - (NB) </font></b><br/>
<br/>
<b><font size="4">	</font></b><font size="4">(Nadaljevanje): da želimo pisno poročilo kot dokument, da lahko na tem odboru sodelujemo, ravno na to kar ste prej govorili, da se zadeva, da lahko vodimo kakšen je bil odziv policije, kakšne informacije so deležniki imeli predhodno. Tega, in da se o tem lahko pogovorimo. Od tega ne beži nihče, vsi smo jasno obsodili vsakršnokoli nasilje in to vaše izvajanje je popolnoma neprimerno, tako da jaz še enkrat ponavljam postopkovni predlog kolegic in kolegov, da na ta odbor dostavite ustrezno gradivo o katerem bodo člani odbora, poslanke in poslanci lahko debatirali. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Hvala kolegi. </font><br/>
<font size="4">	Če odgovarjam na vaše postopkovne predloge, potem pač se, je to popolnoma jasno, da je to vaša želja. Zdaj ste se spet trije javili še za postopkovne predloge, te tri bom še dopustil, potem bom dal besedo ministru, ker bomo šli na poročila, ker si zdajle dobesedno že gremo v smer razprave in to seveda nima smisla. </font><br/>
<font size="4">	Prvi se je javil gospod Nemc. Ima prednost. </font><br/>
<br/>
<b><font size="4">	MATJAŽ NEMEC (PS SD):</font></b><font size="4"> Hvala lepa spoštovani predsedujoči. Želite nam predložiti na pladen, da smo v opoziciji tisti, ki smo v tej situaciji nervozni, ampak verjemite mi, da način sklica, način vodenja, retorika, ki jo danes izvajate, kažejo ravno nasprotno. Zato vam že zdaj napovedujem, da ne bo tako lahko se izmazati iz te godlje, ne samo za vas, ampak predvsem za ministra in njegove službe, kajti lahko delim z javnostjo, da obstaja utemeljen sum, da odgovorni niso naredili nič ali pa še več, spodbudili za to, da smo bili deležni takšnega nasilja, ki ga vsi obsojamo. In ključna razlika je med četrtkovimi protesti in petkovimi miroljubnim. Naj dodam še eno cvetko. Ob četrtkih ve se kdo je protestiral pred sodiščem in zakaj je bil četrtek izbran dan za nasilje v prestolnici. </font><br/>
<font size="4">	Torej, kdo je žrtev in kdo je tisti, ki povzroča žrtvam bolečine, bo čas pokazal. In zelo težko izhajamo iz ustnega poročila iz ministra, ki se je pred tem Državnim zborom že večkrat javno zlagal. Besede izrečene s strani ministra v tem Državnem zboru nimajo čisto nobene vrednosti. Zato zahtevamo imena, zahtevamo dokumente in zahtevamo podpise za to, da bomo odgovorne tudi obravnavali kot tiste, ki so potrebni obravnave ob takih priložnostih. 	Zato moj postopkovni predlog, spoštovani predsednik je, da izkažite svojo odgovornost do države na način, da vodite to sejo in omogočite nam poslankam in poslancem takšno delovanje, da bomo lahko prišli zadevi do dna. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Še gospod Kordiš je želel, pa gospod Medved. </font><br/>
<br/>
<b><font size="4">	MIHA KORDIŠ (PS Levica):</font></b><font size="4"> Nekaj let nazaj je izšel dokumentarni film izjemnega novinarja in preiskovalca, Erika Valenčiča. Ta dokumentarni film nosi naslov »Koalicija sovraštva«. V tem dokumentarnem filmu Erik Valenčič razkriva nedvoumne povezave med skrajnimi desnimi skupinami podtajla med neonacisti in trenutno največjo vladajočo stranko SDS. Vemo tudi kaj se je dogajalo na vse slovenskih vstajah 2012-2013, ko je prišlo do očitno zrežiranega incidenta namenjenega provokaciji, ki naj nameni represivnim organom, to je policiji, povod za to, da sicer mirne demonstracije zalije s solzivcem. Zelo podoben scenarij gledamo tudi v tem hipu. Janezu Janši se trese stolček in več kot verjetno je, da je bil vsaj del dogajanja na četrtkovih demonstracijah zrežiran s strani največje vladajoče…</font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Gospod Kordiš, kakšen je vaš proceduralni predlog? </font><br/>
<br/>
<b><font size="4">	MIHA KORDIŠ (PS Levica):</font></b><font size="4"> Verjamem, gospod Grims, da me upadate v besedo zaradi tega, ker vam je ob teh informacijah …</font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">… ja zato, ker kršite Poslovnik. </font><br/>
<br/>
<b><font size="4">	MIHA KORDIŠ (PS Levica):</font></b><font size="4"> … neprijetno. Moj proceduralni predlog je, da se za potrebe te seje dostavi pisno gradivo. Če je nek preiskovalni novinar kot je Erik Valenčič recimo prišel do povezav med SDS in z neonacističnimi skupinami, sumim da imajo podobno gradivo tudi Slovenske obveščevalno- varnostne službe in vsi ti aparati, ki so se na četrtkove izglede tudi pripravili. To bi bilo recimo precej tehtno gradivo za današnjo sejo glede na to, da so se četrtkovega nasilja udeležile tudi prav te skupine skrajne desnice s katerimi je SDS povezan. </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Še gospod Medved. </font><br/>
<br/>
<b><font size="4">12.35 – (SC) </font></b><br/>
<br/>
<b><font size="4">	RUDI MEDVED (PS LMŠ): </font></b><font size="4">Spoštovani predsednik, ves čas namigujete, da je nekaterim nerodno, zaradi te seje. Jaz domnevam, da s prstom kažete na opozicijo, ampak jaz vam povem meni je pa res nerodno na tej seji. Tako kot ste se vi lotili že takoj na začetku vodenja te seje mi je pa skrajno nerodno in vam povem, da bi jo seveda najraje zapustil, ker vi ste tako ali tako v prvih petih minutah sejo začeli in praktično že tukaj zaključili. Kaj pa mi sploh potrebujemo danes tukaj goste, ki ste jih povabili, če ste vi sklep kako je bilo vse zakonito, profesionalno in strokovno potegnili iz rokava že preden smo mi sploh koga od spoštovanih gostov slišali? Da se razumemo ne dvomim v policiji in seveda želim policistom čim prejšnje okrevanje, da ne bi imeli posledic, zaradi tega, ampak predlagali ste sklep takoj na začetku ne, da bi mi sploh vedeli za vsebino na podlagi katere je ta sklep nastal. Eno izmed vprašanj na tej seji je tudi kako je prišlo do tega dogodka, do tega nasilnega dejanja in tudi tukaj ste vi že kar takoj na začetku ponudili vse odgovore. Kot predsednik odbora ste okrivili že takoj na začetku opozicijo, opozicija je tako ali tako kriva in seveda okrivili ste tudi medije – to sicer tudi minister ponavlja ves čas – ne, da bi sploh ponovno imeli kakršenkoli dokaz za to. Mi danes govorimo tukaj o zelo resnih stvareh. Ne zreducirajte tega predsednik na neko gostilniško debato, da bomo mi poslanke in poslanci Državnega zbora delili mnenje z vami pa za tem še z gosti kako je kdo to videl. Nekateri ste bili tam – minister je bil tam – mi nismo bili tam kako naj, potem pariramo temu, kar bodo govorili gostje, ki ste jih povabili, če nimamo na mizi popolnoma ničesar konkretnega in lahko samo poslušamo in kimamo ali pa odkimavamo. Moj postopkovni predlog je, če strnem, da začnite voditi to sejo na nivoju, ki ga terja ta Državni zbor. Nismo v gostilni in nismo za šankom, da bi vsak malo po svoje povedal kako je te stvari videl tako kot ste to naredili že vi takoj na začetku. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala. </font><br/>
<font size="4">	Dal sem odgovore na postopkovna vprašanja skladno s 48. členom opravljenim sklicem te seje. Vzemite to tudi kot izraz spoštovanja. </font><br/>
<font size="4">	Sedaj dajem besedo ministru Alešu Hojsu. </font><br/>
<font size="4">	Prosim. </font><br/>
<br/>
<font size="4">	</font><b><font size="4">ALEŠ HOJS: </font></b><font size="4">Hvala lepa, gospod predsednik. </font><br/>
<font size="4">	Spoštovane poslanke in poslanci!</font><br/>
<font size="4">	Torej seveda bo ključ današnjih poročil podala policija, ki je bila neposredno seveda odgovorna za to, da se to nasilje zaustavi. Sam bom seveda spremenil nekako uvod glede na te proceduralne zahteve oziroma proceduralne razprave, ki so jih nekateri od poslancev imeli, zato mi dovolite, da začnem drugače kot sem mislil, da bom začel. </font><br/>
<font size="4">	Torej, kaj tako sprevrženega, kar je govoril gospod Kordiš torej, da je policija izvajala nasilje jaz v tem Državnem zboru še nisem slišal torej ne samo v tem Državnem zboru tudi sicer v Sloveniji je kaj takega težko slišati. Seveda je to nekako po eni strani razumljivo, če vemo, da take izjave prihajajo od poslanca, ki recimo privatnim zdravnikom govori, da so mazači, ki pol parlamenta označuje za fašiste, da ne govorim o tem, da je ravno ta stranka vse skozi podpirala protestnike javno pa ne samo javno, manifestirala je to podporo tudi z udeležbo na teh protestih in nenazadnje in nazadnje, če temu tako </font><br/>
<br/>
<b><font size="4">12.40 – (DAG) </font></b><br/>
<br/>
<b><font size="4">	</font></b><font size="4">(nadaljevanje) rečem, za mandatarja je predlagala človeka, ki bi ukinil evro, ki bi svoje osebno zadolžitev v frankih na silo spremenil v evre, zato da bi odplačeval manj ali pa da bi celo mogoče to osebno zadolžitev socializiral / oglašanje v dvorani/ in jo prenesel na vse državljane. / oglašanje v dvorani/ Druga… </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Kolegi, sami ste dali intonacijo uvoda, zdaj dovolite ministru, da poda poročilo. Gospod Hojs, nadaljujte, prosim. </font><br/>
<br/>
<font size="4">	</font><b><font size="4">ALEŠ HOJS: </font></b><font size="4">Hvala, predsednik.</font><br/>
<font size="4">	Torej, druga stvar, ki jo moram uvodoma povedati, so navedbe gospoda Nemca. Ta je govoril o tem, kako naj bi jaz se odzival na protestu, z nekim dolgocevnim orožjem in podobno. Seveda bom obrazložitev tega dela sodelovanja s policijo podal na koncu, ker to je prišlo na koncu, torej po protestih, po tem, ko je policija že opravila svoje delo. Lahko pa povem že uvodoma - to, kar je gospod Medved povedal -, da sem sam prisostvoval vsemu, kar se je dogajalo na ljubljanskih ulicah od 17.48 dalje. Torej, ob 17.00 sem imel novinarsko konferenco, kjer smo razlagali nove ukrepe, ki jih je sprejela Vlada. Ob 17.48 sem prišel v OKC, torej prišel sem tja, kamor, ste zadnjič govorili, da ne smem priti – jaz še enkrat pravim, da lahko pridem tja ali kamorkoli, kadarkoli želim –, in spremljal stvari neposredno in v živo najprej iz tega Operacijsko-komunikacijskega centra, kasneje pa tudi z ulic. </font><br/>
<font size="4">	Če se vrnem v čas junija. Ko je na Kongresnem trgu bila prireditev ob dnevu državnosti, je policija pripravila načrt varovanja - verjetno ga vsi dobro poznate, posebej tisti, ki ste protestirali proti takemu načrtu -, kjer je policija ocenila, da je treba to prireditev zavarovati z dvojno ograjo, z večjim številom policije na tej prireditvi. Sam načrt varovanja pa je bil meni osebno, ker sem se tudi sam spraševal, zakaj je treba dvojno ograjevati Kongresni trg, predstavljen v mojem kabinetu. Kasneje me je v tej zvezi poklical še predsednik države, ki je ravno tako spraševal, zakaj je potrebno tako varovanje. Jasno sem mu povedal, da se sam v to ne spuščam, če je policija ocenila, da je stopnja tveganja tako visoka, da je treba tako varovanje izvesti, in seveda popolnoma prepustil policiji, da se odloči, kot želi. Kot veste, se je takrat oglašalo mnogo vas med vami, ki ste govorili, da je to neprimerno. Eden glasnejših je bil ljubljanski župan Janković in še in še politikov bi lahko naštel. Pa vendar se je izkazalo kasneje na sami prireditvi, da je eden od udeležencev, ne prireditve, ampak od tistih, ki so kasneje, kot vem, kasneje nastopali v boju zoper nošenje mask, v promoviranju tega, da virusa ni, in podobno, vendarle prišel skoraj do samega odra, tam motil prireditev z vzkliki, z žaljenjem in podobno, zaradi česar sem po tej prireditvi seveda poklical direktorja policije in ga vprašal, kako je mogoče, da je ob vsem… / oglašanje v dvorani/ </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Kolegi, prosil bi za mir v dvorani. Prosim, gospod Hojs. / oglašanje v dvorani/ </font><br/>
<br/>
<font size="4">	</font><b><font size="4">ALEŠ HOJS: </font></b><font size="4">… vprašal, kako je mogoče, da se je kljub takemu varovanju zgodil ta varnostni incident. Lahko si predstavljamo, kaj bi se zgodilo, če ta človek ne bi bil ta, ki je bil, ampak da bi to ograjo preskočil nek terorist, imel za pasom bombe ali kaj podobnega. Torej, sam sem takrat ocenil, da je bilo v tem delu delo policije opravljeno ne dovolj strokovno, in da pričakujem, da bo v prihodnje zadeva opravljena, če že sama policija ocenjuje, da je stopnja ogroženosti ali pa da je treba to stopnjo dvigniti na tak nivo, opravljena bolj profesionalno. </font><br/>
<font size="4">	</font><br/>
<b><font size="4">12.45 (VI)</font></b><br/>
<br/>
<b><font size="4">	</font></b><font size="4">(nadaljevanje) Torej, če se vrnem na same proteste v četrtek, ne bom komentiral stvari, ki jih je povedal poslanec Kordiš o nekih povezavah ali pa bolje, bi rekel, o njegovem sumu o njegovih mnenjih ali pa indicih, za to raziskavo so pristojni drugi. Bom pa uvodoma seveda povedal in se najprej javno zahvalil policiji za vse, kar je v četrtek naredila. Mislim, da je naredila to visoko strokovno, profesionalno. Prepričan sem, da je pretežni del Slovencev in Slovenk, državljanov Republike Slovenije ravno tako zadovoljna s tem, kar je policija v četrtek naredila. Torej, najprej bi se jim zahvalil, potem bi jih pohvalil. Tokrat je zadeva, po moji oceni, bila narejena tako, kot mora biti. In verjamem, da boste tudi poslanci in poslanke v poročilu, ki jih bosta v nadaljevanju podala direktor uniformirane policije gospod Lorberk in pa direktor Policijske uprave Ljubljana gospod Vrečar, se lahko sami prepričali, da je temu tako. Sam se bom seveda v razpravo vključeval potem, ko me boste nekateri poslanci, tako kot seveda je jasno, napadali. Na samo poročilo policije, torej strokovnega dela, pa se sam ne bom odzival. </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Sedaj imajo besedo gostje. Prosim, gospod… /oglašanje iz klopi/ Poglejte, vaše ravnanje je …/oglašanje iz klopi/ Celo na sejah Državnega zbora veste, da pri uvodnih… /oglašanje iz klopi/ Celo na sejah Državnega zbora…/ oglašanje iz klopi/ Gospod Möderndorfer, če hočete iti v gostilno, pojdite v gostilno…/oglašanje iz klopi/, drugače pa jaz vodim sejo… /oglašanje iz klopi/ </font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> …/izključen mikrofon/ kot poslanec ima pravico po Poslovniku zahtevati postopkovno. In prosim, če spoštujete Poslovnik… /izključen mikrofon/ </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Ob uvodnih besedah, veste, da tudi na seji Državnega zbora ne dovolijo dajati postopkovnih predlogov. …/oglašanje iz klopi/ Glede…</font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> …/izključen mikrofon/ na zadnji seji smo imeli postopkovni predlog med samim poročanjem /oglašanje iz klopi/</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Gospod Möderndorfer…/oglašanje iz klopi/ jaz vam svetujem, da zajamete sapo in se umirite… </font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> …/izključen mikrofon/ jaz sem popolnoma umirjen…</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> …pa da končam, ker vodim sejo… </font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> …/izključen mikrofon/ ki ga ta trenutek počnete presega vse normalne demokratične…</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Gospod Möderndorfer, nisem še končal. Vi pa očitno ste. Sedaj bomo izjemoma dovolili te tri, ki ste se javili za postopkovno. Vendar pričakujem, da boste definirali postopkovni predlog. Kajti, vse kar je bilo prej postopkovnih predlogov, z izjemo dveh, so bile zlorabe, toliko da smo si na jasnem. In prosim, da jasno definirate postopkovni predlog in imate za to tudi ustrezen čas. Gremo po vrstnem redu. Prvi se javil gospod Nemec. Prosim. Potem gospod Möderndorfer in potem ste bil vi gospod Kordiš. …/oglašanje iz klopi/ Ja, ste roko dvignil prvi. Ne? Potem gospod Möderndorfer in gospod Kordiš. Prosim. </font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> Predsednik, na začetku sem vas postopkovno opozoril, na kar mi niste dal odgovora. Sem vas opozoril na dopis s katerim sem opozarjal, da smo se v roku opozoril vas kot predsednica in sklicatelja današnje seje, da želimo imeti pisno poročilo. Ker niste odgovoril sem počakal, seveda, na razplet, kako bo to izgledalo in seveda imamo sedaj na dlani, da je gospod Hojs, seveda ni podal nikakršnega poročila, ampak je zopet zlorabil svoj položaj in pa seveda priložnost, da ni podajal poročila, ampak je dajal vrednostne sodbe in maltretiral poslance, ki so v samem postopku polemizirali z vami in načinom vodenja, zato da je obrazložil neke svoje insinuacije in svoje poglede in osebnostne vrednostne pogoje. </font><br/>
<font size="4">	Sedaj pa seveda postopkovni predlog je, ker jaz ne vem kako bo to v nadaljevanju izgledalo in ker nimamo pisnega poročila in ker enostavno iz minute v minuto prirejate Poslovnik in si ga razlagate samo vi po svoje, čeprav smo vsi pismeni in ga razumemo, me zanima, kako bodo te ocene, poročila seveda tudi veljale, glede na to, da dokumenta nimamo, pripravljati se sploh nismo mogli na to sejo, zaradi tega, ker niti ne vemo o čem bodo govorili poročevalci. In seveda na koncu, kar je najbolj pomembno, kako boste s časom dosegli, glede na to, da ste nam omejili na dve uri to sejo, kaj bomo pravzaprav sploh delali. </font><br/>
<br/>
<b><font size="4">12.50 – (SC) </font></b><br/>
<br/>
<font size="4">	(nadaljevanje)  Ali je bil način in namen vašega sklica seje izključno in samo zato, da zapakirate in zaprete možnost diskusije o tej temi, ker veste, da po Poslovniku o isti temi dvakrat ne moremo sklicati seje in to ste naredili načrtno, perverzno, pokvarjeno in kar je najbolj zanimivo mislite, da boste s svojo večino lepo zaprli in zataškali zgodbo, ki se ji reče preverjanje pred ljudstvom se pravi predstavnikom ljudstva kaj se je v resnici dogajalo v četrtek. To, da mi ne dvomimo v policijo ni nobeden problem, dvomimo pa v zlorabo položaja posameznikov, za katere seveda danes iz pisnega dokumenta, ki ga ni, čeprav te organi pisno med seboj komunicirajo - policije ne poznam, ki ne bi komunicirala pisno – in da na način nas sedaj zanima kako bo ta seja sploh še potekala. Ali nam mislite res do konca zapreti usta? Prosim iz vidika postopka, da mi razložite kako bo potekala seja, ker nimamo nobenih poročil, nobenih dokumentov. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Sedaj bo potekala tako kot sem povedal. Sedaj bodo dobili besedo vabljeni gostje, ko jih boste spustili do besede, kajti tole, kar delate ni v funkciji postopkovnega predloga, ampak v funkciji zavlačevanja, da se ne bi slučajno kaj povedalo. Minister je dal uvodno intonacijo in potem je dal besedo predstavnikom policije, da bi iz prve roke dobili informacije, ki smo jih želeli. Gospod Möderndorfer jaz vam predlagam res, da se umirite in da lahko nadaljujemo sejo. Gospod Kordiš vi ste še želel besedo pa gospod Prebil. </font><br/>
<font size="4">	Prosim. </font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">To, kar smo ravnokar lahko slišali iz ust Aleša Hojsa ministra, ki v resnici ni minister je razlog zakaj se take seje sklicujejo in zakaj take seje delajo po pisnem gradivu. Minister Hojs je na debelo lagal, z dogajanjem v četrtek eden teden nazaj…</font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Kolega Kordiš, jaz vas svetujem, da se vzdržite takih izrazov, ker vam bom vzel besedo. Imate prvi opomin. </font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Gospod predsedujoči vi mi skačete v besedo jemljete mi besedo, čeprav….</font><br/>
<br/>
<b><font size="4">PREDSEDNIK MAG. BRANKO GRIMS</font></b><font size="4">: Nimate pravice govoriti, da nekdo laže. Uporabljajte izraze, ki so normalni. </font><br/>
<br/>
<font size="4">	</font><b><font size="4">MIHA KORDIŠ (PS Levica)</font></b><font size="4">: Dokazano laže. / medsebojno pogovarjanje/ Črno na belem. Enako kot je črno na belem, da tudi vi predsedujoči lažete recimo v zvezi s Poslovnikom. Vi nimate nikakršne pristojnosti, da odrejate koliko postopkovnih predlogov je lahko, lahko pa pričakujete, da pri vašem nekorektnem, manipulativnem, naravno svinjskem vodenju seje bo postopkovnih predlogov kar nekaj. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS</font></b><font size="4">: Hvala. </font><br/>
<font size="4">	Še gospod Prebil. </font><br/>
<br/>
<font size="4">	</font><b><font size="4">NIK PREBIL (PS LMŠ)</font></b><font size="4">: Spoštovani predsednik, vam bom točno in jasno povedal kje kršite Poslovnik pa kakšen je moj postopkovni predlog. </font><br/>
<font size="4">	69. člen Poslovnika tega Državnega zbora, po katerem se ravnamo vsi govori, da poslancu, ki želi govoriti o uporabi poslovnika da predsedujoči besedo takoj, ko jo zahteva. Potem še nadalje piše o postopkovnem vprašanju ali predlogu ni razprave. Izvajanje ministra na začetku je ravno to. Vaše izvajanje je ravno to in to je kršitev Poslovnika. Da vi govorite koliko postopkovnih predlogov bo pa koliko jih boste vi dovolil pač to ni vaša naloga niti ni to vaša pristojnost. Prosim, da se tega kot predsedujoči vzdržite, ker prehajamo v situacijo, kjer si nekateri predsedniki odborov pa večina je iz stranke SDS dovolijo vodenja seje, ki ni v skladu s Poslovnikom še manj pa z zakonom in Ustavo. To si jaz kot poslanec, ki želim dobiti informacije, da lahko v njih sodelujemo pač od vas pričakujem. </font><br/>
<font size="4">	Druga stvar, ki pa je moj prvi postopkovni predlog. In sicer, da Državni zbor in to tudi v tem Poslovniku piše lahko zahteva, da se na sejo dostavi določeno gradivo s strani Vlade in pač njenih organov in to zahtevo s strani poslanske skupine tudi prejeli in seveda ste jo ignorirali, ker vam to tako paše in tako se tega več ne bomo šli. Sedaj za enkrat že začnite spoštovati Poslovnik, ki ga je ta Državni zbor sprejel in velja kot Ustava v temu Državnemu zboru in se nehajte delati norca. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS</font></b><font size="4">:  Besedo ima predstavnik policije. </font><br/>
<font size="4">	Prosim. </font><br/>
<br/>
<b><font size="4">	DANIJEL LORBEK: </font></b><font size="4">Hvala lepa, gospod predsedujoči. </font><br/>
<font size="4">	Uvodoma vam bom poslušal zelo zgoščeno predstaviti ukrepe, ki jih je policija izvedla pred samim shodom v nadaljevanju pa me bo direktor Policijske uprave Ljubljana dopolnil še s konkretnimi aktivnostmi, ki so bile izvedene na shodih in pa potem seveda  </font><br/>
<br/>
<b><font size="4">12.55 – (DAG)</font></b><br/>
<br/>
<b><font size="4">	</font></b><font size="4">(nadaljevanje) ukrepih po shodu. </font><br/>
<font size="4">	Kar se tiče konkretnega neprijavljenega shoda, smo priprave pričeli z dnem, ko smo na družbenih omrežjih nekako ugotovili poziv na protest, ki je bil potem deljen tudi v različnih skupinah in v katerem je bilo pozivano k nasilnim protestom. V teh objavah je bilo govora o pirotehniki, o uporabi pirotehnike, o uporabi molotovk, o agresiji predvsem nad policisti, pa seveda tudi nekaterih drugih zadevah, kot so, recimo, izogibanje našim kontrolam in podobno. Z zbiranjem obvestil in pridobivanju informacij smo ugotovili, da naj bi šlo dejansko za nasilne proteste. Informacije o teh protestih so segale tudi v tujino, so segale tudi v kriminalne združbe, in na podlagi tega smo ovrednotili, da bo šlo za dogodek visokega tveganja. Tudi zaradi tega, ker ta shod ni bil prijavljen in ni bil znan organizator shoda, struktura udeležencev in pa sam program shoda. V skladu z Zakonom o javnih zbiranjih je za varovanje takšnega shoda odgovorna policija. Dodatno je dvignilo našo oceno tudi dejstvo, da je bil nekaj dni pred tem na Dunaju izveden napad. In tudi zaradi tega napada, pa seveda zaradi teh informacij, ki smo jih pridobili, smo poostrili kontrole na notranjih mejah in zunanji meji, torej na meji z Republiko Hrvaško. Na podlagi ocene in na podlagi načrta, ki ga je pripravila Policijska uprava Ljubljana, smo nudili še dodatno pomoč za samo izvedbo varovanja tega shoda Policijski upravi Ljubljana, torej dodatno pomoč posebne policijske enote tudi iz drugih koncev Slovenije. Prav tako so bili v izvedbo varovanja tega shoda dodani tudi konjeniki, vodniki službenih psov, letalska enota policije, Uprava za informatiko in telekomunikacije in specialna enota policije. Zaradi ocene, da gre za dogodek visokega tveganja, je bila predvidena v načrtu tudi uporaba plinskih sredstev, vodnega topa, za katere je treba pred uporabo teh sredstev proti množici pridobiti posebno soglasje tistega, ki vodi varovanje shoda. Tako kot je to običajno, smo pred shodom organizirali nekaj sestankov, kjer smo preigrali posamezne scenarije. In na podlagi že prej omenjene ocene smo postavili tudi ograjo pred Državnim zborom in pred Vlado in v skladu s 56. členom Zakona o nalogah in pooblastilih policije tudi v neposredni okolici teh varovanih objektov omejili gibanje. </font><br/>
<font size="4">	Kar se tiče izvedbe, kot je bilo že povedano, pa me bo dopolnil direktor policijske uprave.</font><br/>
<font size="4">	Hvala.</font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">	Gospod direktor policijske uprave. Pa če se lahko predstavite za magnetogram. </font><br/>
<br/>
<font size="4">	</font><b><font size="4">STANISLAV VREČAR: </font></b><font size="4">Moje ime je Stanislav Vrečar. </font><br/>
<font size="4">	Lep pozdrav vsem skupaj! </font><br/>
<font size="4">	Sama izvedba varovanja. 5. 11. 2020 ob 15.45 smo v mestu Ljubljana in v okolici na različnih lokacijah začeli zaznavati skupine, ki so se gibale v smeri centra mesta. Glede na to, da smo imeli podlago za nadzor v Odloku o prepovedi gibanja in zadrževanja, smo tudi izvedli te postopke. Ampak, seveda, prepovedati pa, da grejo naprej, tega pooblastila pa nimamo. Ob 16.20 so se začeli zbirati udeleženci na Trgu republike. </font><br/>
<br/>
<b><font size="4">13.00 - (NB) </font></b><br/>
<br/>
<b><font size="4">	</font></b><font size="4">(Nadaljevanje): Zbralo se jih je okoli 500. policisti so na Trgu republike izvajali postopke z udeleženci v smeri preverjanja kršitev odloka. Komandir PP Ljubljana Center je v času zbiranja protestnikov slednje po megafonu večkrat seznanil, da gre za neorganiziran shod, da so se dolžni ravnati po navodilih policistov, da se shod snema in z ukrepi za preprečevanje širjenja nalezljivih bolezni, sicer medsebojna razdalja, uporaba zaščitnih mask. 	Ob 17.01, je bila uporabljena pirotehnika, v nadaljevanju pa je prišlo do množične kršitve v pasaži Maksimarketa. In sicer, obračun med različnimi skupinami oseb udeležencev, fizični napadi na policiste, obmetavanje policistov s predmeti. Takoj za tem je komandir Policijske postaje Center, kateri je vodil delo policistov na terenu, predlagal, da se zaradi množične kršitve in pa povzročanje kaznivih dejanj in prekrškov shod razpusti. </font><br/>
<font size="4">	Ob 17.07 sem izdal ukaz, da se shod razpusti. Ukaz je na terenu večkrat izrekel komandir Policijske postaje Ljubljana Center po megafonu. Udeleženci so bili pozvani, da zapustijo Trg Republike, pri tem so udeleženci še vedno uporabljali pirotehniko, jo metali proti policistom in shoda niso želeli zapustiti, zato so policisti posebne policijske enote postavili kordon in pričeli s praznjenjem ploščadi Trga Republike v smeri proti Erjavčevi cesti. Pri tem so uporabili prisilna sredstva, odrivanje množice. Ves čas so še vedno nadaljevali z uporabo pirotehnike. Na Erjavčevi cesti so kršitelji pričeli z metanjem kock, kamenja in pirotehnike proti policistom. Zaradi odvrnitve napada sem izdal ukaz za uporabi prisilnih sredstev in drugih sredstev za pasivizacijo kot prisilnega sredstva, vendar so policisti v nadaljevanju množice uspeli usmeriti proti Slovenski cesti in uporaba odrejenih prisilnih sredstev ni bila potrebna. Udeleženci so se razbežali po Slovenski cesti v smeri proti Aškerčevi, kjer so šli levo na Rimsko in po Rimski v smeri proti Križankam. Tam se je zbrala večja skupina protestnikov. Ko so se ti zbrali, so tam nabrali kocke in kamenje ter se v skupini vrnili proti Slovenski cesti. Pričeli so z metanjem kock in kamenja. </font><br/>
<font size="4">	Ob 17.37 sem zaradi odvrnitve napada izdal ukaz z uporabo plinskih in drugih sredstev za pasivizacijo kot prisilnega sredstva in vodnega topa. Protestniki so pred vodnim topom pobegnili v smeri Križank in je bila uporaba neomogočena. Potem naprej med ulicami v okolici križank. Skupine so se razbežale po celem centru mesta Ljubljane. </font><br/>
<font size="4">	Ob 17.58 se je več protestnikov zbralo na Slovenski cesti, ki so od Čopove proti Šubičevi, proti policistom metali granitne konce in pirotehniko. V tem času so neznanci napadli policistko na motornem koles, jo podrli na tla, prevrnili službeno motorno kolo, hkrati pa metali kamenje in pirotehniko proti policistom in reševalna vozila, ki so poškodovana. Neznanci so pobegnili, policisti so postavili kordon v križišču Slovenske in Šubičeve, protestniki se kljub temu še vedno aktivno upirali in napadali policiste. </font><br/>
<font size="4">	Zaradi odvrnitve napada sem ob 18.01 izdal ukaz za uporabo plinskih sredstev, vodnega topa in konjenice kot prisilnega sredstva. Vodni curek kot prisilno sredstvo je bilo uporabljeno na Slovenski cesti ob 18.02. množica se je razbežala na več strani po mestu Ljubljana. Uporabljena je bila tudi konjenica kot prisilno sredstvo za razganjanje množice. Del izgrednikov je odšel na stopnice Jakopičevega drevoreda kjer so iz tal trgali kamnitne kocke, se oborožili z njimi in se vrnili nazaj v center mesta. V nadaljevanju je ta skupina odšla na Prešernov trg kjer so se združili z osebami, ki so že bili tam. </font><br/>
<font size="4">	Okoli 18.45 ure so na Prešernovem trgu protestniki ponovno napadli policiste z granitnimi kockami. Zaradi odvrnitve napada sem izdal ukaz za uporabo plinskih sredstev in sredstev </font><br/>
<br/>
<b><font size="4">13.05 – (DAG) </font></b><br/>
<br/>
<b><font size="4">	</font></b><font size="4">(nadaljevanje) za pasivizacijo kot prisilnega sredstva. Policisti so uporabili plinska sredstva in sredstva za pasivizacijo, zato so se protestniki razbili v manjše skupine in se razbežali po mestu Ljubljana. Uporabljena so bila plinska sredstva in sredstva za pasivizacijo. Potem v nadaljevanju so se tudi razkropili in niso več povzročali kaznivih dejanj in neredov. </font><br/>
<font size="4">	Na protestu je bil hudo telesno poškodovan reporter in lahko telesno poškodovan novinar; storilca zaenkrat še nista znana. Policija je od državljanov prejela več namigov, kdo bi lahko bili napadalci, podatke preverjamo. V času trajanja protestov je prišlo tudi do požigov smetnjakov, poškodovanja objektov ter osebnih avtomobilov, tako občanov kot policije kot reševalcev. Ob približno 20.30 so se protestniki razšli in javnega shoda oziroma teh izgredov je bilo konec. </font><br/>
<font size="4">	Ukrepi policije: 54 postopkov ugotavljanja identitete, 11 obravnavanih storilcev kaznivega dejanja za preprečitev uradnega dejanja ali maščevanja uradni osebi, 8-krat napad na uradno osebo, 13 obravnavanih poškodovanj tuje stvari, poškodovanj premoženja na relaciji, kjer so ti izgredi potekali; kot sem že povedal, trikrat kazniva dejanja nad novinarji, enkrat huda telesna poškodba, enkrat lahka telesna poškodba in enkrat poškodovanje tuje stvari (fotoaparat); 67 ugotovljenih kršitev Zakona o nalezljivih boleznih, 12-krat neuporaba maske, 38-krat prehajanja med občinami, 16-krat udeležba na shodu v času prepovedi, enkrat gibanja med 21.00 in 06.00, ki jih je storilo 52 kršiteljev, nekateri so storili več prekrškov; trije zasegi pirotehničnih izdelkov in potem obravnava po Zakonu o eksplozivih in pirotehničnih izdelkih; 18 ugotovljenih kršitev Zakona o varstvu javnega reda in miru, gre za neupoštevanje ukaza policije; nasilno in drzno vedenje 2-krat in nedostojno vedenje do uradne osebe 6-krat, enkrat kršitev Zakona o javnih zbiranjih, 6-krat kršitev Zakona o osebni izkaznici; pet oseb je bilo pridržanih po Zakonu o nalogah in pooblastilih policije za čas izgredov, 6 jih je bilo pridržanih po Zakonu o kazenskem postopku, tri so bile pa privedene uradne osebe zaradi ugotavljanja identitete; uporabljena prisilna sredstva. Rad bi poudaril, no, da te stvari se še sproti tudi dopolnjujejo, pri pregledovanju posnetkov, po pridobivanju poročil od raznih enot, ki so sodelovale, kajti sodelovala je policija iz cele Slovenije. Zato se lahko kakšna stvar še tudi spremeni v nadaljevanju. 11-krat smo uporabili telesno silo zoper posameznike, 13-krat plinski razpršilec, tu ne gre za plinske naboje, ampak gre za milejše prisilno sredstvo plinski razpršilec, 3-krat; 14-krat sredstva za vezanje in vklepanje, 2-krat odrivanje množice s palico tonfa, enkrat vodni curek, 6-krat izstreljeni plinski naboji, 5-krat izstreljeni naboji za pasivizacijo in 2-krat konjenica kot prisilno sredstvo za razganjanje množice. Poškodbe policistov in opreme: 15 policistov je bilo po dosedanjih podatkih lažje telesno poškodovanih, 5 jih je iskalo zdravniško pomoč na kliničnem centru, enkrat zaradi poškodbe pirotehnike, gre za okvaro sluha, tako da ta zgodba zna iz lahke priti v kaj hujšega; enkrat poškodba zaradi granitnih kock, enkrat poškodba zaradi udarca v koleno, dva od teh policistov sta na bolniškem staležu; eno poškodovano službeno motorno kolo, dvakrat poškodovani službeni vozili policije, poškodovan vodni top zaradi obmetavanja s trdimi predmeti, intervencijski ščit, službeni mobilni telefon. </font><br/>
<br/>
<b><font size="4">13.10 – (TB)</font></b><br/>
<br/>
<font size="4">	(nadaljevanje) Vsi navedeni podatki, tako glede same obravnave kaznivih dejanj, kot poškodb oseb in premoženja, izhajajo iz trenutno znanih podatkov in se lahko tekom preiskave spreminjajo. Policija usklajeno nadaljuje z intenzivnim zbiranjem obvestil, potrebnih za identifikacijo in prijetje osumljencev storitve kaznivih dejanj. Aktivnosti so primarno usmerjene v odkritje organizatorjev, kot tudi sodelujočih v nasilnih protestih, ter storilce nasilnih napadov na novinarje.</font><br/>
<font size="4">V nadaljevanju je policija izvedla vrednotenje pridobljenih, izvaja vrednotenje pridobljenih podatkov in ugotovitev, ki služijo za usmerjeno zbiranje obvestil, ter preprečitev morebitnih nadaljnjih nasilnih protestov. </font><br/>
<br/>
<b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br/>
<font size="4">/ oglašanje iz dvorane/ Gospod Koražija, postopkovno – pa prosim, da je res postopkovno.</font><br/>
<br/>
<b><font size="4">BOŠTJAN KORAŽIJA (PS Levica):</font></b><font size="4"> Gospod predsednik, najlepša hvala.</font><br/>
<font size="4">Moj postopkovni predlog je sledeči, glejte, gospod nam je zdaj prebral z lista poročilo, kajne, razen če ga ni zdaj kar sproti pisal. Se pravi, pisna poročila so, se pravi, nekdo nam teh pisnih poročil ni želel oziroma ni hotel dati oziroma dostaviti. Tudi gospod prej, je bral z lista. Tako da, dejansko ta poročila so napisana, torej želimo imeti v pisni obliki. Razen, če gospod tako govori v ustni obliki, ko razlaga poročilo, pa mislim, da ne.</font><br/>
<font size="4">Tako da, prosim, dajte nam pisna poročila, ker očitno so napisana in nam jih dostavite. To je moj postopkovni predlog.</font><br/>
<br/>
<b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br/>
<font size="4">	K besedi / nerazumljivo/ … prosim.</font><br/>
<br/>
<font size="4">	</font><b><font size="4">JANEZ STUŠEK:</font></b><font size="4"> Hvala. Lep pozdrav še z moje strani. (Janez Stušek, Sova.)</font><br/>
<font size="4">	Zdaj, kar se tiče odprtega dela, bom jaz tukaj relativno skop, če boste želel, lahko tudi se potem zapre za sejo, za javnost, pa še, imamo pač, gremo bolj o konkretnih zadevah.</font><br/>
<font size="4">	Kar se tiče, Sova seveda izvaja vse naloge, določene v Zakonu o Sovi. Se pravi, na vseh področjih dela agencije. Relevantne vsebine seveda spremlja in proučuje, predvsem iz vidika vpliva na slovensko in mednarodno varnost, z namenom pravočasnega zaznavanja morebitnih varnostnih in drugih tveganj za Slovenijo, ne na državljane in strateške nacionalne, ter zunanje politične interese. Skladno z 2. členom Zakona o Sovi, agencija izvaja vse aktivnosti za pridobitev podatkov o organizacijah, skupinah in osebah, ki so s svojo dejavnostjo iz tujine ali v povezavi s tujino, ogrožajo ali bi lahko ogrozile nacionalno varnost države in njeno ustavno ureditev, ne, ter sodelujejo na različnih varnostnih tveganjih, dogodkih, varnostno-tveganih dogodkih, v Republiki Sloveniji.</font><br/>
<font size="4">	Ob tem agencija na podlagi pridobljenih podatkov ocenjuje stopnjo ogroženosti in nevarnosti, ki jih predstavljajo različna gibanja in organizacije, iz tujine ali povezane s tujino, saj lahko njihovo, sicer legitimno izražanje mnenj in stališč, preraste v nenadzorovano nasilje in s tem v grožnjo nacionalni varnosti Republiki Sloveniji in njeni ustavni ureditvi, kot smo ji bili tudi priča na protestih oziroma izgredih 5. 11. 2020.</font><br/>
<font size="4">	Zdaj, agencija je v zvezi z konkretno zadevo, spremljala zadeve. Bile so izkazane določene mednarodne aktivnosti. Kot rečeno, če boste želeli konkretno, lahko se pač, sem že prej predlagal, kako bi se to naredil. Iz vidika naših ugotovitev, smo obveščal različne deležnike v tej državi. Sodelujemo na nekih dnevnih aktivnostih z policijo. Tudi nenazadnje, ste nekateri predstavniki, ki ste bili tudi z določenimi zadevami v nadzoru 3. 11., obveščeni od aktivnostih agencije, tako da… Seveda pa gre predvsem oziroma gre za tajne podatke, skladno z Zakonom o tajnih podatkih, ki jih pač žal na javni seji ne morem posredovat.</font><br/>
<font size="4">Tako da, če boste želeli bolj konkretne vsebine, predlagam, da v tem delu naredimo kot rečeno.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br/>
<font size="4">Zdaj… / oglašanje iz dvorane/ Kaj želite, postopkovno? (Da.)</font><br/>
<font size="4">Prosim.</font><br/>
<br/>
<b><font size="4">MATJAŽ NEMEC (PS SD):</font></b><font size="4"> Hvala lepa, predsedujoči.</font><br/>
<font size="4">Na podlagi ravnokar izrečenega, se mora ta odbor seznaniti o prisotnosti </font><br/>
<br/>
<b><font size="4">12.45 (VI)</font></b><br/>
<br/>
<b><font size="4">	</font></b><font size="4">(nadaljevanje) agencije Sova na dogodku dne 5. 11. in seveda mora direktor jasno odgovoriti katera izvajanja oziroma katero posebno obliko izvajanja pridobivanja podatkov po 22. členu Zakona o Sovi je Sova bila prisotna in delovala v sklopu priprav in opazovanja in sledenja protesta. Kajti, jasno je treba obrazložiti pravno podlago za takšno početje. In ker sem mnenja, da je na tem odboru nujno potrebno razčistiti tudi ta element protestov, torej vlogo Sove na četrtkovih protestih, predlagam, da zapremo sejo in da smo seznanjeni z vsemi podatki, ki nosijo stopnjo tajnosti. Hvala, predsednik. </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Hvala. Če bi želeli zapreti sejo je prvič treba prekinitev, drugič je treba opredeliti stopnjo tajnosti in izvesti ustrezen postopek. …/oglašanje iz klopi/ Prosim? /oglašanje iz klopi/ Gospod direktor, ali lahko opredelite kako je s to zadevo. </font><br/>
<br/>
<b><font size="4">	GOSPOD ____:</font></b><font size="4"> Stopnja tajnosti podatkov sedaj, okej, imamo tudi določena imena. O imenih res ne bi, ker mislim, da v tem ni, ampak stopnja je »tajno«. </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Prosim, gospod Möderndorfer. </font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> Poglejte, spoštovani gospod direktor Sove, saj poznate zakon o tajnih podatkih. Treba je določiti stopnjo tajnosti, ali je to interno, ali je to kakšna druga stopnja, temu primerno se potem tudi določi kako se bo zaprla seja in kako se bo obravnavalo. Drugo pa je, seveda, gre tukaj za predlog postopkovni, da seveda vi lahko podate poročilo, potem bomo pa mi že razpravljali, pa imeli, zaradi mene, tudi odprto sejo, če je potrebno. Ampak gre za to, da vi lahko poveste tisto, kar se od vas pričakuje in kar ste sam tudi omenil, da lahko poveste, če bo seveda seja zaprta. Pika. Sedaj pa vas… Vi morate povedati za kakšno stopnjo tajnosti gre. </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Saj je povedal, stopnja »tajno«, to je že povedano. Poglejte, sedaj je tako, glede na to, da imamo precej prijavljenih za razpravo in glede na dosedanji potek jaz predlagam, da o tem delu, ki je danes na razpolago opravimo še en del razprave. Potem pa sejo prekinemo in bi jo nadaljevali jutri, sedaj izgleda, da bo možnost, da bi jo nadaljevali ob 10. uri dopoldan in bi se takrat odločili o zaprtju seje in potem nadaljevali z zaprtim delom in potem ponovno z odprtim naprej, ker drugače to preprosto ni mogoče izvesti skladno s predpisi, ki so o tem. Tako da bi začeli za zaprtim delom, kjer bi se najprej odločilo o zaprtju seje in tako naprej, ker tako je pač skladno s Poslovnikom. Kolikor bo kakršnakoli sprememba glede časovnih dimenzij, glede na to, kar sem sedajle povedal, boste seveda obveščeni. Drugače pa predlagam, da gremo sedaj naprej z razpravo, z /nerazumljivo/ delom bi pa nadaljevali jutri potem ob 10. uri dopoldan. Gospod Nemec, prosim. </font><br/>
<br/>
<b><font size="4">	MATJAŽ NEMEC (PS SD):</font></b><font size="4"> Spoštovani predsednik, rad bi vas samo obvestil, da jutri imamo tudi sejo KNOVS. Sicer začnemo ob 12. uri, kamor je povabljen tudi predsednik oziroma direktor agencije. Bil je povabljen tudi sam predsednik Vlade, ki pa je se opravičil. Torej, samo vam to dajem v vednost, zato da lahko svoj čas organizirate na način, da bi direktor lahko prisostvoval tako na odboru za notranje zadeve kot kasneje tudi na seji komisije. </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> V to smer je šel moj predlog. Upam, da se vsi razumemo. Tako da predlagam, da nadaljujemo z javnim delom seje in gremo na razpravo poslank in poslancev. </font><br/>
<font size="4">	Prvi se je javil gospod Möderndorfer. </font><br/>
<br/>
<b><font size="4">	JANI (JANKO) MÖDERNDORFER (PS LMŠ):</font></b><font size="4"> Hvala lepa, predsednik. Seveda je v teh poročilih, ki smo jih sedaj dobili, jaz seveda ocenjujem, da je zelo težko razpravljati, ker je ogromno neznank. Začel bom na samem začetku, zato da ne bo kakšnih prav posebnih dilem okoli tega, kot se je opredelil gospod Hojs, kdo je proti komu, kdo za koga gre in tako naprej. Mi danes ne sedimo tukaj zato, da izkazujemo zahvalo in vso potrpežljivost, ki jo in prenaša policija, zato da se ukvarja s takšnimi dogodki. Zagotovo ne sedimo zaradi tega. Ker če sedimo zaradi tega, javno </font><br/>
<br/>
<b><font size="4">13.20 - (NB) </font></b><br/>
<br/>
<b><font size="4">	</font></b><font size="4">(Nadaljevanje): so že praktično vse politične skupine že zelo jasno dale sporočilo, da obsojajo takšne izglede, in kar je še bolj pomembno, da je seveda policija v danem trenutku sploh obžaluje, da je policija sploh morala ukrepati, da je pravzaprav do tega prišlo. Mi danes sedimo tukaj zaradi enih drugih razlogov. Zato da tudi ugotovimo ali so bili postopki zakoniti, pa ne iz vrst policije in tistih, ki so se morali ukvarjati na protestu oziroma izgledih, bolje rečeno, z izgledniki v smislu, da so preprečevali in vzdrževali javni red in mir, ampak da predvsem ugotovimo tudi koliko je vpletena politika v te izglede in koliko seveda, kar je za mene skrb vzbujajoče, vpleteno tudi tisto česar pravzaprav nikoli ne vemo in nikoli nismo do konca razčistili kaj pravzaprav sploh Sova počne pri takšnih dogodkih. Kadar se umešava obveščevalna služba v dogodke, danes smo slišali direktorja, imel bo možnost jutri razložiti oziroma takrat, ko se bomo dobili, kaj je pravzaprav hotel s tem povedati, da nam tukaj citira 2. člen Zakona o Slovenski obveščevalno-varnostni agenciji, oprostite, jaz tega tukaj ne potrebujem. Vsi poslanci zelo dobro poznamo ta zakon, saj zakon je bil v tej hiši sprejet, ne na Sovi. In tudi znamo brati 2. člen in seveda naloge in pooblastila Sove. Imam pa seveda zelo resen problem, nastane takrat pri meni osebno in pri marsikomu, ko ugotovim pri javnih občilih, da predsednik Vlade, ki je seveda njemu osebno podrejena sta agencija in služba, seveda začne uporabljati na način kot smo lahko spremljali, to pa je, da je direktor Sove pošiljal sliko predsedniku Vlade, kar osebno, mene osebno niti ne moti, da si bomo na jasnem. Jaz nimam nobenih težav, če direktor Sove pošilja slikice predsedniku Vlade. Imam pa zelo resne težave, kadar predsednik Vlade začne te slikice javno objavljati, ker potem seveda jaz ne vem od kje je dobila te slikice Sova oziroma na kakšen način, s kakšnim namenom so bile posredovane predsedniku Vlade. V medijih smo lahko spremljali kako je v nekem določenem trenutku takoj pohitela seveda ena in edina medijska hiša na svojem spletnem portalu, ki je začelo opravičevat ta dogodek direktorja Sove, ki je pošiljal slikice predsedniku Vlade, češ da je to našel na Facebooku. Mi vsi vemo, da agencija zbira podatke, tako kot piše 2. člen s kakšnim namenom, in za potrebe seveda varnosti, nacionalne varnosti države in komu vse to tudi poroča. Zato mene zanima in zato sem tudi na začetku vprašal ali bomo dobili pisno poročilo tako Sove, policije in nenazadnje gospoda Hojsa, če je že bil povabljen na to sejo, da kaj pove, kako so te stvari potekale. Veste, mene nič kaj dosti ne zanima tole 15.45, 16.20, 7.01 in podobno. To so stvari zaradi katerih seveda se ve kdo jih nadzira, kdo postopkovno jih pelje in jaz osebno tudi niti ne dvomim v to vse kar je bilo danes povedano. Me pa zanima nekaj drugega. Kako so tekle relacije preden je sploh prišlo do ukrepanja policije, preden je sploh, in to nekaj dni pred tem preden je sploh nekdo že začel ugotavljati kaj se bo zgodilo v četrtek. Jaz danes kot državljan in kot poslanec zelo resno dvomim oziroma sem skeptičen, da ni bil položaj in situacija celo zlorabljene v nekem določenem trenutku. Nekdo se zelo rad igra in postavlja iz pozicije, jaz ne morem pomagati, če je predsednik Vlade obseden s tvitanjem, ampak tukaj ima on svojo osebnostno težavo s katero jaz ne mislim polemizirati, ampak na ta način je sprožil tudi dvom in zasejal sum, da je seveda določeni podatki uhajajo s strani predsednika Vlade, ki ne bi smeli. Namreč mi imamo v zgodovini te Republike Slovenije že eno izkušnjo, ko je predsednik Vlade na koncu končal celo na sodišču zaradi izdajanja podatkov Varnostno obveščevalne službe. Vsi vemo za kateri primer gre. In tudi zanimivo, vemo kdo ga je takrat ovadil. Nihče drug kot zdajšnji predsednik Vlade. In zdaj zato jaz seveda močno dvomim, da ni zdajšnji predsednik Vlade zlorabil ta položaj in seveda še tudi v drugih momentih lahko seveda samo dvomimo. Zdaj pa naprej. </font><br/>
<br/>
<b><font size="4">13.25 – (SC) </font></b><br/>
<br/>
<font size="4">	(nadaljevanje) Druga dilema, ki se pa meni postavlja pa je seveda, da ni slučaj čigavo sliko je objavil. Gospoda Galeta, za katerega vemo, da marsikdo ni zadovoljen prav v tej Vladi z njegovim početjem, ki ga je pravzaprav storil ob znani aferi maske in ventilatorji in nenazadnje bil tudi odpuščen iz blagovnih rezerv z namenom, ker vsi dobro vemo, da pravzaprav je njegova glavna krivda to, da je slovenski javnosti povedal kaj se je v resnici dogajalo na blagovnih rezervah danes pa ta isti predsednik Vlade tega človeka obsodi – javno obsodi – in reče naslednji stavek, to niso moje besede, to so besede predsednika Vlade: »Miroljubni protestnik s svojo tolpo razbija po Ljubljani.« Sedaj se jaz sprašujem ali predsednik Vlade res ne ve kaj se dogaja v tej državi? Ali je to sporočilo direktorja SOVE predsedniku Vlade, da si je to upal povedati? Nadalje sprašujem: Ali je predsednik Vlade, ker je to sporočil bi moral po uradni dolžnosti, ker je to zapisal verjetno se ni hecal, ko je to zapisal ovadil policiji gospoda Galeta, ker s svojo tolpo razgraja po Sloveniji in v bistvu razbija in dela škodo takšno ali drugačne in celo s terorističnimi napadi ogroža slovenski narod, slovensko nacijo in kaj ti jaz vem kaj še vse? Zanima me, če je to storil. Naslednje. Zanima me tudi ali je Slovenska varnostno obveščevalna agencija oziroma agencija, ki je zadolžena, za to, da spremlja predvsem tujino in tujce po domače povedano takrat, ko je naletela seveda na situacijo, da je vpleten tudi slovenski državljan o tem obvestila neposredno policijo, istočasno pa seveda tudi tožilstvo, ki je v danem trenutku tudi edino, ki lahko, potem v določeni situaciji seveda ukrepa in usmerja kaj v tem primeru početi? Zato me v nadaljevanju tudi zanima kdo in kdaj in kje so bile te situacije sprožene, s kakšnim namenom? Danes me tudi zanima glede na to, da smo vsi lahko po slovenskih občilih spremljali te dogodke kdo vse je že vpleten in ovaden in se peljejo postopki proti njim? Mene zanima recimo posnetek iz Prešerna, ko smo gledali rumenosrajčnike ob času proslave, katero je seveda gospod Hojs danes omenjal pa te ograje in tako naprej kako je bil tudi sam zgrožen in je spraševal zakaj je to potrebno oziroma obratno zakaj policija takrat ni odreagirala tako kot bi morala danes pa jo hvali, da danes je pa pravilno ukrepala. Zanima me glede na to, da smo vsi lahko po televiziji in po posnetkih gledali, da so določeni obrazi popolnoma enaki kot iz Prešernovega trga iz tiste skupine rumenosrajčnikov ne vem kaj toliko časa toplo vodo odkrivamo in ugotavljamo kdo pravzaprav za vsem tem stoji. Vsi vemo kakšne parole in za koga so takrat rumenosrajčniki navijali v tisti zgodbi pri Prešernovem spomeniku in potem je kordon policistov seveda te rumenosrajčnike zaščitilo in ločilo dve skupine, zaradi ogroženosti in možnosti, da se celo spopadeta med seboj, tako je bilo vsaj v javnih poročilih oziroma v javnih medijih sporočeno. Zato me tudi zanima in to so tisti podatki, katere nas zanima ne to ali je bila policija hrabra ali je dobro odreagirala ali je pravilno in smo lahko ponosni na slovenske policiste. Nihče nima nič proti slovenski policiji se pa danes sprašujem kaj je gospod Hojs res počel s svojo neko svojevrstno demonstracijo, ko je govoril in hodil okoli in iskal seveda slovenske kamere in medije, zato da jih je lahko tam javno oblatil, da so oni celo krivi in jih v naprej označeval, da so pravzaprav oni neke vrste soorganizatorji ali pa bom rekel posledica ali vzrok, da je pravzaprav do teh protestov prišlo ali je temu res tako? Ne vem, dejstvo pa je, da smo te medijske nastope njegove lahko seveda in ta performans gledali na dveh trenutkih najprej za televizijo POP TV, ampak pa še za televizijo nacionalko in pa še mislim, da je bil zraven Planet to, kar sem uspel videti na televiziji po mikrofonih, ki so štrleli h gospodu Hojsu, ko je dajal izjavo. Gospod Hojs ni kar kdorkoli. </font><br/>
<br/>
<b><font size="4">13.30 – (SC) </font></b><br/>
<br/>
<font size="4">	(nadaljevanje)  Veste, če to meni nekdo na ulici reče to, kar je rekel gospod Hojs za medijev, potem bi zamahnil z roko in bi rekel pač eno mnenje. Gospod Hojs pač nekoga predstavlja v tej Vladi in gospod Hojs bi se smatralo glede na to, da je prišel celo v OKC in je tam spremljal dogodek sicer ne vem zakaj, ne vem ali je usposobljen za to, da ravna bom rekel policijskimi koraki, ne vem kaj je namen za to, da minister tam visi v OKC ali da daje sprotna navodila še več jaz celo trdim, da politik ovira delo policistov v takem trenutku? Še več,  s svojim nastopom namesto, da bi specialci, ki so varovali gospoda Hojsa, ki je naredil 200 korakov po Slovenski cesti od začetka pa do konca Konzorcija, potem se je pa skril za hiši namesto, da bi opravljali svoje delo so morali varovati dodatno njega. Specialci zagotovo niso v vlogi in v funkciji, da varujejo gospoda Hojsa, ampak imajo neko drugo operativno nalogo, to si lahko preberete v organiziranosti policije in pa seveda nalogah policije kaj ima kdo kaj za početi. Gospod Hojs kot varovana oseba ima svojo službo, ki ga varuje. Tam se je sprehajalo najmanj 15 ljudi, zato da so varovali samo njega in uprizarjali neki svojevrstni cirkus. Potem seveda dilema, ki je nastala ob tem dogodku je tudi to, če ste opazili so mediji poročali, da sodeluje na teh demonstracijah oziroma preprečitvi te demonstracije tudi Slovenska vojska. Seveda Slovenske vojske tam sploh bilo ni to je več kot jasno, da ne bo nobene dileme, bili so zmedeni, zato ker so se določeni specialci pojavljali v uniformi, ki tam nima tudi kaj iskati in zato tudi hočem danes imeti zelo jasno poročilo od policije kaj in na kakšen način in kdaj se pojavljajo v zelenih uniformah, kdaj se pojavljajo v plavih uniformah in seveda s tem znašajo zmedo in negotovost med slovenskim prebivalstvom kaj se pravzaprav dogaja na ulicah. To je tisto, kar je treba seveda zelo jasno opozoriti. Jaz moram reči, da ko gledate te posnetke to ni, kar tako enostavno in zato seveda gospodu Hojsu vsa kritika, da je v bistvu pravzaprav na neki način celo v enem trenutku otežil delo policije po nepotrebnem, ampak čisto po nepotrebnem. Kaj ima on za hvaliti policijo sredi opravljanja dela? To lahko počne, potem kasneje, zaradi mene lahko tudi predlaga odlikovanja naj gre k predsedniku Republike naj jim podelijo in ne vem kaj še vse ali pa svoje osebne zahvale piše policiji, če želi in če misli, da je tako prav mu tega niti ne oporekam, ampak med dogodkom pa tega prav res nima kaj za početi. </font><br/>
<font size="4">Poleg tega pa, kar je - bom s tem poslušal zaključiti – imam zelo resen dvom. Mi smo to predstavo in ta šov že enkrat gledali. Jaz osebno, jaz osebno sem ga gledal od blizu leta 2012, ko smo imeli izgrede v Republiki Sloveniji in tako imenovane slovenske vstaje, ki so se začele v Mariboru, zaradi takratnega župana Kanglerja in so se, potem razsejale po celi Sloveniji in množično odvijale tudi v Ljubljani smo imeli zelo podobno situacijo, vendar v enem dnevu se je zgodilo nekaj zelo podobnega kar se je dogajalo tudi sedaj. Kar na enkrat eden dan so tako ponovno iz Slovenske obveščevalno varnostne službe prišli določeni podatki, da se bo nekaj dogajalo – govorim o letu 2012 tako, da ne rabite skrbeti direktor, to pot ne govorim o vas – in ne boste verjeli tudi sedaj v četrtek že 4. maja, ne 5. oziroma eden dan pred temi dogodki v Državnem zboru državna sekretarka začne opozarjati zaposlene, da naslednji dan naj predčasno zapustijo prostor se pravi Državni zbor, ker se bo dogajalo nekaj zelo hudega. Oprostite, nekdo je posredoval neke podatke, se pravi, da ste v naprej spet vedeli nekaj kaj se bo zgodilo. Jaz osebno nimam nič proti, če ste to vedeli, ampak mene zanimajo vsi koraki tukaj ne pa to, kar danes razlagate 15, 45 je bilo / nerazumljivo/ 1 minuta se je zgodilo, to mene ne zanima, to so operativne naloge in neki dogodek, neki redosled, ki se je pač preprosto moral zgoditi. Leta 2012 smo imeli popolnoma podobno situacijo nekdo je hotel te vstaje zlorabiti za seveda situacijo razpadajoče </font><br/>
<br/>
<b><font size="4">13.35 – (TB)</font></b><br/>
<br/>
<font size="4">	(nadaljevanje) Vlade, ki se je takrat že začela in seveda na koncu tudi končala čez en mesec in pol, to pa je, da so se začel načrti izgredi, ko je nekdo provociral. Zanimivo, pojavljale so se zelo podobne skupine, kot se pojavljajo tudi na teh izgredih in zato je to vprašanje za mene zelo zaskrbljujoče. Zaskrbljujoče zato, ker se danes sprašujem, kaj ta Sova počne in komu vse sledi, na račun izgovorov, zato, da skrbi za nacionalno varnost in mi tega ne vemo.</font><br/>
<font size="4">Ker sem jaz bil v, na dan izgredov, v službi, v Državnem zboru, ob pol petih sem zapuščal ta prostor in videl seveda okoli Državnega zbora že ogromno policije, me zanima, sem tudi jaz mogoče zasledovat s strani Sove? Mene to skrbi. Ta nadzor in ta, bom rekel, skrb s strani predsednika Vlade – te Vlade, te Vlade -, ki je šef neposredno Sovi, seveda, se bojim, da zlorablja položaj in seveda na ta način tudi se okorišča, zato, da bi seveda obdržal svojo lastno pozicijo. Način, da se je pa seveda sfižilo vse skupaj, pa je, direktor, se morate zahvalit svojemu šefu, nadrejenemu, predsedniku Vlade, ki je seveda posredoval sliko, na način, da mu je šlo, tako kot njemu vedno uide, v času »tvitanja«. To pa je, da je v bistvu razkril in razkrinkal tudi način delovanja te Sove.</font><br/>
<font size="4">Jaz sam osebno moram reči, da ne verjamem v za vse splošno in množično, bom rekel, zlorabo vseh zaposlenih. Daleč od tega. Bojim pa se, da nekateri vodstveni kadri, temu seveda slepo sledijo, tako v policiji, kot na Sovi. Ampak to, je treba še dokazat in preverit, ali temu res tako drži, ker nisem človek teorije zarote in ne obsojam kar tako vnaprej in počez, imam pa zelo veliko skrb, da se to / nerazumljivo/ res tako dogaja. Nisem osamljen in nisem edini, ki tako razmišlja.</font><br/>
<font size="4">Že res, da večina Slovencev in Slovenk je proti demonstracijam in tudi res je, da ne, obsojamo, bom rekel, izgrede, sploh pa na način, ki so se dogajal v četrtek. Ampak, bojim se, da marsikje, tako kot povsod drugje po svetu in kjer smo že to lahko gledal in videli, na lastne oči, preko medijev, da marsikdo iz oblastvenih struktur, te položaje in te situacije zlorablja in izkorišča, predvsem za svoje partikularne interese, in o tem je treba danes diskutirat, ne o tem, ali je policija pravilno odreagirala ali ne. Policija je odreagirala v skladu z Zakonom o policiji in seveda nalogah in pooblastilih policije, ki so zelo jasno začrtana in jaz v to ne dvomim. Verjamem pa, da je tu nekaj hudo, hudo narobe, predvsem v politiki.</font><br/>
<font size="4">Gospod Hojs, tu imate vi veliko odgovornost in predsednik Vlade še toliko večjo. Vendar, kot vedno in znano, predsednik Vlade se tem situacijam izogiba, ko je treba polagat račune in tukaj imamo mi resen problem.</font><br/>
<br/>
<b><font size="4">PREDSEDNIK MAG. BRANKO GRIMS:</font></b><font size="4"> Hvala.</font><br/>
<font size="4">Za odgovore sta se zdaj že javila gospod minister Hojs in direktor Sove. Minister ima prednost.</font><br/>
<font size="4">Prosim, gospod Hojs.</font><br/>
<br/>
<b><font size="4">ALEŠ HOJS:</font></b><font size="4"> Hvala lepa, gospod predsednik.</font><br/>
<font size="4">Spoštovani gospod Möderndorfer, seveda se bom odzval samo na tisti del, ki se nanaša na razpravo glede mene in policije. Torej, najprej ne vem, očitno ste malo zamudil to sejo, ko ste uvodoma zdaj govoril, da so se vse poslanske skupine ogradile do nasilja in na nek način, ne bom rekel, dale priznanje policiji, ampak vendarle, bile vsaj tiho okrog policije. Torej, na začetku te seje je gospod Kordiš govoril o tem, kako je policija bila nasilna, kako je prekoračila svoja pooblastila in tako naprej. Torej daleč od tega, da bi bilo res to, kar ste govoril.</font><br/>
<font size="4">Zdaj druga stvar, o kateri ste govoril, je to, pa se spomnim nastopa vašega predsednika, mislim, da je bil ta v naslednjem dnevu - skupaj so stali gospod Šarec, gospa Fajonova, gospod Nemec, ne, gospod Mesec, pa mislim, da še nekdo, gospa Alenka Bratušek seveda ja – kjer je gospod predsednik vaše stranke povedal ali pa podtikal, da sem jaz soorganizator teh demonstracij. Mislim, glejte, to je, to je nekaj neverjetnega. In ko govorite o tem, da je leta 2012 bila zadeva podobna, vam rečem, da ni bila podobna. 2012 je policija, na žalost, ni uspela ukrotit vseh teh, če temu rečem, huliganov. Takrat so kocke letele v parlament, če se spomnite. Takrat so bili policisti težko poškodovani. Hvala bogu tokrat niso bili. </font><br/>
<br/>
<b><font size="4">13.40 – (DAG) </font></b><br/>
<br/>
<b><font size="4">	</font></b><font size="4">(nadaljevanje) Kaj je takrat počela Sova. Jaz ne vem, morda se pa o tem kar zmenite v sami domači dnevni sobi. V vašem kabinetu, v Kabinetu predsednika Vlade, je bil tedanji šef Sove, gospod Črnčec. Tako najbrž lahko pove iz prve roke, kaj se je dogajalo v letu 2012, vezano na Sovo. </font><br/>
<font size="4">	Še nekaj detajlnejših informacij. Tako kot je povedal že direktor uniformirane policije, se je 5. 11. 2020 na službenem družbenem omrežju pojavil poziv »Vlada, prihajamo«, poziv pa je objavila skupina Anonimus Slovenija. To je bilo kasneje distribuirano na več drugih naslovov, mnogi drugi so to zadevo povzeli. Javna radiotelevizija je predvajala nastope gospoda Ličine, ki je rekel nekako takole: »Ma kakšno petkovo zvončkljanje, pridite 5. 11., takrat bo zadeva resna.« Pa še nekaj drugih stvari bi lahko naštel, ampak saj jih verjetno poznate. In pozivi k udeležbi na tem shodu so se pravzaprav vrstili že tekom vseh štirinajstih dni pred samim dogodkom. Zaradi tega je, kot je bilo že povedano, policija, Policijska uprava Ljubljana dogodek ocenila kot dogodek visokega tveganja in za njegovo varovanje 26. 10. 2020 izdelala varnostni načrt z oceno tveganja. Policijska uprava Ljubljana je aktivirala posebno policijsko enoto (v nadaljevanju: PPE Ljubljana) in aktivirala tudi večje število drugih policistov, tudi to sem že povedal, policiste s Primorske, policiste z Dolenjske. Seveda pa je policija 3. 11. 2020 glede na dodatno zbrane informacije še okrepila prihod dodatnih policijskih enot. Da zdaj ne bo nobenega dvoma, ker si mnogi zatiskate oči ali pa ker tudi mediji ne želijo poročati, torej, od 1. 5. 2020 do 10. 11. 2020 je skupaj potekalo 376 javnih shodov po Sloveniji. Vsi ti javni shodi ali pa morda kakšen procent ni bil, morda za kakšen procent res ne vem, so bili, vsaj tako so govorili tisti, ki so tam bili, neorganizirani, neprijavljeni in neskladni z aktualnimi odloki, torej, bili so, po domače povedano, nezakoniti. V času drugega vala epidemije od 19. 10. 2020 – torej, epidemija je razglašena za 30 dni – je bila 16. 10. 2020 sprejeta omejitev gibanja na statistične regije in omejitev gibanja na deset ljudi. 20. 10. 2020 je bila uvedena prepoved gibanja med 21.00 in 06.00 uro in omejitev gibanja na šest ljudi. 24. 10. 2020 je bil sprejet PKP zakon, s katerim je bila policiji dodana izvorna pristojnost tudi za izrekanje kazni, povezane z omejitvijo gibanja in zbiranja ljudi po Zakonu o nalezljivih boleznih. In 27. 10. 2020 je bila sprejeta omejitev gibanja na občine, prepoved gibanja med 21.00 in 06.00 uro in omejitev gibanja na šest ljudi, kar je veljalo že do tedaj. </font><br/>
<font size="4">	Torej, vi lahko tedne in mesece govorite o tem, kako so vsi tisti protesti, ki so se odvijali v petek, bili zakoniti ali pa bili dovoljeni ali kakorkoli, ob tem da nikoli nismo, pod narekovaji seveda, identificirali organizatorjev, kljub temu, da je tam vedno bil gospod Jenul pa gospod Gale, da ne govorim o pozivih gospe Fajon, ki je tam kolesarila, ali pa gospoda Štromajerja iz stranke SD ali pa gospoda poslanca Koprivca. Vse to lahko dokumentiramo s slikami, ki so javno dostopne na spletnih omrežjih. </font><br/>
<font size="4">	Seveda je res, in za tem stojim, da je del soodgovornosti – in to sem tudi povedal – tudi na medijih. Mediji v vsem tem času, torej v času od prvega vala epidemije </font><br/>
<br/>
<b><font size="4">13.45 - (NB) </font></b><br/>
<br/>
<b><font size="4">	</font></b><font size="4">(Nadaljevanje): do drugega vala epidemije ob poročanjih teh petkovih protestov, niti enkrat z besedo niso omenili, da so pravzaprav ta zborovanja, ti protesti nezakoniti ter kršijo odlok o številu in zbiranju oseb, ki se lahko zbirajo, da o tem, da bi preventivno delovali in ljudi opozarjali, da je to potencialno nevarno, da bomo lahko prišli v to kar imamo danes, torej epidemijo v največjem zagonu, tega niti z besedo ni bilo slišati. </font><br/>
<font size="4">	Zdaj tudi ta očitek gospoda Möderndorferja, da sem jaz iskal kamere, je deplasiran. Jaz nikogar nisem iskal in mimogrede, zdaj bom to pojasnil samo enkrat, potem pa ne bom več tega pojasnjeval, vprašanje če boste seveda razumeli, ker nočete razumeti. Torej sam imam varovanje, tako kot je gospod Möderndorfer pravilno ugotovil. Potem, ko sem pred direktorjem, vede direktorjem policije in direktorjem uniformirane policije sam prišel, tako kot je bilo rečeno, že 17.48 na OKC Ljubljana, se je kasneje v OKC Ljubljana, je kasneje v OKC Ljubljana prišel zadevo pogledati, v tem primeru seveda v drugi funkciji kot nas, ker on je neposredno direktor policije, tudi vede direktorja policije in pa gospod Lorbek kot direktor uniformirane policije. Torej specialci, ki so bili tam, so varovali direktorja policije in direktorja uniformirane policije. Zdaj točne ure ne vem, ampak verjetno jo gospod Vrečar, direktor Policijske uprave Ljubljana, ima točno zavedeno kdaj smo se odpravili pozdraviti policiste. Moram najprej povedati seveda, da je to, da se pozdravi policiste, predlagal direktor policije, vede direktorja policije gospod Jurič. Da sem sam povedal, da bom tudi sam šel z njimi, torej bil sem v spremstvu tistih, ki so varovali direktorja policije in direktorja uniformirane policije, in da želim, tali kot oni, policistom po končani akciji na terenu samem čestitati in to sem tudi storil. Nihče se ni skrival za hišo ali pa za vogalom, tako kot ste vi povedal, naredili smo krog od OKC Ljubljane do Kazine kjer smo na terenu samem čestitali policiji, kasneje, da ne bo kakšnih dilem, sva z direktorjem policije in z direktorjem uniformirane policije čestitke izrekla tudi vsem tistim, ki jih tam pred konzorcijem v tistem trenutku ni bilo, so bili pa ob ca 21. uri zbrani na Policijski postaji na Griču, tam je bilo po mojem nekih 150 policistov ali morda celo več. Tam smo si pogledali tudi vodni top, ki je bil mimogrede poškodovan zato, ker je eden od protestnikov vanj vrgel kocko, torej še zdaj ima to vozilo udrtino in je jasno evidentirana. Da ne govorim o sramoti, ki jo je omenil že gospod Vrečar, da so metali kocke celo na reševalna vozila. In v tistem delu, ko sem se prehodil oziroma šel pozdraviti policijo pred Kazino, sem srečal tudi nekaj protestnikov, bolje rečeno, srečal sem protestnice. Z njimi sem se zapletel tudi v razgovor. Zdaj o nivoju tega razgovora nima smisla govoriti, psovanju mene in podobno, ampak to pač mora biti politik navajen, srečali smo se pred, točno pred vhodom v prostore stranke LMŠ, torej pa ne rečem, da so bili ti ljudje pripadniki LMŠ ali pa njihovi volivci, ne vem čigavi so bili, ampak tri generacije gospa so tam z mano debatirale, ena mojih let ena tam nekje, bi rekel okrog 35, ena pa tam nekje okrog 20, če bodo imele pogum, se bodo tudi javile nekoč, pa bodo povedale, da to drži, kjer so mi jasno povedale, da one hodijo tja ob petkih in so prišle tudi danes. In da ne vedo v čem je zdaj problem, ta Vlada mora pasti, nobenega razloga ni, da v četrtek ne bi prišle, oni se z nami ne strinjajo in še bodo hodili. Povsem legitimno. Seveda pa je precej vprašljivo, da nekdo, v tem primeru gospod Jenull, potem ko je v četrtek ali pa ne vem kdaj povedal, da se od tega shoda distancira, kar na enkrat distancira od vseh tistih njegovih podpornikov, ki so tja hodili vsak petek in so več kot očitno prišli tudi v četrte. Ne samo Gale.  </font><br/>
<br/>
<b><font size="4">13.50 – (SC) </font></b><br/>
<br/>
<font size="4">	(nadaljevanje) očitno so bili tam mnogi med tistimi, ki so tja hodili tudi v petek. Mnogi govorim zato, ker je bila ocena policije, da se je tudi v četrtek tam zbralo med 400 in 600 ljudi. Torej, ne drži to, kar trdijo mediji. Drži zgolj to, da me je novinar spraševal – mislim da je bil novinar Planeta – najprej sem govoril z novinarko POP TV nisem jo jaz iskal, ona je poiskala mene. Ravno tako nisem iskal nikogar od Planet TV in RTV, ki so mi sledili in me intervjuvali tam na vogalu pred Državnim zborom, kjer je novinar Planet TV vprašal: »Ali veste kaj zakaj je v mojem spremstvu vojska?« ali si lahko predstavljate ta nivo novinarja? Torej niti novinar ni sposoben prepoznati kdo je na ljubljanskih ulicah. Specialca policije je imenoval za vojaka. Torej to pove po mojem več o nivoju tega novinarja ali pa novinarstvu na sploh kot o tem, da lahko realno in uravnoteženo govorimo o tem kako so novinarji v zadnjih šestih mesecih poročali. Naj zaključim. Verjamem, da ta razlaga gospoda Möderndorferja in ostale opozicijske poslance ne bo zadovoljila, zato na to temo kaj sem tam počel ne bom več govoril je pa zadeva zabeležena, dokumentirala in sem vsem tistim, ki želijo vedeti resnico tudi na razpolago. </font><br/>
<br/>
<font size="4">	</font><b><font size="4">PREDSEDNIK MAG. BRANKO GRIMS: </font></b><font size="4">Hvala, minister. </font><br/>
<font size="4">	Replika Möderndorfer. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS LMŠ): </font></b><font size="4">Gospod Hojs, saj veste, poznate to zgodbo, da če nimaš argumentov pojdi v diskvalifikacijo ljudi tako bo to najlažje in to vi konstantno počnete. </font><br/>
<font size="4">	Prvič. Jaz sem tukaj v tej dvorani že od 10. dopoldne in nisem čisto nič zamudil in vse spremljam in točno vem kaj je govoril kolega Kordiš. Vem pa tudi kaj je govoril gospod Luka Mesec in gospod Luka Mesec je govoril v imenu Poslanske skupine Levice kaj je pa mislil gospod Kordiš v svoji razpravi pa jaz ne bom razlagal naj pove sam. Vem pa, da so se vse opozicijske stranke so obsodile takšen vandalizem so pa seveda zraven opozorile na druge probleme, o čemer sem razpravljal in to je tisto, kar vi mene nočete razumeti.</font><br/>
<font size="4">	Druga stvar. Če že omenjate mojo dnevno sobo sem zelo zaskrbljen kako vi veste kaj jaz počnem v moji dnevni sobi. Če pa uporabljate prispodobe pa metafore vam pa predlagam, da jih ne uporabljate, ker nimate pojma o tem kako se jih uporablja. V moji dnevni sobi so samo moja žena in moja hči in vas lepo prosim od kje vam podatki kaj jaz počnem v svoji dnevni sobi. Sem zelo resno zaskrbljen in o tem ves čas govorim. Zato vam povem, da ste v sramoto in nevarnost slovenski policiji, ker imajo, potem ljudje napačno predstavo. Sam osebno imam zelo visoko mnenje o slovenski policiji, ampak to ne pomeni, da visoko cenim gospod Hojsa, ki dela škodo s svojim nastopom, s svojimi izjavami in s svojimi čestitki in priznani ob časih, ki niso primerni. Me pa nič bom rekel ne oporekam pa to, da vi hodite kjer hočete, ampak bom rekel samo to vi ste v danem trenutku celo ogrožal določene policiste s svojim prihodom. Kaj je kdo predlagal in se danes zgovarjati, ker je to v vaši navadi vedno na druge je vaš problem in ne moj, ampak moja ocena je, da tam v danem trenutku nisem imeli kaj početi. Vi lahko bi to vse, kar ste počel med akcijo počel bodisi po akciji ali pa pred akcijo nikakor pa ne vmes. Nimate ne znanj, ne kvalifikacij za to, da urejate same bom rekel stvari, ki jih znajo in vedo samo policisti. </font><br/>
<font size="4">	Zadnja stvar, s tem tudi zaključujem, ne poznam gospoda Lična niti gospoda Galeta, še v življenju se nismo osebno srečali in vas zato prosim nehajte poslance in poslanke diskvalificirati koga kaj poznajo in koga ne poznajo in kdo je komu kaj poznan. Sem pa v svoji razpravi in očigledno sedite na ušesih ali pa me nočete slišati sem zelo jasno povedal, da se še danes čudim zakaj proti ljudem niste sprožili ustrezne postopke, še več. Tisti, ki so jih celo označevali v družbenih medijih na socialnih družbenih omrežjih, da so seveda celo potencialni, nevarni bom rekel kandidati ali pa </font><br/>
<br/>
<b><font size="4">13.55 – (DAG) </font></b><br/>
<br/>
<b><font size="4">	</font></b><font size="4">(nadaljevanje) elementi v tej družbi. In še enkrat – in s tem zaključujem -, slovenska policija z vašim nastopom in z vašim diskurzom nima nič skupnega. O tem so se opredelili tudi sindikalisti policije, ki so zelo jasno povedali s strokovnega vidika, kakšna je vaša vloga bila in kako ste bili moteči faktor. </font><br/>
<font size="4">	Hvala.</font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Hvala. </font><br/>
<font size="4">	Postopkovno, prosim, gospod Kordiš. </font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Predsedujoči, pri vas vlagam protest zoper diskvalifikacije, ki mi jih namenja, saj bi rekel minister Aleš Hojs, ampak v resnici ni minister v zvezi z mojimi razpravami, in moje razprave in politična stališča potvarja. Kaj sem, recimo, mislil z današnjo razpravo in opredelitvijo četrtkovega dogajanja na temo odziva policije, je naslednje. 5. 11. 2020 se je zbralo ca 500 ljudi. Teh 500 ljudi ste zalili s solzivcem, nanje poslali konjenico, jih streljali z gumijastimi naboji, tam je bilo praktično več policistov kot protestnikov, kolikor sem uspel raztolmačiti iz pričevanj. Če je vsa ta ognjena moč - navsezadnje tudi policija z dolgocevnim orožjem, ki obdaja ministra Hojsa, ki paradira po ulicah Ljubljane sredi demonstracij -, če je to proporcionalni odziv, potem sem jaz papež. </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">	Besedo ima gospod direktor Sove. </font><br/>
<br/>
<font size="4">	</font><b><font size="4">JANEZ STUŠEK: </font></b><font size="4">Hvala lepa. Bom skušal odgovoriti na nekaj izpostavljenih dilem v tistem delu, kjer sem bil izpostavljen jaz oziroma agencija, ki jo trenutno vodim. </font><br/>
<font size="4">	Kar se tiče celotnega poročila, še enkrat rečem, jaz sem na nek način pričakoval, da bi slučajno znali iti v to temo. Jaz danes poročilo imam, če bi si želeli, smo lahko zelo konkretni tudi danes. Samo opozarjam…</font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Potem imam takoj zdajle ustrezen predlog… / govorita oba hkrati/ </font><br/>
<br/>
<font size="4">	</font><b><font size="4">JANEZ STUŠEK: </font></b><font size="4">Boste odločili, nisem jaz, jaz samo izpostavljam, da imamo… / govorita oba hkrati/ </font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Bom prosil za pozornost. </font><br/>
<br/>
<font size="4">	</font><b><font size="4">JANEZ STUŠEK: </font></b><font size="4">… ker je kar nekaj dilem, se mi zdi, ki so bile izpostavljene, pa na kakšen način so določene zadeve tekle, pa kaj smo delali, pa česa nismo delali…</font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Predlagam, da tu v javnem delu odgovorite na tisto glede slike in tega, kar je javno, ostalo pa, prosim, pustimo za jutri, pa bomo prej sprejeli ustrezno odločitev. </font><br/>
<br/>
<font size="4">	</font><b><font size="4">JANEZ STUŠEK: </font></b><font size="4">Prav. Pač, samo razlagam, ker ravno v tem delu, ko je bilo izpostavljeno, koliko Sova sledi, koliko ne sledi še celo slovenskim državljanom. Lahko še enkrat rečem – saj verjamem, da se bo to jutri izkazalo, če bo potrebno, tudi damo pisna poročila. Mogoče samo eno stvar še rečem, tisti, ki me poznate, veste, da sem se zelo zavzemal, poleg rednega nadzora, političnega nadzora, se pravi, KNOVS nadzora, za tako imenovani strokovni nadzor, ker mislim, da bi dolgoročno prispeval tudi z vidika nadzora obveščevalno-varnostnih služb. </font><br/>
<font size="4">	Kar se tiče vsebine, kot sem rekel, bi zdaj sicer razdelil na dva dela. En del je ta, ki je bil izpostavljen z vidika celotnega dogajanja, o tem, očitno, bomo jutri. Z vidika tega tvita, zakaj je nekdo tvitnil, kaj je bilo to, pač nisem pravi, da bi me spraševali po tem, morate vprašati nekoga drugega. Lahko rečem, da vse obveščanje, ki je bilo, je bilo skladno z … / nerazumljivo/ členom Zakona o Sovi, v tistem delu, kar je bilo strokovni del. Ta del, ki je bil pa v zvezi s to nesrečno ali pa srečno sliko, kakor želite, pa lahko samo rečem – saj to se je tudi že potem na nek način v tem diskurzu, pa tudi na socialnih omrežjih so ljudje sami prišli na nek način do tega. Ampak jaz sem 5. 11. 2020 kot Janez Stušek prejel kar nekaj sporočil zaskrbljenih državljanov in zgražanje najrazličnejših oseb, ki očitno podpirajo tovrstne nasilne proteste. In so pač te slike krožile. Kot sem rekel, je tudi iz same časovnice zadev zadeva več kot očitna. Zdaj, konotacije razlage tega, razumem, da so lahko različne, ampak z vidika obsega spremljanja slovenskih državljanov ali pa neslovenskih državljanov lahko rečem – bo jutri predstavljeno -, da ima agencija določene, kako bi rekel, odredbe in nadzore tudi s strani Vrhovnega sodišča Republike Slovenije. </font><br/>
<font size="4">	Toliko mogoče za danes. Hvala lepa.</font><br/>
<br/>
<b><font size="4">	PREDSEDNIK MAG. BRANKO GRIMS: </font></b><font size="4">Hvala.</font><br/>
<font size="4">	Replika. Če je nujno, prosim, ker moramo en sklep sprejeti, da bomo jutri lahko nadaljevali. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS LMŠ): </font></b><font size="4">Glejte, direktor Sove, samo ena stvar. Tu ima veliko funkcionarjev problem, pa </font><br/>
<br/>
<b><font size="4">14.00 (VI)</font></b><br/>
<br/>
<b><font size="4">	</font></b><font size="4">(nadaljevanje) pa vodstvenih organov. Vi niste direktor Sove do štirih popoldan, ampak 365 dni v letu, 24/7. In to kaj ste vi dobival od občanov ali kaj ne je druga zadeva. To, kaj vi pošiljate predsedniku Vlade, mu vedno pošiljate kot direktor Sove. In tu bom zaključil, če vam ni jasno. </font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Dobro. Če je nekaj na Facebooku je javno. Tukaj je druga zgodba. Poglejte, zato da bi jutri lahko normalno opravili sejo predlagam, da ta formalni del izvedemo danes. Ker imamo malo nenavaden poslovnik, da moramo o zaprtju seje odločiti na zaprti seji, bom sedajle odredil kratko, nekje, recimo, 5 minutno pavzo… /medsebojno dogovarjanje/ Dobro, 10 minut pavze. Prosim naj bo maksimalno hitro, potem pa se zberemo ponovno v dvorani, tako da bomo samo izglasovali to, da jutri nadaljujemo z zaprto sejo, ker če ne bomo celo to kolobocijo še jutri delali. Potem pa bi jutri izvedli sklic ob 10. uri, ker pač so že izrazili pripravljenost odgovorni, da pridejo, in sicer bomo nadaljevali v ustreznem prostoru. Jaz sicer upam, da se da tudi tukaj, ampak opozarjajo službe, da glede na izraženo stopnjo tajnosti »tajno« to pomeni, da bomo nadaljevali v bunkerju, v kolikor tam še niste bili. Bomo pa zaključili, seveda, potem pred 12. uro, zaradi tega, ker potem bo nadaljeval takrat pa KNOVS. Jaz upam, da ta zaprti del bomo v dveh urah lahko izvedli. Bi pa ga omejili na tisto, kar je poročilo Sove v tem delu, ko mora biti zaprto za javnost zaradi stopnje zaupnosti. </font><br/>
<font size="4">	Gospod Nemec, vi ste še želel. </font><br/>
<br/>
<b><font size="4">	MATJAŽ NEMEC (PS SD):</font></b><font size="4"> Saj bom čisto kratek. Spoštovani predsednik, jaz bi samo predlagal, da vzamete v zakup dejstvo, da ta seja ne more biti samo preprosto zaprta in nikdar več odprta. In jaz bi tudi vas spodbudil, da današnje goste povabimo še na naslednjo odprto sejo. Kajti, prav za te goste imamo celo vrsto vprašanj o njihovi vlogi oziroma vlogi ministra do njih v času protestov. Zato vas bom prosil…</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> Sem prepričan, da imajo oni celo vrsto odgovorov…</font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> …da imate v vidu, da bomo opravili tudi odprti del…</font><br/>
<br/>
<b><font size="4">	PREDSEDNIK MAG. BRANKO GRIMS:</font></b><font size="4"> …vsekakor govorim o zaprtem delu seje. Saj najbrž je smiselno, da najprej izvedemo zaprti del seje in potem nadaljujemo spet za odprtim, da bo celotna stvar jasna. </font><br/>
<font size="4">	Jaz predlagam sedajle vsekakor, da zaključimo. 10 čez dve prosim, da se zberemo ponovno, čisto kratko, samo procesni sklep kaj bomo in kako bomo obravnavali. </font><br/>
<font size="4">	Gostom se že  ve tem trenutku zahvaljujem. V kolikor želijo lahko odidejo. Edino vas bi mogoče prosil, če bi bilo kakšno vprašanje o tem, pa mislim da ne bo, ampak za vsak primer. Vi pa mirno lahko odidete. Jutri bomo sami, razen če je kakšna stvar, ki se z vami povezuje, da želite biti zraven. Ni nič? Okej. Hvala vam. Srečno. </font><br/>
<br/>
<b><font size="4">	(SEJA JE BILA PREKINJENA 12. NOVEMBRA 2020 OB 14.03.)</font></b>
</root>