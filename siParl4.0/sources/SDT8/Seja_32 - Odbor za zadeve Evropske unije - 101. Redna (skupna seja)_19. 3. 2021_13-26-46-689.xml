<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA<br/></font></b>
	<b><font size="4">DRŽAVNI ZBOR<br/></font></b>
		<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">101. seja<br/></font></b>
	<br/>
<b><font size="4"> (19. marec 2021)</font></b></p></div><br/>
<b><font size="4">Sejo sta vodila mag. Marko Pogačnik, predsednik Odbora za zadeve EU. </font></b><br/>
<b><font size="4">Seja se je pričela ob 10.43.</font></b><br/>
<br/>
<b><font size="4">1. TRAK (ŠS) </font></b><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Spoštovane in spoštovani. Prehajamo na </font><b><font size="4">3.a TOČKO DNEVNEGA REDA, IZHODIŠČA ZA DELOVANJE VLADE REPUBLIKE SLOVENIJE V OKVIRU KONFERENCE O PRIHODNOSTI EVROPE</font></b><font size="4">. Gradivo k tej točki smo prejeli od Vlade 18.marca na podlagi 8. člena Zakona o sodelovanju med  Državnim zborom in Vlado v zadevah evropske unije. Naprošam državnega sekretarja na Ministrstvu za zunanje zadeve gospoda Gašperja Dovžana, da nam predstavi izhodišča za delovanje Vlade Republike Slovenije o okviru konference o prihodnosti Evropske unije.</font><br/>
<br/>
<b><font size="4">GAŠPER DOVŽAN:</font></b><font size="4"> Hvala lepa predsedujoči za besedo. Naj na kratko povem, kako se je vse skupaj začelo s konferenco. Verjetno se boste spomnili, da je evropski svet decembra 2019 sprejel sklep o organizaciji konference o prihodnosti Evrope, ki naj bi se pričela spomladi 2020 in traja dve leti. Zaradi pandemije in pa tudi nezmožnosti dogovora med tremi institucijami glede samega upravljanja s konferenco se konferenca začenja z enoletnim zamikom. Njena otvoritev je načrtovana 9. maja v Strasbourgu, njen zaključek pa je predviden v spomladi 2022.</font><br/>
<font size="4">Podlaga za delovanje te konference je skupna deklaracija </font><br/>
<br/>
<b><font size="4">2. TRAK (ŠS) – 10:45</font></b><br/>
<br/>
<font size="4">(nadaljevanje) Sveta, Evropskega parlamenta in Evropske komisije, ki so jo predsedniki omenjenih institucij podpisali 10. marca 2021. </font><br/>
<font size="4">Namen konference je torej razprava z državljanih, o ključnih izzivih, prednostnih nalogah in pa prihodnosti Evrope na sploh. V javno razpravo bodo vključeni poleg institucij tudi državljani, pa tudi nacionalni parlamenti. Možnost pa bodo dobili tudi drugi vabljeni predstavniki civilne družbe. Na čelu konference je skupno predsedstvo, ki ga bodo sestavljali predsedniki evropskega parlamenta, evropske komisije in pa predsednik vlade oziroma predsednik predsedujoče države in torej po rotirajočem modelu. Glede na trenutno stanje torej portugalski premier Kosta, v drugi polovici leta pa bo Svet EU zastopal predsednik Vlade Janez Janša, nato pa do predvidenega zaključka konference francoski predsednik Macron.</font><br/>
<font size="4">Operativno vodenje konference bo v rokah izvršnega odbora. Ta je sestavljen iz treh predstavnikov vsake od omenjenih treh institucij. Svet EU bodo tu zastopali ministri oziroma državni sekretarji predsedujočih držav, torej Portugalska, Slovenija in Francija. S slovenske strani bo to moja malenkost. Izvršni odbor  pa bo imel tudi opazovalce, predstavnike trija, predsedujočih konference parlamentarnih odborov za zadeve EU, torej Kozak, tako da bo tu Slovenija imela v izvršilnem odboru še enega člana, ki pa bo tak je bil pač dogovor, imel vlogo opazovalca. </font><br/>
<font size="4">No, naj povem, da seveda Slovenija zaradi dejstva, da konferenca poteka v času našega predsedovanja bo v strukturi konvencije oziroma konferenca izrazito nad proporcionalno zastopana. To je precejšnja odgovornost, hkrati pa tudi priložnost, ki jo bomo seveda s pridom izkoristili in tudi temu primerno prilagodili prioritete predsedovanja Svetu v prihodnjem letu. Slovenija seveda tudi  Vlada ne bo mogla v okviru konference seveda delovati zgolj kot Slovenija, ampak tudi kot koordinatorica stališč Sveta kot institucije, zato bomo seveda precej energije in pozornosti posvečali usklajevanju stališč držav članic. </font><br/>
<font size="4">Vlada je včeraj sprejela okvirna izhodišča za sprejemanje stališč. Kot rečeno, gre to za nek okvir, ampak dejstvo je, da sama konferenca je zamišljena kot nek proces, enoletni, ki bo zelo vključujoč. Pripravila se bo tudi na nacionalni ravni organizacija niza konferenc oziroma posvetov na posamezna pomembna vprašanja o prihodnosti Evrope. Prvi tak posvet je bil že včeraj, ko sem gostil francoskega državnega sekretarja Mishela Bona oziroma Klemona Bona, ki je tudi francoski član v izvršilnem odboru konference in sva opravila posvetovanje z mladimi. Bila je zelo zanimiva razprava. Tudi v nadaljevanju konference bo veliko možnosti za soočenja mnenj.</font><br/>
<font size="4">Naj posebej izpostavim, da je Evropska komisija pripravila digitalno platformo in preko te digitalne platforme bodo lahko v razpravi sodelovali posamezniki, skupine, skratka najrazličnejši deli civilne družbe </font><br/>
<br/>
<b><font size="4">3. TRAK (ŠS) – 10:50</font></b><br/>
<br/>
<font size="4">(nadaljevanje) tudi gospodarstva. Skratka zelo vključujoč proces. Glede na to, da smo razpravo že včeraj začeli z mladimi, mi seveda mislimo, da bodo tudi mladi dobili veliko priložnosti. Nenazadnje si tega želijo. To izkazujejo tudi raziskave evro barometra. Lahko že tudi povem, da letošnji strateški forum Bled, ki bo v začetku septembra bo prav tako se soočal z vprašanji o prihodnosti Evrope. Tudi tam bodo kot rečeno v posebni na posebnem vzporednem dogodku, ki bo namenjen mladim imeli o vprašanjih prihodnosti Evrope priložnost razpravljati tudi mladi. </font><br/>
<font size="4">S tem bi jaz uvodno predstavitev zaključil, sem pa seveda na razpolago za odgovore na morebitna vprašanja. Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala državnemu sekretarju za to uvodno predstavitev. Odpiram razpravo. Imamo dva prijavljena. Prva se je prijavila k razpravi gospa poslanka Lidija Mirnik, naslednji pa se naj pripravi gospod Andrej Černigoj.</font><br/>
<br/>
<b><font size="4">LIDIJA DIVJAK MIRNIK (PS LMŠ)</font></b><font size="4">: Hvala lepa predsedujoči za besedo. Lep pozdrav, spoštovani gospod državni sekretar, kolegice, kolegi. Ja, predlog LMŠ-ja za dopolnitev izhodišč za delovanje Vlade Republike Slovenije v okviru konference o prihodnosti mladih se pravzaprav navezuje točno na mlade, o čemer ste vi tudi govorili. To me zelo veseli. Kljub temu bi si v Listi Marjana Šarca želeli, da je to tudi zapisano, ker saj veste, tisto, kar je zapisano mogoče celo bolj drži ali pa tudi ne. </font><br/>
<font size="4">Vsekakor pa želimo, da se doda nov šesti odstavek poglavja izhodišča za oblikovanje stališč Vlade RS in se seveda potem ostali odstavki številčno smiselno prestavijo, ki se glasi takole, navajam: »kot enega pomembnih elementov prihodnosti EU vidimo prihodnjo generacijo. Zavzeli se bomo za boljšo prihodnost mladih in mlade v okviru konference v prihodnosti EU vključevali v proces razprave. Ustvarjanje priložnosti za razvoj mladih velja za eno pomembnejših področij znotraj kompleksnega demografskega vprašanja, ki mu bo morala v prihodnjih letih EU posvečati več pozornosti. Razpravo bo potrebno nameniti tudi razvoju socialnega in političnega sistema, ki bo odražal potrebe in pričakovanja mladih v Evropski uniji. Konec navedka.«</font><br/>
<font size="4">Jaz bi prosila, da ta novi odstavek tudi dodate. Zdaj pa obrazložitev. Saj ste že vi nekatere stvari povedali. Definitivno pa gre za to,  da so stebri, ki so zajeti v okviru naslednje generacije zeleni preboj, digitalna preobrazba, pametna, trajnostna, vključujoča rast, delovna mesta, socialna teritorialna kohezija, zdravje, odpornost ter politike za naslednje generacije, otroke in mladino, vključno z izobraževanjem in veščinami in zato se nam zdi zelo pomembno in v LMŠ ocenjujemo, da je vključitev posebnega področja mladih v izhodišče Vlade RS več kot potrebna in vas vljudno prosim, da jo dodate.</font><br/>
<font size="4">Predsednik, ali je potrebno to še uradno na Vlado poslati ali je zdaj ta intervencija tukaj dovolj oziroma, kdo mi lahko to odgovori. Hvala lepa.</font><br/>
<font size="4">	</font><br/>
<b><font size="4">PREDSEDNIK MAG. MARKO POGAČNIK:</font></b><font size="4"> No pojasnila, gospod državni sekretar. Besedo ima Andrej Černigoj.</font><br/>
<br/>
<b><font size="4">ANDREJ ČERNIGOJ (PS NSi):</font></b><font size="4"> Spoštovani gospod predsedujoči, hvala za besedo. Spoštovana državna sekretarja, ostali vabljeni, kolegica in kolegi. Mene ta tema zelo veseli in sem zelo vesel, da v bistvu sem preko socialnih omrežij bil seznanjen, da je včeraj potekal že drugi sestanek Vlade in posebne delovne skupine na to temo, tako da sem zelo vesel, da priprave Slovenije na vodenje konference o prihodnosti Evrope v drugi polovici leta 2021 so v polnem teku.</font><br/>
<font size="4">Tukaj bi tudi pohvalil aktivno vlogo Slovenije. Strinjam se z državnim sekretarjem, to je velika odgovornost in kaže pozitivno luč Slovenije na mednarodnem parketu.</font><br/>
<font size="4">Če pogledamo malo v zgodovino bi kolegico in kolege in vse ostale prisotne rad opozoril, da Slovenija je v neki podobni konstalaciji tudi že sodelovala in bi opozoril, da leta 2002 je v Bruslju potekala konference o prihodnosti Evrope, kjer je tudi </font><br/>
<br/>
<b><font size="4">4. TRAK (ŠS) – 10:55</font></b><br/>
<br/>
<font size="4">(nadaljevanje) Slovenija imela pomembno vlogo, saj je Slovenija v tem izvršilnem odboru predstavljala tako imenovane vzhodne pristopne članice. Rezultat tega konvencije o prihodnosti Evrope je bila pogodba o ustavi za Evropo. </font><br/>
<font size="4">Za konec bi pohvalil Vladi in zunanje ministrstvo, ki je mladim tudi na forumu strateški Bled namenilo večje pozornosti in teh pogovorov z mladimi se že veselim. Hvala za pozornost.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala poslancu Černigoju za to razpravo. Besedo bom v nadaljevanju predal še državnemu sekretarju. Spoštovana kolegica Divjak Mirnik, tudi že državni sekretar je v svoji uvodni predstavitvi konference o prihodnosti Evrope bi rekel precejšen del namenil tudi prihodnosti mladih in jaz sem prepričan, da Vlada Republike Slovenije v tem segmentu na mlade vsekakor ne bo pozabila.</font><br/>
<font size="4">Državni sekretar, beseda je vaša.</font><br/>
<br/>
<b><font size="4">GAŠPER DOVŽAN:</font></b><font size="4"> Ja, hvala lepa predsedujoči za besedo. Zelo me veseli, da razprava in tudi spodbude, tako da se zanje zahvaljujem. Kar zadeva mladih, zdaj seveda dokument je zelo kratek in mi smo želeli in tudi, če smem poudariti sam dokument, ki vzpostavlja konferenco  je še bolj kratek. </font><br/>
<font size="4">Skratka in še to ni toliko vsebinski kot je proces in se pravi se ukvarja z metodologijo. Osnovni poudarki so pravzaprav na tem, kako vključiti segmente družbe v razpravo in nekako jasno je, da je ta razprava od spodaj navzgor, da to ni nek bom rekel vsiljen model. Seveda bo pa mogla imet neko strateško vodenje za to, da se te ideje, ki bodo prišle kot predlogi, ovrednoti in potem vključi v poročilo in zagotovi, da bo to prišlo na dnevni red institucij, ki bodo imele nalogo, da v skladu s svojimi pristojnostmi pregledajo možnosti za to, da se predloge uresniči.</font><br/>
<font size="4">Zdaj, zakaj to govorim? Zaradi tega, ker se nekako  pričakuje, da bodo to mladi najbolj Aktivni, da bodo imeli veliko priložnosti in kot rečeno evropska komisija je pripravila posebno digitalno platformo in to bo ogromna priložnost. Tako da mi kot Republika Slovenija pa kot rečeno bomo seveda razmislili in prešli k organizaciji posvetovanj o posameznih temah. To moramo še bolj natančno oblikovati, kjer je cilj teh posvetovanj je seveda približati dileme prihodnosti Evrope državljanom, pa tudi prisluhniti potem predlogom. Omenil sem že strateški forum Bled, kjer načrtujemo tudi poseben dogodek z mladimi.</font><br/>
<font size="4">Včeraj kot rečeno je že bil dogodek z mladimi, s francoskim kolegom sva opravila pogovor z njimi. Mislim, da je dogodek še na spletu, posnetek, tako da je bila zelo zanimiva razprava. Dejstvo pa je, da seveda v ta dokument smo mogli biti varčni in tisti, kar nekako izhodišča odražajo je res samo tak pregled nekih ključnih bolj strateških vprašanj. Je pa seveda jasno, tako kot sem rekel v tem proceduralnem smislu, da bodo mladi imeli možnost v teh razpravah sodelovati, predvsem je pa sama razprava mišljena tako, da na koncu vendarle privede do nekih rešitev, ki morajo biti v korist mlajše generacije, saj sicer je skupaj brez pravega smisla, tako da seveda ta dokument, glede na to, da ga je Vlada že sprejela zdaj v tem trenutku težko spreminjamo.</font><br/>
<font size="4">Ampak vsekakor pa smo slišali sporočilo in tako kot piše že v samem dokumentu, to verjetno ni zadnji dokument, tudi ni zadnja razprava v Državnem zboru, glede na to, da bo tudi predstavnik Državnega zbora v izvršilnem odboru tudi izvršilni odbor bo na prihodnje </font><br/>
<font size="4">	</font><br/>
<b><font size="4">5. TRAK (ŠS) – 11:00</font></b><br/>
<br/>
<font size="4">(nadaljevanje) v prihodnje na prvem zasedanju upam da, odločil sestavo plenarnega dela konference in tam bodo možnosti tudi za predstavnike nacionalnih parlamentov. Možnosti vključitve v samo delo pa bodo dobili tudi slovenski predstavniki v ekonomsko socialnem odboru in pa odboru regij.</font><br/>
<font size="4">Seveda to ni odvisno od nas, ampak če v kolikor bodo sprejeti in dobili podporo znotraj teh institucij, lahko tudi slovenski predstavniki omenjenih institucij lahko pridobijo večjo vlogo v okviru konference o prihodnosti Evrope.</font><br/>
<font size="4">Tako da to bi bilo moje pojasnilo. Mislim, da so poudarki glede mladih ustrezni in ne nasprotujemo kot rečeno pa dokumenta ne moremo zdaj spreminjat, ker je bil na Vladi že sprejet. Verjetno pa, kot sem že omenilo, ni zadnji to tudi v dokumentu piše in tudi glede na to, kakšen bo sam postopek pa mislim, da je vsaka bojazen, da bi na mlade pozabili, odveč. Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala državnemu sekretarju. K besedi se je javila poslanka Lidija Mirnik.</font><br/>
<br/>
<b><font size="4">LIDIJA DIVJAK MIRNIK (PS LMŠ)</font></b><font size="4">: Hvala lepa. Ja, jaz se strinjam z vami, da bodo mladi lahko sodelovali tudi preko platforme vendar bi kljub temu želela, da se predlog se pravi izhodišč in dokument kot takšen razširi s tem dodatnim šestim odstavkom. Razumem, da je to Vlada včeraj že sprejela, kljub temu pa napovedujem, da bo kolega Nik Prebil zadevo še enkrat vložil tudi na Vlado in seveda pričakujem, da boste ta odstavek dodali. Hvala lepa. </font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala, zaključujem razpravo in na glasovanje dajem predlog sklepa, ki se glasi: Odbor za zadeve Evropske unije se je seznanil z izhodišči za delovanje Vlade Republike Slovenije v okviru konference o prihodnosti Evrope z dne 18. 3. 2021 in jih podprl. </font><br/>
<font size="4">Pričenjamo z glasovanjem. </font><br/>
<font size="4">Kdo je za? (10 članov.) Je kdo proti? (Nihče.) </font><br/>
<font size="4">S tem ugotavljam, da je sklep sprejet. S tem končujem tudi 3.a točko dnevnega reda.</font><br/>
<br/>
<font size="4">Prehajamo na </font><b><font size="4">4. TOČKO DNEVNEGA REDA, ZASEDANJE SVETA EVROPSKE UNIJE ZA KMETIJSTVO IN RIBIŠTVO, BRUSELJ 22. IN 23. MAREC</font></b><font size="4">. Gradivo k točki dnevnega reda smo prejeli od Vlade 18. marca na podlagi 8. člena Zakona o sodelovanju med  Državnim zborom in Vlado v zadevah evropske unije. Naprošam predstavnika ministrstva  za kmetijstvo, gozdarstvo in prehrano, da nam predstavi izhodišča za udeležbo slovenske delegacije na zasedanju Sveta.</font><br/>
<br/>
<b><font size="4">GOSPOD ______:</font></b><font size="4"> Predsedujoči hvala za besedo in lepo pozdravljeni vsi v tej dvorani. Danes vam bom predstavil izhodišče za udeležbo delegacije na zasedanju Sveta evropske unije za kmetijstvo in ribištvo, katera bo potekala 22. in 23. 3., torej naslednji teden. Samo delegacijo bo vodil minister pristojen za kmetijstvo, gozdarstvo in prehrano, to je dr. Jože Podgoršek. Točke, ki so predvidene na dnevnem redu so poleg kmetijskih tudi ribiške in tako bo v okviru ribiških točk se bo nadaljevala razprava o dogovoru med Evropsko unijo in Združenim kraljestvom o ribolovnih možnosti za leto 2021 in pa globokomorskih ribjih staležih za leto 21 in pa 22.</font><br/>
<font size="4">Sledila bo druga točka, kjer bo potekala razprava s področja zdravstvenega varstva rastlin. Tako bodo ministri razpravljali o dveh točkah. 1. o uporabi bioloških zatiralcev proti rastlinskih škodljivcev in pa druga točka o pripravljenosti za fitosanitarne ukrepe za varstvo pred škodljivimi organizmi rastlin, ki ogrožajo kmetijstvo. Tu želim podariti, da gre za vsebino, ki si je portugalsko predsedstvo zadalo v svojem programu dela. Tretja točka, ki bo obravnavana v okviru kmetijskih točk bo razprava o pripravi o dialogu ter priporočilih komisije za pripravo strateških  načrtov skupne kmetijske politike. Priprava strateškega načrta je bila bistvena sprememba reformnih predlogov. Gre pa za izvedbeni model oziroma strateško načrtovanje držav članic, ki bodo morale za izvajanje skupne kmetijske politike pripraviti strateški načrt v katerem bodo zajeti ukrepi prvega stebra. Torej govorimo o neposrednih plačilih, sektorski ukrepi, kot so na primer za čebelarstvo in pa za sektor vina</font><br/>
<font size="4">	</font><br/>
<b><font size="4">6. TRAK (ŠS) – 11:05</font></b><br/>
<br/>
<font size="4">(nadaljevanje) ter drugega stebra, ko govorimo o programu razvoja podeželja. </font><br/>
<font size="4">V četrti točki bodo razpravljali o odprtih vprašanjih, ki izhajajo iz tristranskih pogajanj glede zakonodajskega svežnja v reformi o skupne kmetijske politike. Tu lahko rečem, trenutno poteka intenzivna pogajanja med Svetom Evropske unije, Evropskim parlamentom in pa Evropsko komisijo z enim ciljem, to je cilj doseči pogovor do poletja.</font><br/>
<font size="4">Potem je pa še zadnja točka, to je točka razno, v kateri bo Španija s podporo več držav članic pozvala v obliki skupne izjave k potrebi po dodatnih sredstvih za pomoč v vinskem sektorju, predvsem zaradi epidemije covid in pa dodatnih dajatev za radio, ki so navedene kot uvoz  vina v ZDA. Prav tako bo pod to točko Avstrija s podporo več držav članic opozorila na izzive in prednostne naloge, ki bi jih bilo potrebno nasloviti pri pripravi strategije Evropske unije za gozdove po letu 2020.</font><br/>
<font size="4">To so okvirne točke, zdaj pa mi dovolite, da v nadaljevanju predstavim bolj podrobno vsebino posameznih točk.</font><br/>
<font size="4">Ko govorimo o ribolovnih možnostih za leto 2021 in za globokomorske staleže za leti 21 in 22, ki si jih Evropa unija deli z Združenim kraljestvom je v razpravi prav tako na politični kot tudi na tehnični ravni in poteka že od začetka leta. Konec leta je bil namreč z Združenim kraljestvom sklenjen sporazum o trgovini in sodelovanju med unijo in združenim kraljestvom, ki se začasno uporablja od začetka leta 2021. Skladno s tem sporazumom se določijo ribolovne možnosti med unijo in pa združenim kraljestvom na letni ravni. Gre pa za podoben pristop, kot smo vsakoletna posvetovanja z Norveško. Pričakovati je, da bo Svet Evropske unije potrdil politični dogovor o dopolnitvi predloga odredbe, ki ureja ribolovne možnosti za leto 21 in za staleže za leto 21 in 22. Sam predlog uredbe te odredbe slovenskega ribištva ne zadeva, bodo pa ta pogajanja, ki se bodo izvajala na letni ravni zaznamovala predsedovanje Slovenije v drugem delu leta. </font><br/>
<font size="4">Samo stališče Republike Slovenije na tej točki je takšno, da Slovenija podpira predlog uredbe in zastopa načelno stališče, da je treba pri obravnavi predloga uredbe upoštevati mnenje tistih držav članic, ki jih predlog neposredno zadeva.</font><br/>
<font size="4">Naslednja točka je pripravljena s fitosanitarnih ukrepov za varstvo pred škodljivimi organizmi rastlin, ki ogrožajo kmetijstvo. Tu bodo ministri opravili razpravo, predvsem na temo pripravljenosti za fitosanitarne ukrepe. Namen izmenjave pa je dvig političnega zavedanja o pomembnosti zdravja rastlin in problemov, ki jih povzročajo tujerodni škodljivi organizmi na rastlinah, ki na območju Evropske unije nimajo naravnih sovražnikov. Ena od glavnih novosti je bilo oblikovanje seznama prednosti škodljivih organizmov, ki imajo najresnejše potencialne gospodarske, okoljske ali celo družbene učinke na Evropsko unijo. </font><br/>
<font size="4">Poseben izziv pri tem predstavlja izdaja predpisanih ukrepov izkoreninjenja in pa zatiranja teh škodljivih organizmov. Pri tem je njihovo širjenja v bistvu gre za širjenje tega izziva v okviru konteksta evropskega zelenega dogovora in pa cele strategije, to je strategije od vil do vilic, ki pa že predvideva zmanjšanje uporabe kemičnih sredstev za 50%. Stališče Republike Slovenije je takšno, da pozdravljamo razpravo na to temo, saj imajo podnebne spremembe in pa globalizacija na področju trgovanja z rastlina in rastlinskimi proizvodi vedno večji vpliv na povečano tveganje vnosa takšnih nevarnih organizmov.</font><br/>
<font size="4">Podobno kot pri prejšnji točki bodo s področja zdravstvenega varstva rastlin bodo ministri razpravljali o porabi bioloških zatiralcev proti rastlinskim škodljivcem. Namen te razprave je pa pobuda za enotno ureditev na ravni Evropske unije in dajanje teh organizmov v promet in uporabo za varstvo rastlin, kjer je treba poudariti, da v tem trenutku še na ravni Evropske unije to ni urejeno in vsaka država članica to področje ureja individualno. Stališče Slovenije na tej točki je, da podpiramo razpravo na to temo </font><br/>
<font size="4">	</font><br/>
<b><font size="4">7. TRAK (ŠS) – 11:10</font></b><br/>
<br/>
<font size="4">(nadaljevanje) saj bi uporaba koristnih organizmov za zatiranje bolezni in škodljivcev rastlin pomembno prispevala k bolj trajnostnemu obvladovanju bolezni in pa škodljivcev rastlin. </font><br/>
<font size="4">Tretja pomembna točka zasedanja je v okviru kmetijskih točk, kjer bodo ministri razpravljali o dialogu ter priporočilih komisije za pripravo strateških načrtov. Pri tem gre za program oziroma za strateški načrt držav članic za izvajanje tako imenovanih ukrepov prvega in drugega stebra. Za sedanjo programsko obdobje je bilo potrebno pripraviti program razvoja podeželja, torej program za ukrepe drugega stebra, po novem bo pa Evropska unija morala odobriti tudi program za neposredna plačila in pa za pogojenost. </font><br/>
<font size="4">Stališče Slovenije na tej točki je, da podpiramo razpravo na to temo, saj je priprava strateških načrtov za skupno kmetijsko politiko pomembne proces, s katerim bo oblikovan model za izvajanje nove reforme in zato tudi v času slovenskega predsedovanja načrtujemo podobno razpravo nekje  v mesecu oktobru.</font><br/>
<font size="4">Sama priporočila za pripravo strateških načrtov, ki jih je komisija pripravila za Slovenijo pomembno vplivajo na vsebino in pa pripadajoče intervencije strateškega načrta. Pri tem pa obžalujemo, da ta objavljena  priporočila ne vključujejo argumente in pojasnil, katere smo poudarili v predhodnih bilateralnih stikih s komisijo še zlasti glede krajinskih značilnosti in pa prerazporeditvenega plačila.</font><br/>
<font size="4">Četrta točka tega sestanka bodo ministri razpravljali o odprtih vprašanjih, ki izhajajo iz dosedanjih tristranskih pogajanj glede zakonodajnega svežnja o reformi skupne kmetijske politike, kajti od novembra namreč poteka intenzivna tristranska pogajanja med Svetom unije, Evropskim parlamentom in pa evropsko komisijo. Pogajanja tako potekajo za vsako izmed treh uredb posebej. Govorimo o uredbi strateških načrtih, uredba o financiranju, upravljanju in pa spremljanju skupne kmetijske politike in pa uredbe o skupni ureditvi trga s kmetijskimi proizvodi. </font><br/>
<font size="4">Pri tem se odpirajo točke, kot so definicija pravi kmet, potem znižanja omejitev neposrednih plačil na upravičenca, potem prerazporeditveno plačilo in pa vključitev socialne dimenzije v skupno kmetijsko politiko in pa upravičenost izdatkov plačilnih agencij ter varovanje finančnih interesov Evropske unije. Slovenija se je v splošni naklonjene vključitvi socialnih standardov v skupno kmetijsko politiko saj je pomembno, da se zagotovi zaščito za delavce v kmetijstvu. Pri tem pa menimo, da je treba ta vprašanje nasloviti horizontalno in ne v okviru sistema pogojenosti. Pomembno je tudi zavedanje, da vključitev socialne pogojenosti pomeni vključitev popolnoma novega poglavja v pogojenost, zato pa je potrebno uskladitev z vsemi deležniki tako različnimi resorji kot tudi socialnimi partnerji.</font><br/>
<font size="4">Potem, kar se pri varovanju finančnih interesov Evropske unije je Slovenija zadržana do tega predloga, predvsem zaradi povečanja upravnega vremena. Dodatno na tej točki Evropska komisija predlaga uvedbo obvezne uporabe orodja za podatkovno rudarjenje, tako imenovano orodje ahne, kjer ima cilj finančnih interesov Evropske unije. Pri tem pa ostaja še kar nekaj neznank.</font><br/>
<font size="4">Stališče Slovenije na tej točki je, da podpiramo uvedbo dodatnih mehanizmov, vendar pa menimo, da predlagano orodje še ni dovolj prilagojeno uporabi na področju skupne kmetijske politike. Pri tržnih ukrepih evropski parlament predlaga številne dopolnitve na področju tržnih ukrepov, tržnih let, javne intervencije, trgovine s tretjimi državami članic in pregleda delovanja teh trgov. Načelno stališče Sveta Evropske unije je, da določeni predlogi evropskega parlamenta niso sprejemljivi, pri čemur je nakazana prožnost pri dopolnitvah in pa spremljanja delovanja kmetijskih trgov. </font><br/>
<font size="4">Stališče Slovenije – ocenjujemo, da je predlog evropskega parlamenta za širitev nabora proizvodov za javno intervencijo glede na </font><br/>
<br/>
<b><font size="4">8. TRAK (ŠS) – 11:15</font></b><br/>
<br/>
<font size="4">(nadaljevanje) trenutno situacijo razumljiv, vendar pa javna intervencija ni smiselna za tiste sektorje, ki lahko svojo proizvodnjo hitro prilagodijo na spremembe tržnih sprememb. Načeloma se strinjamo s predlogom evropskega parlamenta za uvedbo mehanizma za zgodnje odkrivanje morebitnih kriz v posameznih sektorjih, vendar je pri tem treba uporabiti mehanizme, ki države članice ne bo povzročala dodatnih administrativnih stroškov.</font><br/>
<font size="4">V zadnji točki, torej pod razno bo Španija v podpori več držav članic med njimi tudi Slovenije pozvala komisijo k dodelitvi dodatnih sredstev za pomoč vinskemu sektorju, kajti sektor vina se zaradi epidemije in dodatnih dajatev za uvoz vina iz ZDA sooča s porušenim tržnim ravnovesjem.</font><br/>
<font size="4">Stališče Slovenije na tem je, da se pridružujemo temu pozivu, potrebna so dodatna sredstva za pomoč vinskemu sektorju. Menimo, da je dosedanje ukrepanje na ravni Evropske unije prispevalo k oblažitvi situacije v tem sektorju. Velja pa omeniti, da je v preteklem tednu bil dosežen dogovor med evropsko unijo in združenimi državami o začasni štirimesečni prekinitvi povračilnih ukrepov.</font><br/>
<font size="4">In še v zadnji točki, kjer bo Avstrija s podporo prav tako več držav članic je opozorila za izzive in prednostne naloge, ki bi bilo potreba nasloviti pri pripravi strategije Evropske unije za gozdove po letu 2020. Pri tem velja omeniti kot stališče Slovenije, da se strinjamo, da Evropska unija potrebuje novo celovito strategijo ter krepitev in sodelovanje povezovanja v gozdarstvu. Za Slovenijo je pomembno, da se na ravni Evropske unije prepozna pomen upravljanja z gozdnimi viri po načelih trajnostnega večnamenskega in pa sonaravnega gospodarjenja z gozdovi kot prispevek k varovanju biotske raznovrstnosti. Hvala.</font><br/>
<font size="4">	</font><br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala za predstavitev. Na glasovanje dajem predlog sklepa, ki se glasi: Odbor za zadeve Evropske unije se je seznanil z izhodišči z udeležbo delegacije Republike Slovenije na zasedanju Sveta Evropske unije za kmetijstvo in Ribištvo, ki bo v Bruslju 22. in 23. marec in jih podprl. </font><br/>
<font size="4">Začenjamo z glasovanjem.</font><br/>
<font size="4">Kdo je za? (9 članov.) Je kdo proti? (Nihče.)</font><br/>
<font size="4">S tem ugotavljam, da je sklep sprejem. S tem zaključujem tudi 4. točko dnevnega reda.</font><br/>
<br/>
<font size="4">Prehajamo na </font><b><font size="4">5. TOČKO DNEVNEGA REDA, PREDLOG STALIŠČ REPUBLIKE SLOVENIJE DO PREDLOGOV UREDBE EVROPSKEGA PARLAMENTA IN SVETA O BATERIJAH IN ODPADNIH BATERIJAH RAZVELJAVITVI DIREKTIVE 2006/66 ES IN SPREMEMBNI UREDBE  EU 2019/1020</font></b><font size="4">. Gradiva smo prejeli od Vlade 4. marca na podlagi prvega odstavka 4. člena Zakona o sodelovanju med  Državnim zborom in Vlado v zadevah evropske unije. Skrajni rok za njegovo obravnavo v Državnem zboru je danes. Gradivo je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za infrastrukturo, okolje in prostor kot matičnemu delovnemu telesu. Slednji ga je obravnaval na 27. seji 9. marca in sprejel mnenje, ki smo ga prejeli. </font><br/>
<font size="4">Naprošam državno sekretarko na Ministrstvu za okolje in prostor dr. Metko Gorišek, da nam predstavi predlog uredbe in zlasti predlog stališča Republike Slovenije.</font><br/>
<br/>
<b><font size="4">DR. METKA GORIŠEK:</font></b><font size="4"> Hvala za besedo. Lep pozdrav v sem. Mogoče bi za začetek samo omenila, da smo imeli včeraj Svet za okolje, ministrski svet za okolje, kjer je bila tudi ta tema ena od glavnih, ker je ta odredba zelo široka, uveljavlja kot ena prvih tudi cilje akcijskega načrta za krožno gospodarstvo in je zelo ambiciozna in vključuje dejansko širok spekter vsebin, kot tudi sektorjev.</font><br/>
<font size="4">Glavni pomisleki vseh držav so bili, da moramo zastaviti tudi naš, da moramo zastaviti realne cilje, realno časovnico in pa tudi nekako</font><br/>
<br/>
<b><font size="4">9. TRAK (ŠS) – 11:20</font></b><br/>
<br/>
<font size="4">(nadaljevanje) pripraviti podjetja oziroma proizvajalce na nek prehod. Ta uredba je zdaj v intenzivnem usklajevanju in upamo, da bo v času našega predsedovanja tudi prišlo do pomembnega premika in tudi do sprejetja. Predlog torej, zdaj pa torej naša stališča, ki jih mi zastopamo. Slovenija pozdravlja s strani Evropske komisije podani predlog uredbe in vidi uredbo tudi kot pomemben signal v mednarodnih pogajanjih in spodbudo ostalemu svetu, da sledijo EU pri zmanjševanju celotnega vpliva baterij na okolje s povečanjem krožnosti vrednostne verige baterij ter zmanjšanju emisij k toplogrednih plinov.</font><br/>
<font size="4">Vendar pa Slovenija meni, da bo treba predlog uredbe v določenih delih dopolniti in sicer zastavljen je mogoče preveč široko in neposredno prelaga tudi dodatne obveznosti in naloge s področja notranjega trga na področju okolja in preveč ambiciozno, saj za časovno obdobje je mogoče preveč ambiciozno, ker je treba tukaj urediti številne druge še zadeve, tako kot sem že prej omenila prilagoditi podjetja in tudi potem spremeniti še določene zakonodaje.</font><br/>
<font size="4">Republika Slovenija smatra, da se okoljske vidike, ki jih naslavlja uredba ni možno po drugi strani pa vezati na notranji trg in je zato nujno potrebno sodelovanje. Prav tako menimo, da nekateri v predlogu predvideni načini uveljavitve principov okoljske politike tako imenovano proizvajalčeva širna odgovornost in naravnanje z odpadki zahtevajo dodatno proučitev in pa tudi dodatne razjasnitve. Republika Slovenija izpostavlja tudi zaskrbljenost zaradi  velikega števila predvidenih aktov, ki bodo sledili in to pomeni, da se bo zakonodaja potem tudi lahko zelo zakomplicirala na tem področju.</font><br/>
<font size="4">Zdaj mogoče čisto na kratko obrazložitev posameznih delov stališča. Baterije so ključna tehnologija pri prehodu na dnevno nevtralnost in nekoliko bolj krožno gospodarstvo. So bistvenega pomena za trajnostno mobilnost in prispevajo k cilju ničelnega onesnaževanja. Povpraševanje po baterijah se bo še povečalo. Namreč zdaj so vse več torej na trgu je vse več tako avtomobilov kot tudi drugih pogonskih sredstev, ki potrebujejo baterije in sedanja ureditev, se pravi sedanji regulativni okvir na podlagi direktive o baterijah zajema le fazo ob koncu življenjske dobe baterij, se pravi, da postanejo baterije odpadek. Tu pa govorimo, da bi baterije postale nov proizvod.</font><br/>
<font size="4">Trenutna zakonodaja torej tega ne pokriva in predlog nove uredbe vsebuje okrepitev delovanja torej notranjega trga vključno s proizvodi, procesi, odpadnimi baterijami in recikliranimi sekundarnimi surovinami, ki postanejo material za novo proizvodnjo. Za zagotovitev enakih konkurenčnih pogojev na podlagi skupnega nabora pravil za vse države in seveda spodbujanje krožnega gospodarstva ter zmanjšanje okoljskih in socialnih vplivov vseh fazah življenjskega cikla baterij. Predlog temelji na 114. členu pogodbe o delovanju Evropske unije, ki ga je treba uporabiti za ukrepe namenjene vzpostavitvi ali zagotovitvi delovanja enotnega trga. To pomeni spremembo v primerjavi s sedanjo pravno podlago, saj obstoječa direktiva o baterijah temelji na 191. členu za določitev v zvezi z opredeljenim proizvodom pa na 114. členu.</font><br/>
<font size="4">Predlog uredbe določa enotni sistem proizvajalčeve</font><br/>
<br/>
<b><font size="4">10. TRAK (ŠS) – 11:25</font></b><br/>
<br/>
<font size="4">(nadaljevanje) širne odgovornosti in njegove uveljavitve za vse države članice, zato so pravila in minimalne zahteve sisteme proizvajalčeve širne odgovornosti ne bi uporabljale za baterije. Se pravi, tu bi bilo posebej, ta PRO je tukaj zastavljen posebej torej na drugačen način. Po mnenju evropske komisije so potrebna harmonizirana pravila za ravnanje z odpadki, s katerimi se zagotavlja, da se v vseh državah članicah za proizvajalce in druge gospodarske subjekte uporablja enaka pravila pri izvajanju PRO za baterije, ker pri klasičnem PRO za odpadke so osnovna pravila postavljen, so pa lahko po posameznih državah tudi v okviru osnovnih smernic prilagodijo.</font><br/>
<font size="4">Predlagane so spremembe razvrstitve baterij, in sicer na prenosne baterije, avtomobilske baterije, baterije za električna vozila in pa industrijske baterije in Republika Slovenija podpira spremembe glede razvrstitve baterij in podpira uvedbo nove kategorije za baterije, baterije za električna vozila, ki je zdaj ni in pomeni vsako baterijo posebej za pogon hibridnih električnih vozil za cestni prevoz in podpira  tudi predlog za uvedbo omejitev glede na maso zaradi razlikovanja med prenosnimi in pa industrijskimi baterijami.</font><br/>
<font size="4">Zdaj mogoče samo še ocena vplivov in sicer je seveda je vpliv na gospodarstvo, pozitivni vplivi uredbe so povečanje predelave odpadnih baterij in s tem povezana delovna mesta, predvidena lažja registracija proizvajalcev, načelno zmanjšanje administrativnih in upravnih zahtev ter zagotovitev harmoniziranih pravil in zahtev v vseh državah članic. Negativni vpliv pa je pričakovati glede srednjih in neposrednih zahtev uredbe vpliv predloga uredbe na obstoječi sistem proizvajalčeve razširjene odgovornosti ter primoranost proizvajalcev v modifikacijo obstoječe informacijskem sistemu glede na harmonizirane zahteve za poročanje in izpolnjevanje njihovih obveznosti. Vpliv na javno porabo, sprejem predlogov uredbe ne bo imel večjih neposrednih posledic za javno porabo, saj so opisani postopki odobritve že del sistema PRO v Republiki Sloveniji vpliv na okolje eden od ciljev predloga uredbe je preprečiti uporabo nevarnih snovi in zagotoviti zmanjšanje tveganj zaradi slabega ravnanja z obstoječega z odpadnimi baterijami. Namen predlaganih zahtev in določb odredbe EU je čim bolj zmanjšati ta vpliv.</font><br/>
<font size="4">Jaz bi mogoče še samo to izpostavila, da v času predsedovanja bo to ena od glavnih tem tudi za Slovenijo in tu bo nujno sodelovanje vseh pristojnih resorjev, predvsem Ministrstva za okolje in pa Ministrstva za gospodarstvo pa da v bistvu nekako uskladimo te posamezne odprte vprašanja, ki smo jih mi izpostavili kot v našem stališču in ki so jih izpostavile tudi druge države članice. Hvala lepa.</font><br/>
<font size="4">	</font><br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala državni sekretarki. Andrej Černigoj, želite besedo?</font><br/>
<br/>
<b><font size="4">ANDREJ ČERNIGOJ (PS NSi):</font></b><font size="4"> Proceduralno bi prosil. Spoštovani gospod predsedujoči, jaz podajam proceduralni sklep, da se poskušamo v teh razpravah omejiti na 5 minut, tako da bomo lahko bili optimalni in funkcionalni. Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> OK. Jaz mislim, da zaenkrat smo, pač skuša vsak predstaviti svojo točko v najboljši luči. Imamo pa dvorano rezervirano do 13.45. </font><br/>
<font size="4">Za predstavitev mnenja Komisije Državnega sveta naprošam podpredsednika komisije gospoda Igorja Antauerja.</font><br/>
<br/>
<b><font size="4">IGOR ANTAUER:</font></b><font size="4"> Gospod predsednik, hvala za besedo. Bom probal not dobit, če je bilo kaj preveč in bit čim bolj kratek. Komisija za mednarodne odnose in evropske zadeve </font><br/>
<br/>
<b><font size="4">11. TRAK (ŠS) – 11:30</font></b><br/>
<br/>
<font size="4">(nadaljevanje) Državnega sveta je predmetno uredbo obravnavala 16. 3. Po razpravi in uvodu, ko smo ga dobili s strani Ministrstva za okolje in prostor smo člani komisije ugotovili, da predlagana uredba vzpostavlja celovit okvir, ki zajema vse vrste baterij in obravnava njihov celotni življenjski ciklus od proizvodnega procesa do zahteve glede recikliranja oziroma uničenja in menimo, da je ta del ekstrem, izredno pomemben, če želimo bit v okvirih, ki jih želimo na okoljskem področju.</font><br/>
<font size="4">Zadevna uredba vključuje obvezne zahteve za trajnost in varnost, označevanje in ozaveščanje ravnanje z izrabljenimi baterijami, obveznost gospodarskih subjektov, povezane zahtevami za proizvodnjo in shemami potrebne skrbnosti elektronske izmenjave informacij. Člani komisije poudarjamo, da so baterije ključne na tehnologijah pri prehodu na podnebno neutralnost in bolj krožno gospodarstvo. So bistvenega pomena za trajno mobilnost in prispevajo k cilju zmanjševanja onesnaženja v zvezi s strateškim pristopom baterijam in da bi čim bolj zmanjšali njihov vpliv na okolje izpostavljamo pomen ocene učinka na upoštevanje učinkov na gospodarstvo.</font><br/>
<font size="4">Pričakovani so namreč tako pozitivni kot tudi negativno vplivi v primeru sprejetja predlagane uredbe na gospodarstvo za te je treba posebno pozornost nameniti učinkom na trg baterij.</font><br/>
<font size="4">Komisija za mednarodne odnose in evropske zadev Državnega sveta je sprejela mnenja, da podpira predlog stališča Republike Slovenije. Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala gospodu Antauerju. Vidim, da interesa za razpravo ni, zato na glasovanje dajem predlog stališč Republike Slovenije do predlogov uredbe. Ker je predlog stališča daljši ga, če se strinjate ne bi bral v celoti.</font><br/>
<font size="4">Tako dajem predlog stališča, kot je objavljen na tretji strani gradiva z dne 4. marec 2021.</font><br/>
<font size="4">Začenjamo z glasovanje. </font><br/>
<font size="4">Kdo je za? 7 članov.) Je kdo proti? (Nihče.)</font><br/>
<font size="4">S tem ugotavljam, da je bil sklep sprejet. Končujemo 5. točko dnevnega reda.</font><br/>
<br/>
<font size="4">Prehajamo na </font><b><font size="4">6. TOČKO DNEVNEGA REDA, PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE EU 2016/794 V ZVEZI S SODELOVANJEM EUROPOLA Z ZASEBNIMI STRANKAMI, OBDELAVO OSEBNIH PODATKOV S STRANI EUROPOLA V PODPORO PREISKAVAH KAZNIVIH DEJANJ TER VLOGO EUROPOLA NA PODROČJU RAZISKAV IN INOVACIJ</font></b><font size="4">. Gradivo k točki smo prejeli od Vlade 4. marca na podlagi prvega odstavka 4. člena Zakona o sodelovanju med  Državnim zborom in Vlado v zadevah evropske unije. Skrajni rok za njegovo obravnavo v Državnem zboru je 26. marec. Gradivo k tej točki je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za notranje zadeve, javno upravo in lokalno samoupravo, kot matičnemu delovnemu telesu. Slednji ga je obravnaval na 43. nujni seji 12. marca in sprejel mnenje, ki smo ga prejeli. </font><br/>
<font size="4">Naprošam državnega sekretarja na Ministrstvu za notranje zadeve gospoda Franca Kanglerja, da nam predstavi predlog uredbe in zlasti predlog stališča Republike Slovenije.</font><br/>
<br/>
<b><font size="4">FRANC KANGLER</font></b><font size="4">: Hvala lepa. Spoštovani predsedujoči, dovolite mi na kratko. Ministrstvo za notranje zadeve podpira stališča vsa, ki so pripravljena za obravnavo in za sprejem v Državnem zboru Republike Slovenije. Prva odredba je bila leta 2016, ki je urejala delovanje Europola glede na okoliščine in na nekatere migracijske tokove in družbene dogodke, ki so se v Evropi pojavili je Svet sprejel leta 2020 novo uredbo, ki širi dejavnost in možnost sodelovanja Europola.</font><br/>
<font size="4">Predvsem bi rad tukaj poudaril, da gre za povečan angažma vseh članic držav Evropske unije za boj proti organiziranemu kriminalu in terorizmu, ki jo nudi recimo Europol danes in moramo se prilagoditi trenutnim dogodkom in času, ki je v našem okolju, predvsem pa prilagoditi tehnološkemu razvoju novim oblikam groženj. Te nove oblike groženj </font><br/>
<font size="4">	</font><br/>
<b><font size="4">12. TRAK (ŠS) – 11:35</font></b><br/>
<br/>
<font size="4">(nadaljevanje) so takšne narave, da rabijo temeljno pravno podlago za delovanje Europola. Predvsem so ta stališča in sprememba delovanja Europola pomembna za to iz leta 2016 ureja odredba samo delovanje Europola na območju vseh članic Evropske unije, novo stališče in nova uredba pa urejata in širita možnost sodelovanja in krepitve boja proti organiziranemu kriminalu in terorizmu s tako imenovanimi sosednjimi državami, tretjimi državami, ki niso članice Evropske unije.</font><br/>
<font size="4">Podpiramo tudi določbe glede na analizo obsežnih podatkov naborov pomeni, da bo Europol zbiral nekatere podatke, ki so nujno potrebni za obdelovanje, predvsem pa tudi nova uredba daje temeljno podlago in možnost, da lahko Europol izmenjava svoje podatke z drugimi varnostno obveščevalnimi službami izven Evropske unije, kar pomeni, da bo aktivnost Europola in drugih agencij na svetovnem nivoju glede na boja proti organiziranemu kriminalu predvsem pa terorizma nekoliko drugačna, kot je pa bila doslej. </font><br/>
<font size="4">Zato smo na Ministrstvu za notranje zadeve prepričani, da s spremembo uredbe in s sprejetjem teh stališč, ki jih bo Državni zbor po vsej verjetnosti tudi sprejel se bo ta boj proti organiziranemu kriminalu in predvsem pa terorizmu znotraj Evropske unije in drugih sosednjih držav članic tretjih držav okrepil in tudi na nek način podvojil. Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala državnemu sekretarju za predstavitev. Na 60. seji 16. marca 2021 je gradivo k točki obravnavala tudi Komisija Državnega sveta za mednarodne odnose in evropske zadeve ter sprejela mnenje, ki so ga prejeli. Za predstavitev mnenja Komisije Državnega sveta naprošam podpredsednika komisije gospoda Igorja Antuaerja.</font><br/>
<br/>
<b><font size="4">IGOR ANTAUER:</font></b><font size="4"> Hvala lepa gospod predsednik. Kot je bilo uvodoma rečeno zadevo oziroma zadevo smo obravnavali na Komisiji Državnega sveta za mednarodne odnose in evropske zadeve. Člani komisije smo ugotovili, da imajo zasebne stranke vse večjo vlogo pri preprečevanju kaznivih dejanj, ki jih omogoča kibernetski prostor in v boju proti njim, saj je pogosto posedujejo znatne količine osebnih podatkov, ki so pomembni za operacije kazenskega pregona.</font><br/>
<font size="4">Strinjamo se, da je potrebno dodatno izboljšati operativno sposobnost Europola pri čemer je potrebno upoštevati njihovo poslanstvo in pristojnosti ter interese držav članic Evropske unije. Za zagotavljanje operativne učinkovitosti se tako Europolu omogoča izmenjavi informacij v obsegu, ki je potreben za izvajanje njegovih nalog poleg organov EU, organov tretjih držav in mednarodnih organizacij tudi z zasebnimi strankami. Pri tej utemeljeni potrebno Europola je potrebno iskati tudi pri zasebnih strankah, se komisija zavzema za popolno spoštovanje temeljnih človekovih pravic. </font><br/>
<font size="4">Komisija je soglasno sprejela mnenja, da podpira predlog stališča Republike Slovenije do predlogov odredbe evropskega parlamenta in sveta o spremembi uredbe v zvezi s sodelovanjem Europola z zasebnimi strankami, obdelavo osebnih podatkov s strani Europola v podporo preiskavah kaznivih dejanj ter vlogo Europola na področju raziskav in inovacij. Hvala lepa. </font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala za to predstavitev. Odpiram razpravo poslank in poslance. Prvi se je k razpravi prijavil poslanec gospod Nik Prebil.</font><br/>
<br/>
<b><font size="4">NIK PREBIL (PS LMŠ):</font></b><font size="4"> Hvala lepa spoštovani predsednik, kolegice in kolegi, predstavniki vlade. Sam v Državnem zboru vodim skupno parlamentarno delegacijo za nadzor Europola. To je delegacija, ki nadzoruje delo Europola, imajo ga, takšno delegacijo imajo tudi drugi nacionalni parlamenti in o svoji udeležbi na mednarodnih konferencah vedno zagovarjam naslednje, da je varnost državljank in državljanov </font><br/>
<br/>
<b><font size="4">13. TRAK (ŠS) – 11:40</font></b><br/>
<br/>
<font size="4">(nadaljevanje) Evrope in s tem tudi Slovenije vsekakor na prvem mestu in da če k temu lahko pripomore Europol, ki je velika mednarodna organizacija in sodeluje s številnimi drugimi faktorji tudi zasebnimi, k temu pripomore je to dobro. In kot sem tudi zagovarjal, krepitev mandata Europola v okviru sprememb njihovega poslovnika in jih bom tudi to, kar je pred nami danes sam osebno podprl, želim, da se krepijo in smiselno širijo tudi pristojnosti skupine za nadzor Europola. </font><br/>
<font size="4">Namreč Europol beleži resnično veliko količino podatkov in nek demokratičen nadzor nad tem, da se upošteva varstvo podatkov je seveda neke temeljne pravice v okviru evropske unije je vsekakor ključno. Jaz  mislim, da je so potrebne v naši družbi neke določene prilagoditve h kakršnimkoli grožnjam, ki prihajajo nenazadnje na tehnološkem razvoju tudi v okviru kibernetske varnosti in jaz vem, da je to ena od področij kateremu se bo slovensko predsedstvo tudi zavzemalo in seveda bomo v okviru tega govorili tudi na konferenci v Bruslju, ki jo vodim konec oktobra. Tako da to je to z moje strani. Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala poslancu gospodu Niku Prebilu. Vidim, da interesa za razpravo ni več, zato na glasovanje dajem predlog stališča Republike Slovenije do predloga uredbe, ki se glasi Republika Slovenija podpira sprejem uredbe o spremembi uredbe EU 2016/794 v zvezi s sodelovanjem Europola z zasebnimi strankami, obdelavo osebnih podatkov s strani Europola v podporo preiskavah kaznivih dejanj ter vlogo Europola na področju raziskav in inovacij. Meni, da bodo predlagane spremembe pomagale k nadaljnjemu razvoju agencije in njene vloge. </font><br/>
<font size="4">Slovenija podpira spremembe, ki pomenijo boljšo operativno podporo preiskavam v državah članicah zlasti na področju analitičnih zmogljivosti, inovacij in uporabe novih tehnologij. Zato meni, da predlog sprememb EU 2016/794 zagotavlja potrebno orodja s pomočjo katerih bo Europol lahko nudil podporo aktivnostim držav članicam.</font><br/>
<font size="4">Slovenija podpira določbe glede analize obsežnih podatkov naborov, saj meni, da ob upoštevanju temeljnih pravic zlasti varstva osebnih podatkov omogočajo uspešno preiskovanje sodobnih oblik kaznivih dejanj. Europol ima pomembno vlogo pri sodelovanju s sosednjimi regijami, saj varnostna situacijah v teh regijah neposredno vpliva na notranjo varnost v Evropski uniji.</font><br/>
<font size="4">Slovenija podpira določbe v predlogu uredbe, s katerim se želijo olajšati sodelovanje Europola s tretjimi državami. Pri pogajanjih o predlogu odredbe bo Slovenija izhajala iz varstva temeljnih človekovih pravic in načela varstva osebnih podatkov še posebej načela sorazmernosti.</font><br/>
<font size="4">Začenjamo z glasovanjem. </font><br/>
<font size="4">Kdo je za? (9 članov.) Je kdo proti? (Nihče.)</font><br/>
<font size="4">S tem ugotavljam, da je stališče sprejeto. Končujemo 6. točko dnevnega reda. </font><br/>
<br/>
<font size="4">Prehajamo na </font><b><font size="4">7. TOČKO DNEVNEGA REDA, PREDLOG STALIŠČA REPUBLIKE SLOVENIJE DO PREDLOGA UREDBE ODREDBE EVROPSKEGA PARLAMENTA IN SVETA O TEKMOVANJIH IN PRAVIČNIH TRGIH V DIGITALNEM SEKTORJU</font></b><font size="4">. Gradivo k točki smo prejeli od Vlade 25. februarja na podlagi prvega odstavka 4. člena Zakona o sodelovanju med  Državnim zborom in Vlado v zadevah evropske unije. Skrajni rok za njegovo obravnavo v Državnem zboru je danes. Gradivo k tej točki je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za gospodarstvo, kot matičnemu delovnemu telesu. Slednji ga je obravnaval na 29. nujni seji 10. marca in sprejel mnenje, ki smo ga prejeli. </font><br/>
<font size="4">Naprošam državnega sekretarja gospoda Simona Zajca na Ministrstvu za gospodarski razvoj in tehnologijo , da nam predstavi predlog uredbe in zlasti predlog stališča Republike Slovenije.</font><br/>
<br/>
<b><font size="4">SIMON ZAJC:</font></b><font size="4"> Hvala gospod predsednik za besedo. Spoštovane poslanke, spoštovani poslanci, dober dan. Predlog uredbe naslavlja zaznane strukturne težave pri delovanju velikih platform na digitalnih trgih, ki jih ni mogoče zajeti z obstoječimi pravili varstva konkurence. </font><br/>
<font size="4">S ciljem vzpostaviti enotna pravila regulacije digitalnih trgov na ravni Evropske unije določa pravilo poslovanja platform za oblikovanje konkurenčnih nediskriminatornih in poštnih digitalnih trgov. Na ta način naj bi se zagotovili enaki pogoji, več možnosti za vsa podjetja na </font><br/>
<br/>
<b><font size="4">14. TRAK (ŠS) – 11:45</font></b><br/>
<br/>
<font size="4">(nadaljevanje) digitalnih trgih Evropske unije ter posledično več izbire za potrošnike, boljše cene ter več možnosti menjave ponudnika storitev. </font><br/>
<font size="4">Harmonizirana pravila regulacije digitalnih trgov na ravni Evropske unije naj bi spodbudile enoacije, rast in konkurenčnost ter olajšala rast manjšim platformam ter malim in srednje velikim podjetjem na enotnem trgu. Vlada Republike Slovenije predlaga, da Republika Slovenija podpre cilje, ki jih zasleduje predlog akta o digitalnih trgih in njen namen, da se zagotovi pravilno delovanje notranjega trga spodbujanje učinkovite konkurence na digitalnih trgih, zlasti poštenega in konkurenčnega spletnega okolja, seveda ob upoštevanju najvišjih pravnih standardov.</font><br/>
<font size="4">Pri oblikovanju določb je treba zagotoviti sorazmernost predlaganih ukrepov s cilji ter zagotoviti neprekrivanje z že obstoječim pravnim redom, predvsem že z obstoječimi pravili varstva konkurence. Razjasniti je treba, katera pravila lahko države članice uredijo v nacionalnem pravu. Prav tako je treba zagotoviti pravno varnost vseh subjektov na trgu ter jasnost predlaganih določb.</font><br/>
<font size="4">Predlog akta o digitalnih trgih mora biti učinkovit pri odpravljanju vrzeli na digitalnih trgih in zagotavljati razvojne priložnosti, ki jih omogoča internet in digitalna tehnologija. Zaradi hitro razvijajočih in spreminjajočih se digitalnih trgov in storitev je pričakovati tudi spremembe poslovnih praks, zato je smiselni predlog dodelitvi pooblastila evropski komisiji za izdajo deligiranih aktov, ki omogočajo prilagajanje dolžnosti novim razmeram. Vendar pa je treba zagotoviti, da so tudi nove obveznosti in prepovedana ravnanja sorazmerna in ne bodo ovirala ali onemogočala inovacij.</font><br/>
<font size="4">Ne nasprotujemo pooblastilu za izvedo preiskav, vendar pa menimo, da bi bilo treba pojasniti pravni standard na podlagi katerega lahko evropska komisija izvede preiskavo v prostorih podjetja. Spremljanje in spoštovanje obveznosti je smiselno in potrebno, vendar pa je treba opredeliti katere ukrepe lahko sprejme evropska komisija. Smiselno je tudi, da se izrecno določi pravica do sodne presoje zoper vse odločitve evropske komisije v sami odredbi.</font><br/>
<font size="4">Menimo, da predlog odredbe ustrezno naslavlja odprta vprašanja glede zagotavljanja tekmovalnosti in pravičnosti na digitalnih trgih. Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala državnemu sekretarju, gospodu Simonu Zajcu za to predstavitev. Za predstavitev mnenja matičnega delovnega telesa naprošam člana Odbora za gospodarstvo Gregorja Periča.</font><br/>
<br/>
<b><font size="4">GREGOR PERIČ (PS SMC):</font></b><font size="4"> Hvala gospod predsednik, spoštovane kolegice in kolegi, državni sekretar. Na seji Odbora za gospodarstvo smo 10. marca torej na 29. nujni seji obravnavali ta predlog stališča in po razpravi tudi sprejeli s 13 glasovi ZA in nobenim glasom PROTI mnenje, da Odbor za gospodarstvo podpira predlog stališča Republike Slovenije do predlogov odredbe Evropskega parlamenta in Sveta o tekmovanjih in pravičnih trgih v digitalnem sektorju. Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegu Periču za to predstavitev. Na 59. seji 9. marca je gradivo k točki obravnavala tudi Komisija Državnega sveta za mednarodne odnose in evropske zadeve ter sprejela mnenje, ki smo ga prejeli. Za predstavitev mnenja Komisija Državnega sveta naprošam podpredsednika komisije gospoda Antuaerja.</font><br/>
<br/>
<b><font size="4">IGOR ANTAUER:</font></b><font size="4"> Hvala lepa gospod predsednik. Kot rečeno smo obravnavali stališče k predmetni uredbi. Člani komisije smo se seznanili, da bodo nova pravila bolj zaščitila potrošnike in njihove temeljne pravice na spletu ter doprinesla k pravičnejšemu in bolj odprtim digitalnim trgom za vse.</font><br/>
<font size="4">Poleg tega se bo podpirala širitev manjših platform, malih in srednjih podjetij ter zakonskih podjetij, kar jim bo olajšalo dostop do strank na celotnem enotnem trgu in hkrati znižala stroške izpolnjevanja obveznosti. Moram povedati, da je bil ta del posebno podprt iz enega samega razloga, ker v strukturi evropskega gospodarstva veliko glavnino 98% predstavljajo mikro in mala podjetja.</font><br/>
<font size="4">Nova pravila bodo tudi prepovedala nepravične pogoje, ki jih nalagajo spletne platforme ali se bodo po pričakovanju postali vratarji na enotnem trgu, zato pozdravljamo usmeritev, da se obravnava negativne posledice določenega vedenja </font><br/>
<br/>
<b><font size="4">15. TRAK (ŠS) – 11:50</font></b><br/>
<br/>
<font size="4">(nadaljevanje) platform, ki delujejo kot digitalni vratarji na enotnem trgu in pomembno vplivajo nanj. V zvezi z 21. členom se članom komisije zastavlja vprašanje vezano na obseg danega evropski komisiji, ki omogoča izvedbo preiskav v prostorih podjetja ali podjetniškega združenja. Pojasnjeno je bilo, da Republika Slovenija ne nasprotuje zadevnemu pooblastilu, pričakuje pa se pojasnilo o pravnem standardu za izvedbo te preiskave ter opredelitev obsega pooblastila.</font><br/>
<font size="4">V zvezi s tem je komisija soglasno sprejela mnenja, da podpira predlog stališča Republike Slovenije  h konkretni uredbi. Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala gospodu Antauerju za to predstavitev. Vidim, da interesa za razpravo ni, zato na glasovanje dajem Predlog stališča Republike Slovenije do predloga uredbe odredbe, ki se glasi: Republika Slovenija podpira cilje, ki jih zasleduje predlog uredbe Evropskega parlamenta in Sveta o tekmovanjih in pravičnih trgih v digitalnem sektorju in je namen, da se zagotovi pravilno delovanje notranjega trga s spodbujanjem učinkovite konkurence na digitalnih trgih zlasti poštenega in konkurenčnega spletnega okolja. </font><br/>
<font size="4">Digitalne platforme imajo namreč vse pomembnejšo vlogo v notranjem trgu, saj omogočajo nove poslovne priložnosti in olajšujejo čezmejno trgovanje, zato pozdravljamo tako zakonsko ureditev delovanja digitalnih platform, ki bo prispevala k oblikovanju konkurenčnih odprtih in pravičnih trgov digitalnih storitev po vsej Evropski uniji, na kateri so prisotni ponudniki jedrnih platformnih storitev. Pri tem je treba zagotoviti sorazmernost predlaganih ukrepov glede na cilje, zakonske ureditve ter poslovnim in končnim uporabnikom jedrnih platformnih storitev, ki so opredeljeni kot vratarji zagotovitev ustrezne zaščitne ukrepe po vsej evropski uniji pred nepoštenim ravnanjem ponudnikov in s tem izboljšati pravilno delovanje notranjega trga.</font><br/>
<font size="4">Republika Slovenija meni, da je regulacija digitalnih trgov predvsem jedrnih platformnih storitev, ki delujejo kot vratarji dobrodošla in potrebna. Vseeno pa opozarja, da je treba pri oblikovanju predlogov uredbe zagotoviti sorazmernost predlaganih ukrepov s cilji ter njihovo usklajenost z obstoječim pravnim redom. Prav tako zaradi zagotovitve pravne varnosti vseh subjektov na trgu treba zagotoviti jasnost in enostavnost porabe predlaganih določb. Predlog uredbe mora biti učinkovit pri odpravljanju vrzeli na digitalnih trgih in zagotavljati razvojne priložnosti, ki jih omogoča internet in digitalna tehnologija.</font><br/>
<font size="4">Začenjamo z glasovanjem. </font><br/>
<font size="4">Kdo je za? (9 članov.) je kdo proti? (nihče.)</font><br/>
<font size="4">S tem ugotavljam, da je predlog stališča sprejet. Končujemo 7. točko dnevnega reda.</font><br/>
<br/>
<font size="4">Prehajamo na </font><b><font size="4">8. TOČKO DNEVNEGA REDA, PREDLOG STALIŠČA REPUBLIKE SLOVENIJE DO PREDLOGOV UREDBE EVROPSKEGA PARLAMENTA IN SVETA O ENOTNEM TRGU DIGITALNIH STORITEV IN SPREMEMBI DIREKTIVE 2000/31 ES</font></b><font size="4">. Gradivo k točki smo prejeli od Vlade 31. 3. na podlagi prvega odstavka 4. člena Zakona o sodelovanju med  Državnim zborom in Vlado v zadevah evropske unije. Skrajni rok za njegovo obravnavo je 26. 3. Gradivo k tej točki je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za notranje zadeve, javno upravo in lokalno samoupravo, kot matičnemu delovnemu telesu. Slednji ga je obravnaval na 44. nujni seji in sprejel mnenje, ki smo ga prejeli. </font><br/>
<br/>
<font size="4">Imamo kakšnega predstavnika s strani Ministrstva za javno upravo, da nam predstavi predlog? Gospod mag. Peter Geršak, beseda je vaša.</font><br/>
<br/>
<b><font size="4">PETER GERŠAK:</font></b><font size="4"> Spoštovani predsedujoči, hvala za besedo. Spoštovani člani odbora in drugi udeleženci seje. Pred vami je predlog stališča Republike Slovenije k predlogu uredbe evropskega parlamenta in sveta o enotnem trgu digitalnih storitev, torej na kratko akt o digitalnih storitvah in spremembi direktive 2000/31.</font><br/>
<font size="4">Naj uvodoma pojasnim, da je evropska komisija predlog tega zakonodajnega akta poslala v obravnavo 15. decembra 2020, pri čemer se zadeva prednostno obravnava v okviru pristojne delovne skupine sveta, to je delovne skupine za konkurenčnost in rast notranji trg.</font><br/>
<font size="4">Namen in cilj predloga te uredbe je urejanje odgovornosti digitalnih platform v vlogi posrednikov pri zaščiti potrošnikov in podjetij, krepitvi pravic uporabnikov, ščitenju pravice izražanja, omogočenju učinkovite prijave </font><br/>
<br/>
<b><font size="4">16. TRAK (ŠS) – 11:55</font></b><br/>
<br/>
<font size="4">(nadaljevanje) nelegalnih vsebin in izboljševanju transparentnosti spletnega poslovanja. Predlog uredbe določa režim obveznosti in odgovornosti za spletne posrednike v evropski uniji vključno z novimi postopki za hitrejše odstranjevanje nelegalnih vsebin kot tudi celovitejšo zaščito osnovnih pravic uporabnikov.</font><br/>
<font size="4">Predlog uredbe ohranja logiko ion glavna načela direktive o e-poslovanju ter predvsem za platforme in zelo velike spletne platforme nadgrajuje idejo ustrezne skrbnosti, vzpostavlja bolj funkcionalen sistem obvez glede odgovornosti za spletne posrednike z namenom harmonizacije teh določb in nadomešča člene 12 do 15 direktive o e-poslovanju, ki se brišejo.</font><br/>
<font size="4">Predlog na novo opredeljuje jasne odgovornosti ponudnikov posredniških storitev zlasti spletnih platform, kot so družbeni mediji in tržnice. Prizadeva si za vzpostavitev skupnega okvirja pravil za posrednike spletnih vsebin glede njihovih obveznosti in odgovornosti na digitalnem notranjem trgu. Ob vse številčnejših poskusih regulacije področja na nacionalni ravni poskuša predlog uredbe tako še pravočasno poskrbeti za harmonizacijo na ravni Evropske unije in vzpostaviti globalni standard za regulacijo odgovornosti spletnih posrednikov.</font><br/>
<font size="4">Predlog uredbe je za digitalno preoblikovanje Evropske unije in Republike Slovenije izrednega pomena, saj bodo z njim postavljena nova pravila zagotavljanja in uporabe storitev na internetu.</font><br/>
<font size="4">Glede na opisano v predlaganem stališču Republika Slovenija podpira predlog uredbe ter njen namen. Strinjamo se, da predlog uredbe regulira platforme in ne spletnih vsebin ali uporabnikov ter nadgrajuje direktivo o e-poslovanju, ohranjanje njeno logiko in glavna načela glede obravnave in odstranjevanja nelegalnih vsebin.</font><br/>
<font size="4">Upoštevajoč izreden vpliv posredniških spletnih platform še posebej zelo velikih spletnih platform na celotno družbo predlagamo, da si Republika Slovenija prizadeva za tako ureditev odstranjevanja nelegalnih vsebin, da bodo zaščitene temeljne pravice uporabnikov in še posebej svoboda govora. Podpiramo ohranitev načela, da posredniške digitalne platforme nimajo obveznosti splošnega nadzora vsebin, da pa tak nadzor in njihov odziv na prostovoljni osnovi ni prepovedan. </font><br/>
<font size="4">Prav tako podpiramo asimetričen pristop k določitvi obveznosti posredniških digitalnih platform, s strožjimi kumulativnimi obveznosti za zelo velike spletne platforme. Prizadeva si za uskladitev takih obveznosti iz predloga uredbe, da jih ne bo možno izkoriščati za avtomatizirane kibernetske napade na posredniške digitalne platforme. Menimo še, da je prav, da usklajevanje predloga uredbe upošteva specifične lastnosti spletnega ekosistema še posebej nizkega vstopnega praga in omrežnega učinka.</font><br/>
<font size="4">Pri usklajevanju predloga uredbe si bo Republika Slovenija prizadevala za njeno izboljšanje v smislu večje jasnosti in konsistentnosti zakonodajne ureditve pravil in obveznosti, ki bo zmanjšala pravno razdrobljenost, znižala stroške izpolnjevanja obveznosti, izboljšala pravno varnost, zagotovila enako varstvo za evropske državljane in enake konkurenčne pogoje za podjetja, izboljšala delovanje digitalnega trga ter omogočila učinkovit čezmejni nadzor.</font><br/>
<font size="4">Spoštovani, hvala za vašo pozornost.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala mag. Petru Geršaku za predstavitev. Na 60. seji 16. marca je gradivo k točki obravnavala tudi Komisija Državnega sveta za mednarodne odnose in evropske zadeve ter sprejela mnenje, ki smo ga prejeli. Za predstavitev mnenja komisije Državnega sveta naprošam podpredsednika komisije gospoda Igorja Antauerja.</font><br/>
<br/>
<b><font size="4">IGOR ANTAUER:</font></b><font size="4"> Gospod predsednik, hvala lepa. Člani komisije smo bili seznanjeni, da je predlagana uredba dobro izhodišče za pripravo usklajene zakonske ureditve delovanja posredniških digitalnih platform na ravni EU, ki bodo sprejeta obveznosti veljale za vse digitalne storitve, ki potrošnike povezujejo z blagom, storitvami ali vsebinami.</font><br/>
<font size="4">Uvedla bo vrsta novih usklajenih obveznosti za digitalne storitve na ravni Evropske unije. Njen vpliv na nacionalni pravi red </font><br/>
<br/>
<b><font size="4">17. TRAK (ŠS) – 12:00</font></b><br/>
<br/>
<font size="4">(nadaljevanje) bo zahteval spremembo zakona o elektronskem poslovanju na trgu, sprejete uredbe o uvajanju uredbe na enotnem trgu digitalnih storitev. </font><br/>
<font size="4">Člani komisije izpostavljamo pomen sankcij, ki naj bi bile zaščitile potrošnike in njihove temeljne pravice na spletu ter doprinesle k pravičnejšim in bolj odprtim digitalnim trgom za vse. Ugotavljamo, da so spletne platforme prinesle pomembne koristi za potrošnika in inovacije, olajšale čezmejne trgovanje in odprle nove priložnosti za podjetja in trgovce, hkrati pa jih je mogoče uporabiti kot sredstvo za širjenje nezakonitih vsebin  in pomenijo posebno tveganje za pravice uporabnikov, pretok informacij in udeležbo javnosti.</font><br/>
<font size="4">Med varnostne grožnje, ki jih uporabljajo spletna orodja lahko predstavlja za uporabnike spada nedvoumno kraja identitete, soočanje s konkretnimi primeri, ugotavljamo, da je potrebno to preprečiti. Zato podpiramo reformo digitalnega prostora povezano s celovitim sklopom novih pravil za vse digitalne storitve z usmerjeno pozornostjo na izboljšanje pravne varnosti poslovnih uporabnikov in spletnih platform.</font><br/>
<font size="4">Naj mi bo dovoljeno, da kot pravnik tukaj še nekaj dodam. Moje mnenje je, da je razvoj digitalnih trgov tako hiter in tako pomemben, da se bo treba resno razmišljati o kooperativnem ureditvi temeljnega dokumenta. Ta dokument, ta uredba je mogoče usmerjena k temu. Opozarjam, da z množico dokumentov in pravnih aktov evropske unije praktično včasih dosežemo točno nasprotno. Naredimo večjo intropijo in večje nerazumevanje kot bi ga sicer z bolj čistimi zadevami. Razumem, da je to kompleksna zadeva. Mogoče bi to veljalo razmisliti pri nadaljnjih ukrepih na tem področju, vendar opozarjam, da je to izključno moje mnenje in ne komisije. </font><br/>
<font size="4">Komisija je predlog sprejela soglasno in ga podpira. Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala gospod Antauerju za predstavitev stališča in osebno mnenje. Vidim, da interes za razpravo ni.</font><br/>
<font size="4">Na glasovanje dajem Predlog stališča Republike Slovenije do predlogov uredbe. Ker je predlog stališča daljši, ga če se strinjate ne bi bral v celoti. </font><br/>
<font size="4">Tako dajem na glasovanje predlog stališča, kot je objavljen na tretji in četrti strani gradiva z dne 11. marec 2021.</font><br/>
<font size="4">Začenjamo z glasovanje.</font><br/>
<font size="4">Kdo je za? 10 članov.) Je kdo proti? (Nihče.)</font><br/>
<font size="4">S tem ugotavljam, da je stališče sprejeto. Zaključujem 8. točko dnevnega reda.</font><br/>
<br/>
<font size="4">Prehajamo na </font><b><font size="4">9. TOČKO DNEVNEGA REDA, PREDLOG STALIŠČA DO PREDLOGA DIREKTIVE EVROPSKEGA PARLAMENTA IN SVETA O UKREPIH ZA VISOKO SKUPNO RAVEN KIBERNETSKE VARNOSTI V UNIJI IN RAZVELJAVITVI DIREKTIVE EU 2016/1148</font></b><font size="4">. Gradivo k točki smo prejeli od Vlade 11. marca na podlagi prvega odstavka 4. člena Zakona o sodelovanju med  Državnim zborom in Vlado v zadevah evropske unije. Skrajni rok za njegovo obravnavo v Državnem zboru je danes, se opravičujem 26. marec. Gradivo k tej točki je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za notranje zadeve, javno upravo in lokalno samoupravo, kot matičnemu delovnemu telesu. Slednji ga je obravnaval na svoji 44. nujni seji 16. marca in sprejel mnenje, ki smo ga prejeli. </font><br/>
<font size="4">Naprošam državnega sekretarja mag. Petra Geršaka, da nam predstavi predlog direktive in zlasti predlog stališča Republike Slovenije.</font><br/>
<br/>
<b><font size="4">MAG. PETER GERŠAK:</font></b><font size="4"> Spoštovani predsedujoči, hvala za besedo. Spoštovani člani odbora in drugi udeleženci te seje. Naj uvodoma pojasnim, da je evropska komisija predstavila predlog direktive NIZ 2, 16. 12. 2020, pri čemer se je v nadaljevanju ta zadeva obravnavala v okviru pristojne delovne skupine sveta horizontalno delovno skupino za kibernetska vprašanja. Torej delovna skupina za telekomunikacije in informacijsko družbo.</font><br/>
<font size="4">Zaradi hitro razvijajočega in kompleksnega kibernetskega prostora ter novih oblik groženj je EU kot sem že uvodoma objasnil 16. 12. 2020 predstavila predlog direktive. V nadaljevanju jo bom imenoval NIZ 2, ki bo nadomestila direktivo 2016/1148 v nadaljevanju jo bom imenoval direktiva NIZ 1, katere sprejetje je leta 2016 </font><br/>
<br/>
<b><font size="4">18. TRAK (ŠS) – 12:05</font></b><br/>
<br/>
<font size="4">(nadaljevanje) predstavlja prvi zakonodajni akt evropske unije na področju kibernetske varnosti. Direktiva NIZ 1 iz leta 2016 predstavlja pomemben mejnik v zagotavljanju kibernetske varnosti v evropski uniji, saj je izboljšala zmogljivost kibernetske varnosti v državah članicah evropske unije, okrepila sodelovanje med njimi in izboljšala kibernetsko varnost javnih in zasebnih subjektov. Po drugi strani pa ima direktiva NIZ 1 tudi določene pomanjkljivosti, saj je privedla do nekonsistentne kibernetske odpornosti v državah članicah in različne stopnje uspešnosti pri implementaciji, kar je vodilo do razdrobljenosti notranjega trga, nizke ravni skupnega situacijskega zavedanja in pomanjkanje skupnega kriznega odzivanja.</font><br/>
<font size="4">Iz tega razloga je Evropska komisija pripravila predlog direktive NIZ 2, ki bi zagotovil celostno krepitev kibernetske varnosti s poenotenjem zahtev za zavezance širjenjem področja uporabe in z zmanjševanjem razlik na notranjem trgu. Predlog direktive NIZ 2 predstavlja del svežnja ukrepov za nadaljnje izboljšanje odpornosti in zmogljivosti odzivanja na incidente, tako javnih kot zasebnih subjektov ter evropske unije kot celote na področju kibernetske varnosti in zaščite kritične infrastrukture. Sledi cilju evropske komisije, ki želi evropsko unijo pripraviti na digitalno dobo in zgraditi v prihodnost usmerjeno gospodarstvo.</font><br/>
<font size="4">Cilj novega predloga je odpraviti pomanjkljivosti direktive NIZ 1, jo prilagoditi aktualnim potrebam in zagotoviti višjo stopnjo varnosti v kibernetskem prostoru. V ta namen predlog direktive NIZ 2 razširja področje uporabe direktive NIZ 1 z dodajanjem novih sektorjev na podlagi njihove kritičnosti do gospodarstva in družbe. Odpravlja razlikovanje med operaterjih bistvenih storitev in ponudnike digitalnih storitev ter krepi varnostne zahteve za podjetja z uvedbo pristopa obvladovanja tveganj kot osnovno zahtevo zagotavljanja kibernetske varnosti.</font><br/>
<font size="4">Uvaja tudi natančnejše določbe o postopku poročanja o incidentih, vsebini poročil in rokih za predložitev le-teh. Med drugim določa tudi strožje nadzorne ukrepe, okrepljeno varnost dobavnih verig ter vzpostavlja osnovni okvir za usklajeno razkritje ranljivosti. </font><br/>
<font size="4">Glede na opisano v predlaganem stališču Republika Slovenija podpiramo namen in cilje predloga direktive NIZ 2. Strinjamo se, da je potrebna revizija direktive 2016/1148, torej NIZ 1 s ciljem nadaljnje okrepitve kibernetske varnosti v uniji in zagotavljanja večje harmonizacije med državami članicami ter podpiramo širitev obsega urejanja predlagane direktive. Navedeno še posebej velja glede vključevanja širšega nabora sektorjev ključnih za izvajanje bistvenih storitev znotraj notranjega trga, četudi smo z vidika predvidene minimalne harmonizacije predlagane direktive v samem postopku sprejema direktive lahko ob upoštevanjih racionalnih okoliščinah tudi fleksibilni.</font><br/>
<font size="4">Spoštovani, predlagam, da predlog stališča podprete. Hvala lepa za vašo pozornost.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala Magistru Geršaku za to predstavitev. Na 60. seji, 16. marca je gradivo k točki obravnavala tudi Komisija Državnega sveta za mednarodne odnose in evropske zadeve ter sprejela mnenje, ki smo ga prejeli. Za predstavitev mnenja komisije Državnega sveta naprošam podpredsednika komisije gospoda Igorja Antauerja.</font><br/>
<br/>
<b><font size="4">IGOR ANTAUER:</font></b><font size="4"> Gospod predsednik, hvala lepa. Člani komisije se strinjamo, da zaradi večanja stopnje ogroženosti in določenih subjektov potrebno posodobitev obstoječih ukrepov na ravni evropske unije, ki zadevajo zaščito ključne infrastrukture in storitev pred kibernetskimi in fizičnimi tveganji. </font><br/>
<font size="4">Znano je, da kibernetski napadi, kibernetske kriminalitete, se opravičujem, postajajo vse bolj problematični in se pojavljajo v vse bolj sofisticiranih oblikah po vsej Evropi in seveda tudi svetu.</font><br/>
<font size="4">Posebnost kibernetike seveda je, da nima ne državnih ne evropskih mejah. Za prihodnost pa se pričakuje, da bo ta trend še naraščal. Glede na to, da je Komisija bila seznanjena s predlogom Republike Slovenije in je to obravnavala je soglasno sprejela mnenje, da podpira predlog stališča Republike Slovenije do predloga direktive evropskega parlamenta in </font><br/>
<br/>
<b><font size="4">19. TRAK (ŠS) – 12:10</font></b><br/>
<br/>
<font size="4">(nadaljevanje) Sveta z ukrepi za visokost skupno raven kibernetske varnosti v Uniji in razveljavitvi direktive 2016/1148. Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala gospodu Antauerju. Vidim, da ni interesa za razpravo, zato na glasovanje Predlog stališča Republike Slovenije do predloga direktive. Ker je predlog stališča daljši, ga, če se strinjate, ne bi bral v celoti.</font><br/>
<font size="4">Tako dajem na glasovanje predlog stališča, kot je objavljen na tretji in četrti strani gradiva z dne 11. marec 2021.</font><br/>
<font size="4">Začenjamo z glasovanjem.</font><br/>
<font size="4">Kdo je za? (9 članov.) Je kdo proti? (Nihče.)</font><br/>
<font size="4">S tem ugotavljam, da je stališče sprejeto.</font><br/>
<font size="4">S tem zaključujem tudi 9. točko dnevnega reda in 101. sejo Odbora za zadeve Evropske unije. Vsem se zahvaljujem za sodelovanje in vam želim vsem skupaj lep in miren vikend.</font><br/>
<br/>
<b><font size="4">Seja je bila končana 19. marca 2021 ob 12.11.</font></b>
</root>