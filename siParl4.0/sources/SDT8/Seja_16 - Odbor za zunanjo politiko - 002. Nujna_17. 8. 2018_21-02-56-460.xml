<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZUNANJO POLITIKO</font></b><br/>
<br/>
<b><font size="4">2. nujna seja</font></b><br/>
<br/>
<b><font size="4">(17. avgust 2018)</font></b></p></div><br/>
<b><font size="4">Sejo je vodil Matjaž Nemec, predsednik odbora.</font></b><br/>
<b><font size="4">Seja se je začela ob 8. uri. </font></b><br/>
<br/>
<b><font size="4">	PREDSEDNIK MATJAŽ NEMEC: </font></b><font size="4">Spoštovani, dober dan in dobro jutro! Začenjam 2. nujno sejo Odbora za zunanjo politiko.</font><br/>
<font size="4">	Obveščam vas, da so zadržani oziroma na seji sodelujejo kot nadomestne članice in člani naslednje poslanke in poslanci: namesto dr. Mateja T. Vatovca je danes prisoten Miha Kordiš, namesto dr. Mira Cerarja je danes z nami Gregor Perič. Naj navedem še odsotne, ki so se opravičili: Janez Janša, dr. Anže Logar, mag. Branko Grims, Žan Mahnič in mag. Andrej Šircelj. </font><br/>
<font size="4">	Vse prisotne lepo pozdravljam, predstavnike Ministrstva za obrambo, državnega sekretarja mag. Miloša Bizjaka, državnega sekretarja Ministrstva za zunanje zadeve Andreja Logarja ter predstavnika Urada predsednika republike mag. Uroša Kreka!</font><br/>
<font size="4">	Prehajamo na določitev dnevnega reda seje. Ker v poslovniškem roku nisem prejel predlogov za spremembo dnevnega reda, je ta določen, kot je bil predlagan s sklicem seje. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - POBUDA ZA SKLENITEV SPORAZUMA MED VLADO REPUBLIKE SLOVENIJE IN ORGANIZACIJO ZA SODELOVANJE PRI SKUPNEM OBOROŽEVANJU (OCCAR) O UPRAVLJANJU PROGRAMA BOXER. </font></b><br/>
<b><font size="4">	</font></b><font size="4">Gradivo k tej točki ste prejeli, in sicer besedilo pobude in prošnjo Ministrstva za obrambo za sklic seje, na osnovi katere je danes le-ta sklicana. </font><br/>
<font size="4">	Besedo dajem državnemu sekretarju / oglašanje v ozadju/ Ministrstva za obrambo mag. Milošu Bizjaku. Pred tem pa sem dobil predlog za postopkovno, in sicer s strani gospoda Mihe Kordiša. Izvolite, imate besedo.</font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo, predsedujoči. </font><br/>
<font size="4">	V Levici predlagamo prekinitev obravnave te točke dnevnega reda in preložitev te seje Odbora za zunanjo politiko, iz dveh temeljnih razlogov. Prvi razlog je, da Vlada, ki jo trenutno imamo, opravlja oziroma naj bi opravljala zgolj tekoče posle - sklenitev sporazuma o skupnem oboroževanju ni tekoči posel. Poleg tega sklenitev tega sporazuma tudi ni nujna zadeva, naša država ni vojaško ogrožena in če se ta sporazum sklene dva meseca kasneje, se za nas ne bo prav nič spremenilo in absolutno ne rabimo nikamor hiteti, sploh če se ozremo na zneske, ki so tu pod vprašajem, saj dosegajo kar 300 milijonov evrov. </font><br/>
<font size="4">	Drugi sklop razlogov, zakaj predlagamo prekinitev, je pa čisto političen, če želite. V protokolu, ki smo ga v Levici podpisali s koalicijo v nastajanju, določa, da se Levica lahko izvzame iz ukrepov, ki višajo vojaške izdatke, natančneje to določa 5. člen protokola, v katerem piše (citiram): »Stranka Levica ima kot zunanji partner Vlade pravico, da se izvzame iz nekaterih področij sodelovanja, ki jih opredeljuje preambula.« No, v tej preambuli so tudi vojaški izdatki. »Partnerji se zavezujejo, da bodo glede vseh ukrepov skušali najprej najti kompromis z Levico, šele če to ni mogoče, se lahko Levica izvzame, s tem pa dobi vladna koalicija pravico, da poišče potencialno podporo pri drugih poslanskih skupinah.« To je citat iz našega protokola. No, in trenutno Vlado, Vlado, ki predlaga sklenitev sporazuma, ki ga danes obravnavamo, </font><br/>
<br/>
<b><font size="4">2. TRAK: (DAG) - 8.05</font></b><br/>
<br/>
<b><font size="4">	</font></b><font size="4">(nadaljevanje) sestavljajo stranke, ki bodo koalicijske stranke tudi v novi Vladi. Ne samo to, verjetno bodo imele, če jih vzamemo skupaj, celo večino glasov v tej Vladi. Tako se ne pogovarjamo o Vladi v nastajanju kot o nekem prelomu s starim, kot o neki novi Vladi, ampak bo to v večjem delu stara Vlada Mira Cerarja. Pa se kljub temu nihče od vpletenih ni nič posvetoval o tem sporazumu z nami, niti ni poskušal najti kompromisa z nami in tako naprej. Zato želimo prekinitev te seje, naj se preloži, iz vrst koalicije, če ne drugega, kot gesto dobre volje, kot popotnico za to, da bomo resno in z višjo ravnjo zaupanja stopili v nov mandat. </font><br/>
<br/>
<b><font size="4">	PREDSEDNIK MATJAŽ NEMEC: </font></b><font size="4">Torej, na glasovanje dajem podani predlog, da se seja prekine. Če bomo glasovali »za«, se bo seja prekinila, če bomo glasovali »ne«, nadaljujemo z dnevnim redom, ki je predlagan v sklicu. Glasujemo.</font><br/>
<font size="4">	Kdo je za? (4 člani.) Kdo je proti? (9 članov.)</font><br/>
<font size="4">	Ugotavljam, da predlog ni sprejet.</font><br/>
<font size="4">	Torej, nadaljujemo s točko dnevnega reda. Kot že rečeno in napovedano, dajem besedo državnemu sekretarju Ministrstva za obrambo mag. Milošu Bizjaku. </font><br/>
<br/>
<font size="4">	</font><b><font size="4">MAG. MILOŠ BIZJAK: </font></b><font size="4">Hvala lepa. </font><br/>
<font size="4">	Spoštovani gospod predsednik, članica in člani odbora! Uvodoma naj se zahvalim, da ste gradivo v zvezi z nakupom bojnih kolesnih vozil 8 x 8 za Slovensko vojsko uvrstili na nujno sejo Odbora za zunanjo politiko. </font><br/>
<font size="4">	Z informacijo o poteku postopka nakupa bojnih kolesnih vozil 8 x 8 za izgradnjo srednje bataljonske bojne Slovenske vojske je ministrstvo v februarju 2018 seznanilo Vlado Republike Slovenije in Odbor Državnega zbora za obrambo, ki je sprejel tudi sklep, s katerim podpira vključitev Republike Slovenije v projekt OCCAR in hkrati poziva Ministrstvo za obrambo, da v postopku nakupa bojnih osemkolesnih vozil sledi načelom ekonomičnosti, transparentnosti ter zakonitosti in za Republiko Slovenijo kupi takšne osemkolesnike, ki bodo primerni za izvajanje nalog in ki jih Slovenski vojski določa Zakon o obrambi. </font><br/>
<font size="4">	Glede odločitve ministrstva v zvezi s postopkom nakupa bojnih kolesnih vozil 8 x 8 in priključitvijo programu Boxer v okviru mednarodne organizacije OCCAR smo že prejeli pozitiven odgovor Evropske komisije, kar je predpogoj za nadaljevanje postopka priključitve in sklenitve pogodbe. S sodelovanjem pri izgradnji zmogljivosti v okviru OCCAR bi Republika Slovenija izpolnila tudi več zavezujočih meril za sodelovanje v okviru stalnega strukturnega sodelovanja Evropske unije na področju obrambe, tako imenovano PESCO ali Permanent Structured Cooperation, in sicer na področju skupnega pristopa za odpravo ugotovljenih primanjkljajev zmogljivosti, uporabe OCCAR kot prednostnega mehanizma za vodenje projektov v okviru PESCO in povečanja povezljivosti med evropskimi državami ter spodbujanje krepitve evropske industrijske baze. Republika Slovenija se programu Boxer pridružuje kot država nečlanica OCCAR, skladno s 37. in 38. členom Konvencije o ustanovitvi te mednarodne organizacije. Program Boxer upravlja OCCAR, skladno s svojimi pravili, zato morajo države, ki niso njene članice, za sodelovanje v programu skleniti sporazum na podlagi 37. člena Konvencije OCCAR. Sporazum med Vlado Republike Slovenije in Organizacijo za sodelovanje pri skupnem oboroževanju o upravljanju programa Boxer bo vzpostavil pravno podlago za upravljanje programa Boxer za Republiko Slovenijo s strani OCCAR in opredelil pogoje njunega sodelovanja v programu. Sporazum sestavljata: pismo o ponudbi, Letter of Offer, ki ga bo preko Ministrstva za obrambo na Vlado Republike Slovenije naslovil predsedujoči nadzornega odbora OCCAR in ki opredeljuje upravljanje programa Boxer za Republiko Slovenijo s strani te organizacije ter pogoje </font><br/>
<font size="4">	</font><br/>
<b><font size="4">3. TRAK: (DAG) - 8.10</font></b><br/>
<br/>
<b><font size="4">	</font></b><font size="4">(nadaljevanje) njunega sodelovanja v programu, in pa pismo o sprejetju pogojev, Letter of Acceptance, ki ga bo Vlada Republike Slovenije preko Ministrstva za obrambo kot odgovor na pismo o ponudbi poslala predsedujočemu nadzornega odbora OCCAR, s čimer bo potrdila sprejem ponujenih pogojev. Sporazum, sklenjen z izmenjavo obeh pisem opredeljuje namero Republike Slovenije kot države nečlanice OCCAR, da bo sodelovala v programu Boxer, ki ga bo skladno s svojimi pravili upravljal OCCAR. S sklenitvijo sporazuma Republika Slovenija soglaša s sodelovanjem v telesih programa Boxer, in sicer v programskemu odboru in programski komisiji in s prenosom pooblastil o odločanju njenim predstavnikom v vseh teh telesih. Obenem soglaša, da OCCAR vodi in upravlja program Boxer skladno z določbami Konvencije OCCAR, varnostnega sporazuma in pravili te organizacije; gre zlasti za pravila upravljanja OCCAR, ki so dostopna tudi na njihovi spletni strani. Sporazum vsebuje tudi določbe o privilegijih in imunitetah predstavnikov OCCAR, glede katerih se sklicuje na določbe Priloga 1 ter določbe o reševanju sporov med pogodbenicami, glede česar se sklicuje na določbe Priloge 2. Prilogi 1 in 2 sta priloženi sporazumu kot Dodatek 1 in Dodatek 2 ter sta njegov sestavni del. </font><br/>
<font size="4">	S sklenitvijo sporazuma se Republika Slovenija zaveže z drugimi državami udeleženkami programa Boxer, da se bo dogovorila o programski odločitvi, s podpisom katere bo postal program Boxer za Republiko Slovenijo zavezujoč, enako kot za države članice OCCAR, ki sodelujejo v programu. Sporazum bo začel veljati z dnem, ko bo Republika Slovenija po diplomatski poti obvestila OCCAR, da so izpolnjeni njeni notranji upravni postopki za uveljavitev sporazuma. </font><br/>
<font size="4">	Pobudo za sklenitev sporazuma je Vlada Republike Slovenije potrdila na 185. redni seji dne 26. julija letos in osnutek besedila sporazuma poslala Odboru Državnega zbora za zunanjo politiko. Pred tem je bil sporazum usklajen z mednarodno organizacijo OCCAR in tudi med posameznimi resorji Slovenije. </font><br/>
<font size="4">	Ministrstvo za obrambo trenutno pripravlja pobudo za sklenitev Memoranduma o soglasju med zveznim ministrstvom za obrambo Zvezne Republike Nemčije, Ministrstvom za nacionalno obrambo Republike Litve, Ministrstvom za obrambo Kraljevine Nizozemske in našim ministrstvom za program Boxer ter devete spremembe in nove različice programske odločitve programskega odbora Boxer, ki se nanaša na fazo serijske proizvodnje. S podpisom programske odločitve bo sodelovanje v programu Boxer za Republiko Slovenijo postalo zavezujoče, enako kot za države članice OCCAR, ki sodelujejo v programu. Memorandum o soglasju in programska odločitev bosta tako kot pogodba že vključevala določene finančne obveznosti Republike Slovenije v okviru programa Boxer predvidoma za obdobje 2019-2023. Ocenjena vrednost projekta, ki vključuje stroške nakupa 48 vozil Boxer in  ustrezno logistično podporo, je 306 milijonov evrov, z vključenim davkom na dodano vrednost. Večina navedenih stroškov bo nastalo v obdobju 2020-2023. Za dokončno potrditev Memoranduma o soglasju, programske odločitve in glavne pogodbe je treba pridobiti ponudbe tudi od industrije in izvesti pogajanja, predvidoma v drugi polovici septembra 2018. </font><br/>
<font size="4">	Glede na navedeno lahko povem, da izvaja Ministrstvo za obrambo vse aktivnosti skladno s sprejetim načrtom z namenom podpisa pogodbe letošnjega oktobra. Skladno s podano obrazložitvijo prosim Odbor za zunanjo politiko, da potrdi besedilo in poda soglasje Ministrstvu za obrambo za podpis Sporazuma med Vlado Republike Slovenije in Organizacijo za sodelovanje pri skupnem oboroževanju (OCCAR) o upravljanju programa Boxer ter s tem zagotovi pogoje za potrditev in podpis drugih prej omenjenih mednarodnih dokumentov in glavne pogodbe. </font><br/>
<font size="4">	Za morebitna vprašanja ali nejasnosti sva na razpolago s kolegom Željkom Kraljem, direktorjem Direktorata za logistiko. Hvala lepa. </font><br/>
<br/>
<b><font size="4">	PREDSEDNIK MATJAŽ NEMEC: </font></b><font size="4">Hvala lepa.</font><br/>
<font size="4">	Sprašujem tu prisotne, vabljene, ali želi še kdo besedo? Ugotavljam, da ne.</font><br/>
<font size="4">	Odpiram razpravo poslank in poslancev. </font><br/>
<br/>
<b><font size="4">4. TRAK: (DAG) - 8.15</font></b><br/>
<br/>
<b><font size="4">	</font></b><font size="4">(nadaljevanje) Kot prvi dobi besedo podpredsednik odbora, gospod Zmago Jelinčič Plemeniti. </font><br/>
<br/>
<font size="4">	</font><b><font size="4">ZMAGO JELINČIČ PLEMENITI (PS SNS): </font></b><font size="4">Hvala lepa. </font><br/>
<font size="4">	Meni se tu poraja kar nekaj vprašanj. Res je, da se tako zelo na hitro zdaj o tem razpravlja, tik pred novo Vlado oziroma novo staro Vlado, in v bistvu smo novi poslanci s tem pravzaprav zelo malo seznanjeni. Mi smo zdaj dobili tole na mizo in na hitro je treba pogledati, za kaj vse skupaj gre. In če pogledamo tole, ustanovni list oziroma listino te organizacije OCCAR, je v angleškem jeziku. Zakaj to ni v slovenskem jeziku? Konec koncev, Vlada je imela dovolj časa, da bi to lahko prevedla in da bi slovenskemu parlamentu dala slovenski tekst zadeve. </font><br/>
<font size="4">	Če grem samo na nekaj vprašanj. Zanima me, koliko sodeluje slovenska industrija pri projektu OCCAR, na splošno, katera podjetja so to. Kot je meni znano, tečejo neki majhni pogovori, iz česar bomo mogoče delali en »šrauf« ali dva, več pa ne. Zanima me, koliko slovenskega kadra bo zaposlenega v tej organizaciji, ki bo imela v slovenskem prostoru pravzaprav popolno imuniteto in bo eksteritorialna enota, kajti piše, da bodo vsi prostori in zgradbe OCCAR tudi v Sloveniji nedotakljivi, ne more nihče posegati v karkoli, ne more se nič zapleniti njihovega, ne more se odpirati kakršnegakoli sodnega procesa ali kaj podobnega. Skratka, gre za vprašanje suverenosti Slovenije na svojem lastnem ozemlju. Jaz mislim, da take zadeve smo imeli v času nekdanje Jugoslavije, ko je Jugoslovanska ljudska armada imela podoben status, kot ga bo zdaj imel tale OCCAR. Zanima me še nekaj. Pravzaprav je to akt, ki so ga naredile štiri velike sile, največje proizvajalke orožja v Evropi, Anglija, Francija, Nemčija in Italija. Jasno, oni delajo za sebe, poskušajo pa zraven pritegniti še vse ostale, ki si ne upajo reči ne, ki si ne upajo po svoje razmišljati in ki Evropski uniji samo kimajo. Jaz sem za močno obrambo, vendar se pa sprašujem pri tej močni obrambi, kako, kdo bo vozil teh 48 vozil Boxer, kdo jih bo vozil. Zato rabimo za najbolj nujno, pravzaprav za uporabnost teh vozil rabimo najmanj 200 vojakov. Poleg tega za suportiranje teh vozil rabimo dodatnih 400 vojakov, kar pomeni najmanj 600 vojakov, mi imamo pa manko vojakov, vsega skupaj imamo 7.000 vojakov, je pa res, da imamo pa oficirskega kadra ogromno in na Ministrstvu za obrambo imamo tudi ogromno ljudi, od katerih jih je kar nekaj, ki se sprehajajo po ministrstvu gor in dol in sami ne vedo, kaj delajo in kaj bi delali. Tako da mene tole… In na tak hiter način, da se moramo tule odločiti o tem, me nekako sili k razmisleku, da se je prejšnja Vlada oziroma ta Vlada v odhajanju, ki ne sme delati nič takega, kot je tole, da se je že nekaj dogovorila in dogovarjala in da so nekateri gospodje že dobili kakšne, bi rekel, obljube, bonitete ali pa kaj vem kaj, da se bo to izpeljalo. Meni se to zdi zelo nefer do lastne države, pravzaprav do domovine, države tako nimamo več, ker jo je še v največji meri ta sedanja Vlada že »zasrala«. Tako se bomo morali potruditi, da bomo domovino nazaj dobili. Ampak s takimi, hitrimi postopki, čez noč, brez kakršnihkoli tehtnih odgovorov, ne vem, ne vem. Kajti vprašanje je, mi bomo kupili ta vozila, plačali bomo čez 300 milijonov evrov, na koncu koncev bodo last tujcev. V 2. členu oziroma v 2. točki 3. člena piše: »Lastnina in premoženje OCCAR, kjerkoli je, ima imuniteto pred vsakršno obliko zahtevkov, zaplemb, razlastitev ali zasegov…« in tako naprej. »Prav tako imajo imuniteto pred kakršnokoli obliko upravnih ali začasnih sodnih omejitev…« in tako naprej in tako naprej. To se je že dogajalo, ko smo morali podpisati tisti sporazum z Nato paktom, ko smo prepustili slovensko ozemlje pravzaprav Američanom, ki so se lahko vozili čez Slovenijo, kakor so se hoteli, in če bi kogarkoli poškodovali, </font><br/>
<br/>
<b><font size="4">5. TRAK: (DAG) - 8.20</font></b><br/>
<br/>
<b><font size="4">	</font></b><font size="4">(nadaljevanje) povozili, ne bi odgovarjali pred slovenskimi sodišči. In to je nekaj takega, samo da tu zadaj ni Amerika oziroma Nato pakt, ampak je tu Evropska unija. Jaz mislim, da je tu treba še marsikaj razmisliti, predvsem pa potrebujemo eno daljšo sejo, na kateri bi razčistili določene zadeve in na kateri bi se pojasnile stvari, predvsem s tistimi vprašanji, ki sem jih že dal. Me pa zanima, kdo se je pogovarjal in kdo sili to zdaj v tem času, ko sedanja Vlada, ki je odstopila, nima nobenih kompetenc in pravic, da odloča o čem takem. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Besedo ima gospod Miha Kordiš. Pripravi naj se gospod Jožef Horvat. </font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo, predsedujoči.</font><br/>
<font size="4">	Z današnjo sejo imam dva problema. Prvi problem je čisto politične narave in to je dejstvo, da koalicija v nastajanju, katere del so tudi trenutno tri vladne stranke, na vsak način na vrat na nos hiti s tem sporazumom in hiti z nabavo oklepnikov, to je oklepnikov, ki jih Slovenija ne potrebuje, oklepnikov, o stroških katerih naj bi se posvetovala nova nastajajoča koalicija z Levico, pa tega ni storila. Vam bom citiral iz koalicijske pogodbe, takole piše: »Izzivi preoblikovanja in prilagoditev obrambnega sistema države:  postopni realni dvig obrambnih izdatkov v dinamiki, ki je finančno vzdržna za javne finance in hkrati zagotavlja ohranjanje kredibilnosti naše države do zavezništva; organizacijsko povezati postopke ter zaposlene v Slovenski vojski in upravnem delu MORS z namenom procesne optimizacije in poenostavitve upravljanja obrambnega sistema in Slovenske vojske,« in še tretja alineja, »posvetovanje z zavezništvom glede izgradnje ciljev zmogljivosti vključno obeh bataljonskih skupin, upoštevajoč razpoložljivost investicijskih sredstev in skupno ugotovljenih prioritet ter trenutnih kadrovskih zmogljivosti države.« No, pri sporazumu, ki ga obravnavamo danes, pa ne gre niti za postopen dvig, niti ni upoštevano to, da bi se z zavezništvom še dodatno posvetovali glede izgradnje ciljev zmogljivosti, upoštevali razpoložljivost investicijskih sredstev in skupno ugotovljenih prioritet ter trenutnih kadrovskih zmožnosti države. To so tri določila iz koalicijske pogodbe, nobeno od teh treh določil ni upoštevano. In če gremo še naprej na specifične kadrovske zmogljivosti vojske, se lahko resno vprašamo, kdo bo nabavljene oklepnike sploh vozil. Prvič je ta investicija nesmiselna iz čisto vojaškega vidika, Boxerji so tako kot Patria popolnoma neuporabni za obrambo domovine, uporabni so samo za to, da pometamo z Američani v državah, da se tisoč kilometrov stran od Slovenije, v kateri slovenski vojaki tako ali tako nimajo kaj iskati, je slovenska prisotnost tam lahko samo gospodarska in diplomatska, nikakor pa vojaška, že na načelni ravni. Pa tja pošiljamo Slovensko vojsko kot Natov imperialistični ekspedicijski korpus za interese ameriških korporacij. Poleg tega, da je investicija nabave Boxerjev v tej imperialni službi, ima pa Slovenska vojska še zelo akuten kadrovski problem - mi lahko gremo te Boxerje nabavit, ja, ampak ne vemo, kdo jih bo vozil, kdaj jih bo vozil, kako jih bo vozil, glede na to, da Slovenska vojska beleži velik kadrovski osip. Ob tem bi koalicijske poslance spomnil, morda se je - ne vem sicer, kako - pozabilo, ampak čez dve uri oziroma čez uro in pol se nam začne seja Državnega zbora, plenarna, na kateri bo potekalo glasovanje za mandatarja. Začnite malo preštevati glasove. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Besedo ima gospod Jožef Horvat. Pripravi naj se gospod Primož Siter.</font><br/>
<br/>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala lepa, gospod predsednik. </font><br/>
<font size="4">	Prav lep pozdrav vsem prisotnim, predstavnikom Vlade, predstavniku Urada predsednika republike! </font><br/>
<font size="4">	Meni je malo nerodno, ker nas javno spremljajo, da imamo tu zdaj neke koalicijske, ali kako se temu reče, razprave, ko pa vendar gre za eminentno zunanjepolitično in seveda tudi obrambno vprašanje. V prejšnji sestavi je - najbrž je bil legitimen - Odbor za obrambo sprejel sklep in dal zeleno luč tej zadevi, temu sporazumu, o tem je govoril tudi državni sekretar, gospod Bizjak, in to je bilo 1. marca letos, se pravi, pred dobrega pol leta. Res je, tudi meni se postavlja zdaj vprašanje. Vmes, mislim, da 14. marca je gospod Cerar odstopil, seveda so se zadeve spremenile, ampak tovrstni postopki, ki so se začeli,</font><br/>
<font size="4">	</font><br/>
<b><font size="4">6. TRAK: (DAG) - 8.25</font></b><br/>
<br/>
<b><font size="4">	</font></b><font size="4">(nadaljevanje) najbrž gredo naprej. Ampak jaz se ne bom zdaj vtikal v to procesno zagato, ki je zdaj tu nastala, ki jo ima predvsem nova koalicija. Ne mislim nagajati, nasprotno, mi zelo jasno povemo, da smo bili v času polnomočne Vlade Mira Cerarja opozicija, in če bo danes gospod Šarec izvoljen in bo sestavil Vlado, zelo jasno povemo, da bomo mi opozicija, ki pa seveda državotvorne, dobre zadeve, predvsem pa zaveze Republike Slovenije spoštuje. In tu pravzaprav gre za zaveze, za izpolnjevanje zavez, ki jih je dala Republika Slovenija. Državni sekretar je povedal morda malo premalo o PESCO in ta zadeva je pravzaprav nekako tudi integrirana s PESCO. In voditelji držav Evropske unije, torej tudi naš predsednik Vlade dr. Miro Cerar, so v Rimu marca lansko leto, 2017, dali zavezo. In ta zaveza je nekako takšna, da bo šel razvoj Evropske unije v smeri večje integracije, med njimi je področje varnosti na prvem mestu, govorimo torej o varnosti. 	Jaz ne bom danes govoril o tehničnih karakteristikah teh vozil, ki jih nabavlja Republika Slovenija, ker se na to preprosto ne spoznam. Znam pa brati sporazum in tudi razumem, da današnja obravnava je v skladu z Zakonom o zunanjih zadevah, najprej pobuda - tu je takoj zdaj moje vprašanje, kdaj se načrtuje ratifikacija tega sporazuma v Državnem zboru. Imam pa vedno pred očmi - in to je tudi stališče Nove Slovenije - področje varnosti je na prvem mestu; varnost danes ni več samo po sebi umevna. In v razpravi o prihodnosti Evrope, ki je že kar nekaj časa zelo aktivna, dobiva področje varnosti in obrambe prominentno vlogo in vse več zagovornikov nadaljnje integracije nakazuje dolgoročni razvoj v smeri oblikovanja obrambne unije. Zdaj, ali bomo mi tu zraven ali ne bomo zraven, to se pa zdaj moramo odločiti. Ampak nekdo je dal neke zaveze, mi tem zavezam nismo nasprotovali. V procesu nadaljnje integracije bodo sodelovale le države članice Evropske unije, ki bodo sposobne in voljne sprejeti bolj ambiciozne zaveze in pripravljene oblikovati bolj povezano jedro Evropske unije. Biti v najbolj povezanem jedru Evropske unije je tudi strateška usmeritev Slovenije, ki izhaja iz Strategije o zunanji politiki. Ali se motim? Ali se motim? Ali bomo zdaj z novo koalicijo to strategijo, ki smo jo sprejeli, in prav tako deklaracijo, ali bomo to zrušili? Ne vem, to je pač zadeva novonastajajoče koalicije. Ampak še enkrat, biti v najbolj povezanem jedru Evropske unije, je tudi strateška usmeritev Slovenije, kot izhaja iz Strategije o zunanji politiki. Proces oblikovanja Evropske unije, torej proces oblikovanja EU obrambnih struktur poteka seveda že kar nekaj časa. Ne nazadnje ima zgodovinsko podlago že v Maastrichtskem sporazumu - ali je Slovenija zraven pri Maastrichtu? Najbrž je, kajne. Torej, zaveza je tam, tam je pač zgodovinska podlaga. Pravni temelj za stalno strukturno sodelovanje na področju obrambe, torej PESCO, pa predstavljajo 46. člen ter Protokol 10 Lizbonske pogodbe. To sem si šel pogledat in tu smo mi zraven. Kaj zdaj? A bomo zdaj izstopili, odstopili od tega? To so zdaj ključna vprašanja. Ne bom več v tej smeri, ampak tu soglašam z razmišljanjem kolega Zmaga Jelinčiča. Tudi sam vedno, ko gre za zunanjepolitična vprašanja, izpostavljam naš nacionalni interes. Zdaj v tem primeru, ali je možno govoriti </font><br/>
<br/>
<b><font size="4">7. TRAK: (DAG) - 8.30</font></b><br/>
<br/>
<b><font size="4">	</font></b><font size="4">(nadaljevanje) o kakšnih protidobavah. Ali bolj po domače, ali je možno govoriti o kakšnem interesu slovenskega gospodarstva. Gre za posel nekaj sto milijonov in ni vrag, če smo mi v tej družini, da mi tudi ne bi nekaj znali narediti, v Sloveniji je veliko znanja. In to me zdaj zanima, če je ta nabava 300 milijonov, koliko bo od tega dobilo slovensko gospodarstvo. To so po moje ključna vprašanja, ko govorimo - in jaz to vedno zagovarjam - slovenski nacionalni interes. </font><br/>
<font size="4">	Hvala lepa, ker ste me poslušali. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Besedo ima gospod Primož Siter. Pripravi naj se gospod Zmago Jelinčič.</font><br/>
<br/>
<font size="4">	</font><b><font size="4">PRIMOŽ SITER (PS Levica): </font></b><font size="4">Hvala lepa, predsedujoči. </font><br/>
<font size="4">	Spoštovane kolegice in kolegi! Ne da bi se ponavljal, zgolj zato, da poudarim pereče vprašanje - celotna današnja diskusija in sporazum temelji na tem 37. členu, ki je - tudi jaz sem ga dobil - v tujem jeziku in si ga bom za uvod dovolil prebrati v angleščini: »OCCAR may cooperate with other international organizations and institutions and with the governments organizations and institutions of none-member states and conclude agreements with them.« Torej, OCCAR lahko sodeluje z drugimi mednarodnimi organizacijami in institucijami in vladami, organizacijami in institucijami tudi držav nečlanic in z njimi sklene sporazume. Zelo ohlapna definicija sodelovanja, ki predvsem odpre zopet vprašanje, kaj to dejansko pomeni praktično, operativno za Slovenijo, za Slovensko vojsko, torej na tem nekem operativnem nivoju. Za finančna vprašanja pa verjamem, da bom lahko kasneje tudi spregovoril še o tem, torej o 307 milijonih ali koliko, zdaj v tem času smo kar nekaj številk slišali in ne preveč na začudenje, ampak v enem letu je številka rasla. In potem, kaj to pomeni za Slovenijo tudi s kadrovskega gledišča. </font><br/>
<font size="4">	To so vprašanja, ki jih zastavljam tudi jaz, in vas bom prosil, če mi lahko odgovorite v zelo merljivi maniri. Hvala lepa. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Ponovno se je javil k besedi gospod Zmago Jelinčič Plemeniti. </font><br/>
<br/>
<font size="4">	</font><b><font size="4">ZMAGO JELINČIČ PLEMENITI (PS SNS): </font></b><font size="4">Hvala lepa. </font><br/>
<font size="4">	No, že tole, ko je kolega spomnil na definicijo - definicija pravzaprav dokazuje, da gre v največji meri za eno poslovno zadevo. To je nekaj takega kot Nato pakt, ki je bil na začetku vojaški pakt, zdaj je pa 70 % gospodarska organizacija pod komando Združenih držav Amerike. </font><br/>
<font size="4">	Rečeno je bilo prej za področje varnosti. Kaj bomo mi z 48 Boxerji naredili v primeru ponovne oživitve migrantske krize in prehodov? Ali jih bomo postavili na mejo? Ne bomo. Kam jih bomo poslali? V Afganistan, v Korejo, mogoče v Iran ali pa kaj vem kam - tja, kjer slovenska varnost ni ogrožena. Lastna varnost v državi Sloveniji pa je ogrožena. In namesto da bi mi čuvali meje svoje domovine, kar je pravzaprav naloga vojske, da čuva meje svoje domovine in da ne dovoli navala raznih hord, agresivnih, oboroženih v našo državo, tega vojska ne počne. To naj bi počela policija, ki pa ima samo nalogo, da znotraj države ureja te varnostne zadeve. Zmedena država totalno! In ta zmedena država nam poriva zopet neke take zadeve v odločanje, potem si bodo pa roke umili, »saj ste vi to rekli, da je to prav, saj je parlament potrdil« - zaradi tega, ker mnogi v parlamentu ne razmišljajo. </font><br/>
<font size="4">	Rečeno je bilo, da bi radi bili v najbolj povezanem jedru Evropske unije. Ma, kje, že zdavnaj so nas brcnili ven! Mi smo na totalnem obrobju! Schengen v Sloveniji ne velja več! Schengen je na slovensko-avstrijski meji, ne pa na slovensko-hrvaški meji! Že zdavnaj ne! In nazaj nas porivajo v neko balkansko varianto, mogoče ne čisto direktno, ampak en vmesni člen. To spominja na čase Avstro-Ogrske, pa še prej Avstrije, ko so bila določena območja imenovana vojna krajina, za »pufer« cono med Turki in Evropo. In zdaj postaja Slovenija »pufer« </font><br/>
<br/>
<b><font size="4">8. TRAK (VI) 8.35</font></b><br/>
<br/>
<font size="4">	(nadaljevaje) med Turki in med Evropo. In sedaj postaja Slovenija »pufer cona« med migrantskimi prihodi in Evropo, ki se hoče tega znebiti in bo še une migrante poslala v Slovenijo nazaj. Ali bomo mi to z boxerji, 48 boxerjev bomo postavili na mejo pa ne bomo dovolili, da nam Nemci to nazaj porinejo. Ali pa, da ne bomo dovolili, da bodo čez mejo hodili ko hrvaška policija mirno pošilja vse te migrante, celo kaže jim kje naj gredo čez mejo, da jih ne bodo prijeli. Vsa skupaj je zelo čudno. In jaz bi vprašal, ali ste se kaj pogovarjali z državami višegrajske skupine, kaj oni mislijo o tem. To je najbolj zdrav konglomerat znotraj Evropske unije trenutno. Razmišljajo prav, ker razmišljajo o tem, kako varovati svojo domovino. Mi razmišljamo, kako je treba Evropski uniji nekam lesti, pa Natu paktu nekam lesti. V bistvu pa nismo varni. Slovenija ni varna dežela. Varna bo pravzaprav takrat, ko se bodo prebivalci, državljani, začeli sami oboroževati in bodo sami branili lastna življenja in lastno imovino. Tukajle še to, kar bomo mi kupili pravzaprav ne bo naše. Pravzaprav tudi ti boxerji ne bodo naši. Mi bomo 306 in toliko milijonov, ampak / nerazumljivo/ bo rekel, no, fino, hvala, to je naše. Plačali ste jih, pa še mi jih bomo. To mene spominja že na kakšne prejšnje zgodbe iz teh oboroževalnih variant. In sem zmeraj upal, da tega ne bo več, ampak je zmeraj slabše. </font><br/>
<br/>
<b><font size="4">	PREDSEDNIK MATJAŽ NEMEC:</font></b><font size="4"> Tudi Miha Kordiš je želel ponovno besedo. Izvolite, imate besedo. </font><br/>
<br/>
<b><font size="4">	MIHA KORDIŠ (PS Levica):</font></b><font size="4"> Hvala. Nabava teh oklepnikov se dogaja v kontekstu izgradnje dveh srednje bataljonskih skupin, kateri se je zavezala Vlada v odhodu v zadnjem mandatu. Že v prejšnjem mandatu smo v Levici opozarjali na rast stroškov nabave, koliko denarja naj bi šlo v te boxerje. Zaradi tega, ker se je cela priča začela s proračunskim memorandumom za leti 2018-2019, kjer je bil strošek nabave zaveden na 207 milijonov evrov za 56 vozil. Potem je bil pa januarja intervju za Slovensko vojsko  v katerem je gospod Bizjak ta znesek povečal na 250 milijonov evrov. Istočasno je Dnevnik poročal o tem, da je realna številka 280 milijonov evrov. Na enem izmed predhodnih odborov za obrambo sva z gospodom Bizjakom že razčiščevala te številke, ampak mislim, da jih moramo razčistiti še enkrat, zaradi tega, ker se rast tega zneska ni ustavila na 280 milijonih, ampak je sedaj zlezla že na 306 milijonov evrov z DDV-jem, pa tu se ne pogovarjamo o 56, ampak o 48 vozilih boxer. Tako da je, kot je kolega Primož že prej izpostavil, eno leto 50 % rast stroška. Ali vemo še kakšno drugo zgodbo iz slovenske politične zgodovine, kjer so stroški na tak način naraščali? …/oglašanje iz klopi/ Jih je nekaj, ali ne. Teh šest, recimo, s katero smo se na preiskovalni komisiji ukvarjali v prejšnjem mandatu. Pa imeli smo afero Patria in tako naprej. Ali nas čaka afera boksar glede na strmo rast stroškov nabave teh vozil? Bržčas ja, če ne že zaradi njihovega stroška, pa zato, ker bodo rjaveli nekje v neki delavnici, kjer ne bo kadra, ki bi jih bil zmožen in pripravljen voziti in se udinjati tujim imperialnim interesom nekje v tujini, daleč stran od naše domovine, kjer Slovenska vojska ne bi imela karkoli za iskati. </font><br/>
<font size="4">	Izpostavljam še enkrat, kot že v preteklosti, mislim, da je ta nabava motivirana ne za obrambo domovine, ker je boxer, konkretno ta oklepnik, namenjen popolnoma drugačnim operacijam, kot bi jih potrebovali za obrambo naše države. Ampak gre za obliko subvencioniranja vojaško industrijskega kompleksa oziroma vojaško industrijskih kompleksov v velikih zahodnih državah, ki držijo seveda v zahodni shemi sferi hegemonijo in Slovenija oziroma slovenski vladajoči razred se z veseljem vklaplja to hegemonijo in igra ameriškega, nemškega, bruseljskega hlapca kadar in kakor mu paše. Seveda strošek pa plačujemo vsi državljanke in državljani. Ker 306 milijonov evrov za oklepnike pomeni 306 milijonov evrov, ki jih ni za zdravje, pa imamo veliko večjo krizo v zdravstvu kakor jo imamo, denimo, na kakršnemkoli obrambnem področju. Na obrambnem področju v resnici nimamo krize</font><br/>
<br/>
<b><font size="4">9. TRAK (VI) 8.40</font></b><br/>
<br/>
<font size="4">	(nadaljevanje) zaradi tega, ker Slovenija ni vojaško ogrožena. Imamo krizo pri tem, da zaostajamo v izdatkih za raziskave in razvoj. Tudi tukaj bi se 306 milijonov evrov veliko bolj tvorno poznalo kot v bodočem zarjavelem železju, ki so oklepna vozila. In navsezadnje ne glede na vso gospodarsko rast, ne glede na to, kako se Vlada hvali z izpleni gospodarske rasti teh izplenov delavski razred ne občuti. Minimalna plača še zmeraj praktično stagnira. Imamo akutno socialno krizo. Stopnja tveganja revščine se ni bistveno znižala. Še zmeraj se pogovarjamo o 300 tisoč oziroma nekoliko pot 300 tisoč ljudi, ki živijo v socialni bedi. Še zmeraj se na slovenskem trgu dela oziroma se še naprej razcvetava prekarnost, ki tepe predvsem mlade, še niti do minimalne plače ne morejo zaradi tega, ker sploh ne pridejo do rednih pogojev. Ampak ne, kam vi želite stotine milijonov vlagati? V oklepnike, ker so Američani tako rekli. In ne v kakšno bistveno bolj akutnih socialnih in razvojnih kriz, ki jih ima Slovenija. </font><br/>
<font size="4">	Da se vrnem k iztočnici. Rast nabave za boxerje iz 270 milijonov na 306 milijonov evrov plus davek v enem letu. Kako smo prehodili to pot? Če nas lahko predstavniki ministrstva popeljejo čez te rastoče številke, kaj, kako in zakaj? Hvala. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC:</font></b><font size="4"> Kolegice, kolegi, želi še kdo razpravljati pri tej točki? Ugotavljam, da zaenkrat… Vidim, da ja. Gospod Aljaž Kovačič. Izvolite. </font><br/>
<br/>
<b><font size="4">	ALJAŽ KOVAČIČ (PS LMŠ):</font></b><font size="4"> Hvala. Tu bi samo kolegu Kordišu odgovoril oziroma pojasnil. Jaz se strinjam s tem, da je bilo v protokoli dejansko zapisano, da se koalicijske stranke v dogovoru z opozicijsko stranko Levico pogovorijo o teh zadevah. Je pa bilo tudi dejansko dogovorjeno oziroma vi ste nasprotovali dvema bataljonoma. In če sem prav seznanjen, teh 48 oklepnikov ne zadostuje niti za en bataljon… / oglašanje iz klopi/. Hvala. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC:</font></b><font size="4"> Vas vabim, da se prijavite k razpravi, gospod Kordiš. Niste bili imenovani, zato vas bom povabil, da se prijavite k razpravi… / oglašanje iz klopi/ Samo da dam besedo najprej gospodu Primožu Siterju, potem pa dam besedo vam. Izvolite. /oglašanje iz klopi/ Gospod Siter imate besedo. …postopkovno gospod Miha Kordiš. </font><br/>
<br/>
<b><font size="4">	MIHA KORDIŠ (PS Levica):</font></b><font size="4"> Hvala. Predsedujoči, izpolnjeni so vsi pogoji. Kolega je neposredno polemiziral z menoj. Več kot očitno je, da sem bil napak razumljen in bi se rad odzval in po Poslovniku imam pravico do replike in vi mi po Poslovniku takisto rabite to repliko dati. Bo pa zelo tehnično pojasnilo, ne politično. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC:</font></b><font size="4"> Okej. Izvolite, vam dam besedo. Ne glede na to, imate 3 minute. Želel sem samo, da si boste več časa vzel in zame ni bilo razlike. Ampak okej, razumem vaše stališče, zato vam dajem možnost. 3 minute imate za repliko. Izvolite. </font><br/>
<br/>
<b><font size="4">	MIHA KORDIŠ (PS Levica):</font></b><font size="4"> Hvala, predsedujoči. Ja, ker želim takoj razčistiti. </font><br/>
<font size="4">	Nabava teh oklepnikov se dogaja v kontekstu izgradnje dveh srednje bataljonskih skupin. To mislim, da je jasno vsakomur, ki je malo spremljal to področje in zaradi tega je to izdatek, ki sodi v parametre tako protokola o sodelovanju med koalicijo oziroma Vlado in opozicijsko Levico kot vsebine koalicijske pogodbe. Skratka, teh 56 oziroma sedaj 48 oklepnikov ni, da se jih nabavlja kar tako in bodo šli v kar en sestav. Ne. To so investicije v izgradnjo dveh srednje bataljonskih skupin, ki bodo v zadnji inštanci narasle na 1,2 milijardi evrov oziroma tak izdatek je na koncu predviden. Glede na to, kako rastejo stroški že samo 48 oklepnikov, kaj šele vseh ostalih oklepnikov pa spremljajočih vozil in tako naprej. Na koncu ne bomo končali na 1,2 milijardah evrov, ampak 1,2 milijardi evrov plus 50 %. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC:</font></b><font size="4"> Besedo ima gospod Primož Siter. Izvolite. </font><br/>
<br/>
<b><font size="4">	PRIMOŽ SITER (PS Levica):</font></b><font size="4"> Hvala lepa. Preden nas razsvetlite z odgovori samo še par vprašanj oziroma še en dodaten vpogled v matematiko, pa me popravite, če napak razumem. Poleg teh omenjenih 306 milijonov 207 naprej in potem leto kasneje 306 milijonov, ti stroški ne vključujejo stroškov vzdrževanja. Se pravi, o tem smo že govorili, ampak naj serviram par številk. Po ocenah </font><br/>
<br/>
<br/>
<b><font size="4">10. TRAK: (SC) - 8.45</font></b><br/>
<br/>
<b><font size="4">	</font></b><font size="4">(nadaljevanje) danskega ministrstva za obrambo bo strošek vzdrževanja 200 vozil boxerjev v 30-letnem življenjskem obdobju okoli milijarde evrov - številka v bistvu po njihovi oceni je bila celo malo več ena osmina milijarde. To pomeni, da preračunam, so stroški vzdrževanja na vozilo cirka 5 milijonov evrov brez davka. Za Slovenijo to pomeni, da bo skupni v seštevku skupni strošek nabave in vzdrževanja 48 vozil, čeprav sedaj govorimo o večjem številu, boxer v roku 30 let dodatne pol milijarde evrov, zopet pol milijarde, ki bi jih lahko zlahka preusmerili v razvoj, v izobraževanje, v socialo, v zdravstvo in na marsikateri bolj potreben naslov. Za primerjavo recimo madžarski vložek v izgradnjo drugega tira naj bi bil 200 milijonov evrov, koncesijo za opravljanje pa bi / nerazumljivo/, v katerem bi imeli Madžari polovični lastniški delež dobil za 45 let. Pojavi se torej par vprašanj. Do koliko največ smo pripravljeni dopustiti rast stroškov - ali je to 306 milijonov ali gremo v to investicijo z vzdrževanjem. Jasno je, da 306 milijonov ni zadnja številka, če sledimo temu trendu gremo 50 % na vsako leto dajmo preračunati koliko je to do čez 30 let od sedaj kolikor življenjska doba teh oklepnikov traja. Zelo pomembno vprašanje kaj boste storili, ko se bo na posvetovalnem referendumu večina državljanov izrekla proti vlaganju 1,2 milijarde evrov v oboroževanje? </font><br/>
<font size="4">	Najlepša hvala. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Ker vidim, da ni več želja po razpravi in vprašanj dajem besedo za odgovore državnemu sekretarju na Ministrstvu za obrambo, mag. Milošu Bizjaku. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. MILOŠ BIZJAK: </font></b><font size="4">Hvala lepa za besedo. </font><br/>
<font size="4">	Najprej moram na splošno povedati, da debata, ki je bila sedaj uprizorjena seveda terja neko spremembo koncepta, če prav razumem. Vse, kar delamo na Ministrstvu za obrambo je v skladu z Resolucijo o razvoju in opremljanju Slovenske vojske do leta 2025, ki jo je potrdil Državni zbor. Vse, kar delamo je v skladu s srednjeročnim obrambnim programom, ki ga je potrdila Vlada Republike Slovenije. Ta država se je odločila, da bo članica Nata, ta država se je odločila v preteklosti, da bo članica Evroatlantskih integracij. To, kar je bilo sedaj slišano je lahko neko stališče in jaz to popolnoma razum, vendar, potem moramo spremeniti koncept obrambe, potem mora ta Državni zbor sprejeti novo resolucijo, povedi, da ne bomo članici Evroatlantskih integracij, da bomo imeli koncept - ne vem - totalne obrambe, splošnega ljudskega odpora kakorkoli že, vendar v tej strukturi s tako pravno podlago je to to, kar delamo in v skladu z vsemi pravili. Jaz si ne znam predstavljati, da smo člani vseh teh integracij in da ne delujemo po pravilu, ki jih je integracije imajo. Ta Državni zbor je potrdil, da bomo članica PESCO. Vsi smo takrat vedeli kaj pomeni članstvo v PESCO. Želeli smo biti tam, sedaj smo tukaj s projektom Okar izpolnjujemo številne kriterije, ki so pogoj za članstvu PESCO in sedaj mi pravite, da to ni v redu. To pomeni, da se moramo na konceptni ravni vprašati ali imamo sistem obrambe pravilno postavljen in zato ste vi poslanci tukaj. Ko boste sprejeli novo resolucijo, ko se boste odločili, da ne bomo več članica Nata bomo pač prilagodili naši aktivnosti novim doktrinarnim dokumentom. Sedaj pa dokler imamo take doktrinarne dokumente, dokler imamo za seboj referendum o vstopu v zavezništvo moramo ravnati v skladu z zavezami, ki nam jih je dal Državni zbor - to je to bi rekel splošno pripomba. Vas pa razumem in tudi gospod Kordiš vas spremljam že v prejšnjem mandatu vaše stališča so popolnoma jasna, zelo razumljiva </font><br/>
<font size="4">  </font><br/>
<b><font size="4">11. TRAK: (SC) - 8.50</font></b><br/>
<br/>
<b><font size="4">	</font></b><font size="4">(nadaljevanje) in jaz to razumem z njimi se sicer ne strinjam in ko boste v parlamentu t vašo voljo nekako uzakonili bomo mi na Ministrstvu za obrambo ravnali v skladu z napisanim ali potrjenim novim konceptom, če bo to kdaj narejeno. </font><br/>
<font size="4">	Sedaj pa, da gremo na konkretna vprašanja. Zakaj gospod Jelinčič nimate slovenskega prevoda res ne vem in nisem kriv? Mi smo v sporazum ga dali v obeh jezikih tako, da to žal vam ne morem odgovoriti. Vprašali ste me koliko zaposlenih bomo imeli? Računamo, da bi dva predstavnika Slovenije bila v programskem odboru in eden v programski komisiji in to bo sedež v Bonu. V Republiki Sloveniji ne bomo imeli nepremičnin oziroma ne bomo imeli zaposlenih, ki bomo naši državljani tu delali za to organizacijo. Kadrovska zasedba - to ste oboji govorili. Ja, je problem ne bežimo od tega. Zelo velik problem, vendar to prvo srednjo bataljonsko bojno skupino obvladamo lahko s trenutno kadrovsko strukturo, če ne bo odliva previsokega, zato imamo na Ministrstvu za obrambo tudi že pripravljene ukrepe in jih tudi že izvajamo za stimuliranje zaposlenih, da bi ostajali v sistemu in da bi tudi pridobivali nove kadre. Veselim se v bodoče vaše podpore, če boste tudi poslanci poskušali stabilizirati stanje v Slovenski vojski, ki kadrovsko ni dobro, to priznamo. </font><br/>
<font size="4">	Kar zadeva bonitet. Jaz ne poznam in ne vem, da bi kdo od naših zaposlenih ali kdo iz Republike Slovenije, zaradi tega dobil kakršnokoli boniteto. Tudi odločitev zakaj smo šli v ta projekt je bil predvsem, zaradi tega, da se izognemo javnim razpisom, da gremo zelo transparentno v nabavo in da gremo po vzorcih, ki jih imajo tudi druge države kjer je jasno kakšna je cena, kakšen je razvoj, specifikacija stroškov in tudi udeležba posameznih držav. </font><br/>
<font size="4">	Problematizirate, da je Vlada odločila o tem, ko je bilo že čas opravljanja tekočih poslov. Moram povedati, da je odločitev Vlade in odločitev Odbora za obrambo sovpadalo v čas polnih pristojnosti in zato je odločitev po moji presoji popolnoma legitimna, ker je nastaja takrat, ko smo imeli popolna pooblastila. </font><br/>
<font size="4">	Pravite gospod Kordiš, da so vozila z vojaškega strokovnega vidika neustrezna, neuporabna. Jaz tega mnenja ne delim. Tudi vojaška stroka nam je povedala, da je to eno boljših vozil. Tudi države, ki imajo to vozilo absolutno so to države, ki se spoznajo na vojaško tehniko in vozil ima zelo dobre karakteristike. Ali je uporabno zavarovanje meja za varovanje pred migranti? To oba veva, da ni uporabno. Bi pa povedal, ker pravite, da bi morala Slovenska vojska braniti meje. Slovenska vojska sodeluje s policijo pri varovanju meje. Sedaj, če je vaš koncept bolj v smislu, da mora Slovenska vojska fizično tudi z orožjem braniti meje, potem je treba to spremeniti našo ureditev in dati vojski ta pooblastila. </font><br/>
<font size="4">	Govorim o PESCO. Koncept PESCO to je eden izmed možnosti vključevanja v PESCO. Če problematiziramo PESCO, potem smo prepozni. Mi smo se polnopravno vključili v PESCO pred približno pol leta, letom dni in takrat z velikim konsenzom v tem Državnem zbor. Tako da, če je potrebno to spremeniti bo treba seveda tudi konceptualno to spremeniti. </font><br/>
<font size="4">	Pravite stroški naraščajo. Jaz sedaj v tem trenutku ne vem katere številke imate vi v mislih ali naše uradne podatke ali številke, ki so jih novinarji nekako objavili. Dejstvo je, da odkar imamo investicijski progam ti stroški ne naraščajo in so popolnoma jasni, transparentni in jasno definirani. </font><br/>
<font size="4">	Sedaj bi pa še to povedal. Vsi ste govorili zlasti predstavnika Levica, da dajemo preveč </font><br/>
<br/>
<b><font size="4">12. TRAK: (DAG) - 8.55</font></b><br/>
<br/>
<b><font size="4">	</font></b><font size="4">(nadaljevanje) denarja za obrambo in da bi ta denar lahko usmerili v druge socialne transferje. S tem se lahko vsi strinjamo, vendar - se vrnem na začetek - moramo potem razmišljati o konceptu. Mi smo sedaj eni izmed zadnjih v Evropski uniji in zvezi Nato po višini obrambnih izdatkov. V tem trenutku smo približno na 1 %. Ambicija prejšnje Vlade in verjetno tudi bodoče bo v tem, da se približujemo ostalim državam. To pomeni, da bi do leta 2025 prišli vsaj do 1,2 % bruto domačega proizvoda za obrambne izdatke. Seveda, cilj in neka nenapisana zahteva je, da se približujemo 2 %, vendar to ni samo zaradi zahtev držav v našem zavezništvu, to je tudi zaradi naše varnosti, in moramo razumeti dviganje obrambnih izdatkov v skladu z varnostno in politično situacijo v celotni Evropski uniji. In če pogledate ostale države, boste vsi videli, kako tudi ostale države dvigujejo te obrambne izdatke. Ampak, da ne bo nesporazuma, če najvišji organ v tej državi reče, da to ni tako, potem bomo spremenili koncept in se bomo tudi na Ministrstvu za obrambo obnašali drugače. Do takrat pa moramo spoštovati vse normativne in doktrinarne dokumente, ki jih imamo, in bomo v tem smislu delovali. </font><br/>
<font size="4">	Toliko zaenkrat. Če sem kaj pozabil, me boste pa opomnili. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Besedo je želel gospod Zmago Jelinčič. Pripravijo naj se Aljaž Kovačič in gospod Miha Kordiš ter Primož Siter. </font><br/>
<br/>
<font size="4">	</font><b><font size="4">ZMAGO JELINČIČ PLEMENITI (PS SNS): </font></b><font size="4">Hvala lepa. </font><br/>
<font size="4">	No, jaz bi še enkrat vprašal, kako je višegrajskimi skupinami in kako je pri njih to urejeno. Pri meni ni problem višina investicij, problem je namen investicij, kam gre denar, za kaj gre denar. Mi bomo imeli, kot kaže, kopico nekega orožja, pa nobenih vojakov. Ali bomo potem glede na usmeritve Evropske unije uvažali vojake iz tujih držav? In potem se bo zgodilo to, da bodo, ker imamo profesionalno vojsko in ker nimamo naborniškega sistema, ki je edini pameten, prihajali tujci v Slovenijo biti vojaki in če bo slučajno prišlo do problema in jim bo kdo drug ponudil večjo plačo, bodo enostavno obrnili orožje na drugo stran; to se je dogajalo pri raznih plačanih vojskah po Afriki pa po Aziji. In zgleda, da mi delamo v isto smer. Koncept te naše obrambe je zelo zgrešen in sploh v zadnjem času, v zadnjem mandatu, čeprav nisem bil v parlamentu, ampak kolikor sem sledil, je bilo narejenih ogromno neumnosti. Tega koncepta obrambe, pravega koncepta obrambe naše države nikoli niti ni bilo. Dejstvo je, da smo zmeraj samo poslušali navodila od Nato pakta ali pa od Evropske unije in oni so vedno razmišljali s svojega stališča in za svojo korist. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Želite besedo za odgovor ali zberemo… Dobro, bomo dali besedo še gospodu Mihi Kordišu in Primožu Siterju. </font><br/>
<br/>
<font size="4">	</font><b><font size="4">MIHA KORDIŠ (PS Levica): </font></b><font size="4">Hvala za besedo, predsedujoči. 	Moram se odzvati na kar nekaj stvari, da ne rečem na vse stvari, ki jih je gospod državni sekretar predstavil. Za začetek s tem, da je šlo vse gradivo skozi Državni zbor in da je Državni zbor s svojimi poslanci tisti, ki dirigira usmeritve Vlade. Žal je situacija malo drugačna. Ja, v neki resni demokraciji bi to moralo biti tako, da je Državni zbor de facto, ne samo de iure, nadrejen Vladi. Pri nas pa, seveda, imamo tako strankokracijo, kjer se na Vladi zmenijo stvari, potem ministrstva pripravijo svoja gradiva, jih prinesejo v Državni zbor in potem glasovalni stroj to premelje. In točno to se je zgodilo tudi s konceptualnimi dokumenti za Slovensko vojsko v zadnjem mandatu. In vi, gospod Bizjak, ste na Ministrstvu za obrambo sekretar in ste pisali in pripravljali vso to dokumentacijo, tako je ministrstvo, MORS je pripravil vse te papirje, jih prinesel v Državni zbor in se zanje boril. Boril se je za dve srednji bataljonski skupini, boril se je za večje izdatke za vojaške investicije in tako naprej. In tu je krivda zagotovo porazdeljena tako na Vlado kot na Državni zbor oziroma, natančneje, znotraj slovenskega političnega razreda, tako tistega, ki zaseda ministrske položaje, kot tistega, ki zaseda </font><br/>
<br/>
<b><font size="4">13. TRAK (VI) 9.00</font></b><br/>
<br/>
<font size="4">	(nadaljevanje) koalicijske poslanske klopi, zaradi tega, ker podpira take politike. Dalje, da smo želeli biti del evroatlantskih integracij. Kdo smo to mi? Zadnji referendum, ki smo ga na to temo imeli je že 15 let nazaj v preteklosti. Vsakršno obliko neposredne participacije in izrekanja državljanov pa vi oziroma pač vaše stranke vaša vlada vaša koalicija, kakorkoli že, blokirate, trokirate in o njih ne želite nič slišati. Pač v Levici zahtevamo, če že ne referenduma o izstopu iz Nata v prvi fazi, dajmo na referendum vsaj vojaške izdatke za ti dve srednje bataljonski skupini, torej 1,2 milijardi evrov, pa naj se državljani odločijo ali bomo to investirali v orožje ali bomo investirali v socialne programe, v skrajševanje čakalnih dob, v kvalitetne raziskave in razvoj in tako naprej. </font><br/>
<font size="4">	Dalje, res je, smo del Evropske unije, smo del Nata, samo del evroatlantskega bloka. Ampak vključenost v vse te povezave, vključno s tem, da smo del Nata, za seboj ne potegnejo absolutno nikakršne avtomatike, da ker smo del Nata moramo iti pa sedaj ta hip v nabavo dveh srednje bataljonskih skupin. V prvem koraku 48 boxerjev za 300 in nekaj milijonov evrov. To nikjer ne piše. Mislim, lahko mi pokažete člen Nato pakta v katerem piše Republika Slovenija mora nabaviti to in to. Ja, seveda mi ga ne morete, zaradi tega ker ga ni. In tudi v prejšnjem mandatu je gospod Milan Brglez kot predsednik Državnega zbora enkrat zelo lepo povedal, da v Natu imaš ti zmeraj pravico reči: ne. Zmeraj se imaš pravico odreči določenim akcijam. In ni nam sila, potreba itak da ne, potreba itak da ni po dvigu vojaških investicij, ampak ni nam tudi sila iti v izgradnjo teh dveh srednje bataljonskih skupin, ker jih ne rabimo. Za obrambo domovine jih ne potrebujemo. Hkrati so pa to sredstva, ki so izgubljena za blaginjo vseh državljank in državljanov. Vprašanje je samo v političnih prioritetah vlade, ali bo rajši zadovoljevala tuje vojaško industrijske komplekse in profitne motive orožarjev ali bo rajši poskrbela za svoje ljudi za delavski razred, ki vso blaginjo in vso bogastvo ustvarja. In v Levici je odgovor zelo jasen. Prioriteto imajo delovni ljudje v tej državi in ne neki centri moči na tujem, pa naj bo to Washington, naj bo to Berlin ali naj bo to Bruselj. </font><br/>
<font size="4">	Slišali smo tudi argument o tem, da, ker so sprejete resolucije in dokumenti in tako naprej, da mimo tega ne gre, da jih moramo, sedaj so te stvari sprejete in da sedaj moramo iti v nabavo teh boksarjev. Ali veste na koliko področjih so sprejeti strateški dokumenti in resolucije te države? Praktično na vseh. Zakaj se pa resolucije o znanosti in izobraževanju ne upošteva? Zakaj se ne gre prednostno v dvigovanje izdatkov za znanost, za raziskovanje, za izobraževanje? Tudi za to obstajajo strateški dokumenti. Ampak se je pač Vlada odločila, da bo upoštevala enega in enega samega, to je tistega, ki so nam ga diktirali z Nata, napisali ste ga pa na Ministrstvu za obrambo. Lahko rečete, ja, okej, smo del Nato pakta, podpisali smo tisto pogodbo, res je, da tam notri ne piše, da moramo pa nabaviti boxerje, ampak piše, da sodelujemo kot del zavezništva in da smo na vrhu zavezništva dali zaveze, da smo dali neke zaveze za nabavo tega orožja in podpiranja tujih orožarjev. Ja, kaj pa zaveze do lastnih državljank in državljanov? Te so vredne manj kot tiste zaveze, ki jih daste v tujino? Kaj pa zaveze za skrajševanje čakalnih dob? Vse politične stranke, po mojem, mislim, da se nisem zmotil, če rečem, da so, smo vse politične stranke v volilni, v predvolilni kampanji dali zavezo za krepitev javnega zdravstvenega sistema in za skrajševanje čakalnih dob. Pa se je zapletlo še v tem tednu, ker je imela zdravstvena blagajna manjši presežek, 35 milijonov evrov, se je zapletlo že pri teh 35 milijonih evrov, da se jih nameni za skrajševanje čakalnih dob. Že tam se je stvar zakomplicirala. Tukaj se pa </font><br/>
<br/>
<b><font size="4">14. TRAK: (DAG) - 9.05</font></b><br/>
<br/>
<b><font size="4">	</font></b><font size="4">(nadaljevanje) pogovarjamo o 300 milijonih in več brez davka za oklepnike, pa »nikome ništa«! »Nikome ništa«! </font><br/>
<font size="4">	Kar se tiče same vojaške tehnike, jaz ne trdim, da so ti Boxerji slabo oboroženi, pa da je njihov oklep »škakljiv« in da pehotna »municija« kar leti skozi njega, nikoli se nisem na tak način tehnično »vpiknil« v ta vozila. Je pa dejstvo, da gre za ofenzivni bataljonski skupini in za vozila, ki servisirajo to »spearhead force« ambicijo Nata, in ne za vozila, ki bi branila Republiko Slovenijo in njene državljanke in državljane. In tudi ni res, da smo v sprejemanju odločitve omejeni na Vlado s polnimi pooblastili, torej, takrat je bila odločitev sprejeta in zdaj jo izvajamo in zato so to tekoči posli - mislim, odločitev je sedaj, odločitev je danes, odločitev je v tem trenutku. Zato pa jo obravnavamo na Odboru za zunanjo politiko tu v Državnem zboru. To je sicer samo delno problem ministrstva, ker je predlagalo cel ta postopek in ni reklo, »okej, dajmo mi zdaj počakati, da se nova Vlada sestavi, glede na to, da je prišlo do politične rekonfiguracije,« ampak je tudi problem poslank in poslancev, ki tu sedimo, zlasti koalicijskih. Prej sem uvodoma dal na mizo pobudo, da dajmo prekinit sejo za tisti teden, za štirinajst dni, da se nova Vlada sestavi, in se potem usedemo in upoštevamo protokol o sodelovanju med Vlado in opozicijsko Levico in upoštevamo koalicijsko pogodbo, da vidimo, kje lahko na področju teh obrambnih izdatkov pridemo skupaj, kaj se da dogovoriti okrog vprašanja Boxerjev. Tako pa pač »nikome ništa«. Je pa to odločitev, ki je na mizi tukaj in zdaj, ki je na mizi danes. Sem pa v vsakem primeru absolutno proti temu, da se daje denar za bodoče staro železo, sploh v času, ko imamo akutno krizo s socialno sliko kljub gospodarski rasti, ko imamo razvojno krizo, ko nam zdravstvo stagnira in tako naprej. Pa tudi na načelni ravni, navsezadnje. Bom zaključil razpravo s citatom: »Glede vprašanja milice bi morali reči: Nismo za buržoazno milico, temveč samo za proletarsko, zato niti enega groša in niti enega človeka niti za regularno vojsko niti za buržoazno milico.« To je Vladimir Iljič Uljanov, poznate ga pod nadimkom Lenin. In jaz se pod njegove besede s polnim srcem podpišem, ker je imel prav takrat in je bila ta izjava aktualna z začetkom 20. stoletja, enako kot je aktualna z začetkom 21. stoletja - denar za blaginjo, ne pa za orožje, to bi moralo biti naše politično vodilo. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Gospod Primož Siter, imate besedo, izvolite. Postopkovno ste želeli ali… ? Postopkovno, gospod Aljaž Kovačič, izvolite. </font><br/>
<br/>
<font size="4">	</font><b><font size="4">ALJAŽ KOVAČIČ (PS LMŠ): </font></b><font size="4">Če smem na začetku reči, ne glede na to, katero področje je, mislim, da se morajo vse zaveze upoštevati. Je pa danes kar nekaj pomislekov, tudi glede samega protokola, tako bi mogoče predlagal, tudi na pogovoru z gospodom državnim sekretarjem, pa glede na to, da tu piše 29. oktober, ki je datum glede podpisa teh aktov, predlagam, da se sejo prekine. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC: </font></b><font size="4">Torej, če pravilno razumem, moram dati predlog za prekinitev te točke dnevnega reda seje na glasovanje. Torej, glasujemo o tem, ali želite, da se ta točka prekine. Če boste glasovali za, se bo prekinila, če ne, nadaljujemo razpravo. Glasujemo.</font><br/>
<font size="4">	Kdo je za? (7 članov.) Kdo je proti? (2 člana.)</font><br/>
<font size="4">	Ugotavljam, da je predlog za prekinitev te točke sprejet.</font><br/>
<br/>
<font size="4">	S tem prekinjam to točko dnevnega reda.</font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO SKUPNEGA PREDLOGA SKLEPA SVETA O STALIŠČU, KI GA UNIJA ZAVZAME V OKVIRU PRIDRUŽITVENEGA SVETA, USTANOVLJENEGA Z EVROMEDITERANSKIM SPORAZUMOM O PRIDRUŽITVI MED EVROPSKO SKUPNOSTJO IN NJENIMI DRŽAVAMI ČLANICAMI NA ENI STRANI TER REPUBLIKO TUNIZIJO NA DRUGI STRANI V ZVEZI S SPREJETJEM </font></b><br/>
<br/>
<b><font size="4">15. TRAK: (SC) - 9.10</font></b><br/>
<br/>
<b><font size="4">	</font></b><font size="4">(nadaljevanje) </font><b><font size="4">DOKUMENTA Z NASLOVOM »UTRDITI PRIVILEGIRANO PARTNERSTVO MED EU IN TUNIZIJO STRATEŠKE PREDNOSTNE NALOGE V OBDOBJU 2018-2020«.</font></b><font size="4"> </font><br/>
<font size="4">	Gradivo k tej točki smo prejeli od Vlade, 26. junija oziroma julija 2018 na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije in tretjim odstavkom 88. člena Zakona o zunanjih zadevah. Skrajni rok za obravnavo predloga stališča v Državnem zboru je 7. september 2018. Gradivo je bilo v skladu z določili Poslovnika Državnega zbora dodeljeno v obravnavo Odboru za zunanjo politiko kot pristojnemu odboru. Najprej prosim predstavnika Ministrstva za zunanje zadeve, da nam predstavi predlog sklepa in zlasti predlog stališča Republike Slovenije. </font><br/>
<font size="4">	Državni sekretar na Ministrstvu za zunanje zadeve, gospod Andrej Logar, imate besedo. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">ANDREJ LOGAR: </font></b><font size="4">Hvala lepa, gospod predsednik. </font><br/>
<font size="4">	Spoštovane poslanke in poslanci.</font><br/>
<font size="4">	Hvala lepa za to priložnost, da predstavim stališče Republike Slovenije precej dolgega naslova. V principu gre za prednostno obravnavo Tunizije in utrditev tega prednostnega partnerstva med Evropsko unijo in Tunizijo. Gre pravzaprav za strateške prednostne naloge v tem odnosu v letih 2018 do 2020. </font><br/>
<font size="4">	Naj na začetku spomnim, da prenovljena sosedska politika, ki je bila sprejeta 2015 določa na neki način nov okvir za opredelitev dvostranskih odnosov s partnerskimi državami. V primeru Tunizije je to izraženo v dokumentu z naslovom »Utrditev prednostnega partnerstva med EU in Tunizijo strateške prednostne naloge za obdobju 2018-2020«. Mislim, da že okoli septembra 2016 je predstavljeno skupno poročilo Evropskemu parlamentu in pa Svetu Evropske unije o Tuniziji vzpostavljalo poseben privilegiran odnos. Ko govorimo o privilegiranem odnosu mislim, da prednostni odnos z nekimi posebnimi pooblastili, ta izraz privilegiran morda ni najboljši izraz v prevodu, ampak gre za neko prednostno obravnavo in posebne okoliščine, ki so dodeljene s strani EU konkretni državi. Ta odnos predvsem predvideva krepitev podpore tunizijskemu tranzicijskemu procesu, ki ostaja strateška prednostna naloga tudi v okviru EU. Gre v bistvu za šest posebnih področij, ki ji opredeljuje ta sporazum. In sicer, pomoč pri dobrem opravljanju, reformi javne uprave, krepitvi civilne družbe, odpravljanja družbenih razlik, zagotavljanje delovnih mest in trajnostnega razvoja in nenazadnje tudi podpore pri soočanju z relevantnimi varnostnimi izzivi, ki so v tej regiji, v katero sodi Tunizija seveda še kako živi in pomembni. 15. maja letos je v Bruslju potekalo 14 srečanje pridružitvenega sporazuma sveta tega EU Tunizija. Ponovno je bila takrat vzpostavljena zaveza EU, da Tunizija za EU ostaja privilegiran partner in da lahko računa na popolno podporo EU v težavnem obdobju demokratične preobrazbe, tranzicije predvsem, ko gre za področje socialne ekonomske tranzicije in preobrazbe. Republika Slovenija podpira ta osnovni dokument, skupni predlog sklepa v stališču, ki naj ga sprejme Unija v pridružitvenim svetu ustanovljenim z evro mediteranskim sporazumom o pridružitvi med evropsko skupnostjo in njenimi državami članicami na eni strani in Republiko Tunizijo na drugi strani glede sprejetega dokumenta. To je v osnovi pojasnitev tega stališča, za katerega verjamem, da ga bo Državni zbor oziroma pristojni odbor potrdil. </font><br/>
<font size="4">	Hvala lepa, gospod predsednik. </font><br/>
<br/>
<font size="4">	</font><b><font size="4">PREDSEDNIK MATJAŽ NEMEC</font></b><font size="4">: Hvala, državnemu sekretarju. </font><br/>
<font size="4">	Kolegice in kolegi, odpiram razpravo o tej točki dnevnega reda. </font><br/>
<font size="4">	Na razpravo se je prijavil gospod Zmago Jelinčič Plemeniti. </font><br/>
<font size="4">	Izvolite, imate besedo. </font><br/>
<br/>
<font size="4">	</font><b><font size="4">ZMAGO JELINČIČ PLEMENITI (PS SNS)</font></b><font size="4">: Hvala lepa. </font><br/>
<font size="4">	Gre še za enega od dokumentov, ki jih ima Evropska unija celo vrsto in cel kup in ki v glavnem zaposlujejo evropsko birokracijo in trošijo tisti denar, ki ga Slovenija z lopato meče v</font><br/>
<font size="4">  </font><br/>
<b><font size="4">16. TRAK (VI) 9.15</font></b><br/>
<br/>
<font size="4">	(nadaljevanje) Bruselj. Ampak v samem principu dokument ni škodljiv, čeprav je pravzaprav zelo pomanjkljiv. Zelo splošen je in nič kaj konkretnega, ampak od dokumentov Evropske unije, kar se tiče teh povezav s temi določenimi državami ni za pričakovati kakšnih konkretnih zadev. Vse tako je zelo splošno, ko bi lahko napisal za katerokoli državo. Lahko bi napisali tukaj tudi Maroko ali pa, recimo, kaj jaz vem, zgornjo Volto ali karkoli, ne bi bilo nič kaj drugače. Tam čisto v centru ena majhna varianta, ko se še tepejo med seboj… / oglašanje iz klopi/ Ja, vem, ampak saj zanalašč rečem za zgornjo Volto, zato ker tudi v Evropi verjetno ne vedo kaj je to bilo, pa kaj je to danes. </font><br/>
<font size="4">	Kar se tiče teh povezav Evrope s tem afriškim robom, ne vem, jaz nisem ravno, ne verjamem evropskim inštitucijam. Imeli so krasne odnose z Libijo, pa so jo sesuli, imeli so krasne odnose s Sirijo pa so jo sesuli, imeli so dobre odnose z Egiptom, pa so ga poskušali sesuti. V Maroku ne vemo kaj bo. To so deklarativni dokumenti, ki sicer nimajo nobene škode, koristi pa še toliko manj. Ampak jaz bom vseeno to podprl.</font><br/>
<br/>
<b><font size="4">	PREDSEDNIK MATJAŽ NEMEC:</font></b><font size="4"> Kolegice, kolegi, želi še kdo razpravljati? Ugotavljam, da ne, zato zaključujem razpravo. </font><br/>
<font size="4">	Na glasovanje dajem predlog stališča, ki se glasi: »Republika Slovenija podpira skupni predlog sklepa Sveta o stališču, ki ga Unija zavzema v okviru pridružitvenega sveta, ustanovljenega z Evro-mediteranskim sporazumom o pridružitvi med Evropsko skupnostjo in njenimi državami članicami na eni strani ter Republiko Tunizijo na drugi strani v zvezi s sprejetjem dokumenta z naslovom Utrditi privilegirano partnerstvo med EU in Tunizijo, strateške varnostne naloge za obdobje 2018-2020.« Glasujemo. </font><br/>
<font size="4">	Kdo je za? (11 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet.</font><br/>
<br/>
<font size="4">	Zaključujem to točko dnevnega reda.</font><br/>
<br/>
<font size="4">	O nadaljevanju 1. točke boste obveščeni naknadno.</font><br/>
<font size="4">	Kolegice, kolegi se vam zahvaljujem za pozornost in želim prijeten dan. Lep pozdrav!</font><br/>
<br/>
<b><font size="4">	(SEJA JE BILA PREKINJENA 17. AVGUSTA 2018 OB 9.17.)</font></b>
</root>