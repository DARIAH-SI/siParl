<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">MANDATNO-VOLILNA KOMISIJA</font></b><br/>
<b><font size="4">11. nujna seja</font></b><br/>
<br/>
<b><font size="4">(5. marec 2020)</font></b><br/>
</p></div><br/>
<b><font size="4">Sejo je vodil Ivan Hršak, predsednik komisije.</font></b><br/>
<b><font size="4">Seja se je pričela ob 8.30.</font></b><br/>
<br/>
<b><font size="4">1. TRAK: (JJ)</font></b><br/>
<br/>
<b><font size="4">	PREDSEDNIK IVAN HRŠAK:</font></b><font size="4"> Pričenjam 11. nujno sejo Mandatno-volilne komisije. </font><br/>
<font size="4">	Vse članice in člane komisije, vabljene ter ostale prisotne prav lepo pozdravljam!</font><br/>
<font size="4">	Obveščam vas, da so zadržani in se seje ne morejo udeležiti naslednje članice oziroma člani komisije: Maša Kociper. Na seji kot nadomestne članice in člani komisije s pooblastili sodelujejo: Nik prebil nadomešča Lidijo Divjak Mirnik, Jože Lenart nadomešča Braneta Golubovića, Jani Ivanuša nadomešča Dušana Šiška, Gregor Perič nadomešča Igorja Zorčiča in pa Mojca Žnidarič nadomešča Janjo Sluga. </font><br/>
<font size="4">	S sklice seje ste prejeli naslednji dnevni red: 1. točka – sklep o pravici nadomeščanja poslanca Državnega zbora. Ker v poslovniškem roku nisem prejel predlogov za spremembo dnevnega reda ugotavljam, da je dnevni red seje takšen, kot ste ga prejeli s sklicem. </font><br/>
<br/>
<font size="4">	Prehajamo na </font><b><font size="4">1. TOČKA – SKLEP O PRAVICI NADOMEŠČANJA POSLANCA DRŽAVNEGA ZBORA.</font></b><font size="4"> Gradivo je objavljeno v računalniškem omrežju Državnega zbora. Na sejo sem vabil gospoda Janeza Moškriča kandidata za poslanca in ga prav lepo pozdravljam in pa Državno volilno komisijo. </font><br/>
<font size="4">	Uvodna pojasnila. Državni zbor je na 16. redni seji, 3. 3. 2020 za predsednika Vlade Republike Slovenije izvolil poslanca Janeza (Ivana) Janšo. Zato je predsednik Državnega zbora zaprosil Državno volilno komisijo, da obvesti Državni zbor, kateri kandidat bo v skladu s 14. členom Zakona o poslancih opravljal funkcijo poslanca na mesto poslanca Janeza (Ivana) Janše, ki opravlja funkcijo predsednika Vlade. Državna volilna komisija je Državnemu zbor posredovala sklep o pravici nadomeščanja poslanca Državnega zbora, s katerim je ugotovila, da v času dokler poslanec Jane (Ivan) Janša opravlja funkcijo predsednika Vlade Republike Slovenije opravlja funkcijo poslanca Državnega zbora Janez Moškrič, rojen 15. 2. 1979, stanujoč Boga vas 2a, Šentvid pri Stični. </font><br/>
<font size="4">	Prejeli smo tudi izjavo predstavnice liste kandidatov Slovenske demokratske stranke v 4 volilni enoti za volitev poslancev v Državni zbor, ki so bile 3. 6. 2018 iz katere izhaja, da se odpoveduje pravici od pritožbe na podlagi 109. člena Zakona o volitvah v Državni zbor zoper sklep Državne volilne komisije o pravici nadomeščanja poslanca Državnega zbora. </font><br/>
<font size="4">	Kandidat za poslanca Janez Moškrič je Mandatno-volilni komisiji predložil tudi potrdilo Državne volilne komisije iz katerega izhaja pravica opravljanja funkcije poslanca na mesto poslanca, ki opravlja funkcijo predsednika Vlade Republike Slovenije. </font><br/>
<font size="4">	Od Državne volilne komisije ni nihče prisoten. Želi kdo od članic oziroma članov komisije razpravljati? Če ne, zaključujem razpravo. Še pooblastilo. Soniboj Knežak po pooblastilu nadomešča Matjaža Hana. </font><br/>
<font size="4">	V skladu s 13. in 17. členom Poslovnika Državnega zbora, dajem na glasovanje naslednji sklep: »Mandatno-volilna komisija predlaga Državnemu zboru, da na podlagi tretjega odstavka 82. člena Ustave, 14. člena Zakona o poslancih, 13. člena v povezavi s 17. členom iz 112. člena Poslovnika Državnega zbora sprejme naslednji sklep: V času dokler poslanec Janez (Ivan) Janša opravlja funkcijo predsednika Vlade Republike Slovenije, opravlja funkcijo poslanca Državnega zbora od današnjega dne Janez Moškrič, rojen 15. 2. 1979, stanujoč Boga vas 2a, Šentvid pri Stični.« Pričenjamo glasovanje. Glasujemo.</font><br/>
<font size="4">	Kdo je za? (16 članov.) Je kdo proti? (Nihče.) </font><br/>
<font size="4">	Ugotavljam, da je sklep sprejet. </font><br/>
<br/>
<font size="4">	Zaključujem to točko dnevnega reda in tudi 11. sejo Mandatno-volilne komisije. </font><br/>
<font size="4">Hvala za sodelovanje.</font><br/>
<br/>
<b><font size="4">Seja je bila končana 5. marca 2020 ob 8.34.</font></b>
</root>