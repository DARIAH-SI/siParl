<?xml version="1.0" encoding="UTF-8"?>
<root>
   <h5 class="label">
      <span>
         <font size="4">Vsebina zapisa seje (v pregledu)</font>
      </span>
   </h5>
   <div align="center">
      <p>
         <b>
            <font size="4">REPUBLIKA SLOVENIJA</font>
         </b>
         <br/>
         <b>
            <font size="4">DRŽAVNI ZBOR</font>
         </b>
         <br/>
         <b>
            <font size="4">KOLEGIJ PREDSEDNIKA DRŽAVNEGA ZBORA</font>
         </b>
         <br/>
         <b>
            <font size="4">99. seja</font>
         </b>
         <br/>
         <br/>
         <b>
            <font size="4">(31. marec 2021)</font>
         </b>
      </p>
   </div>
   <br/>
   <b>
      <font size="4">Sejo je vodil Igor Zorčič, predsednik Državnega zbora.</font>
   </b>
   <br/>
   <b>
      <font size="4">Seja se je začela ob 14.06.</font>
   </b>
   <br/>
   <br/>
   <b>
      <font size="4">1. TRAK: (DAG)</font>
   </b>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Spoštovane kolegice in kolegi! Začenjam 99. sejo Kolegija.</font>
   <br/>
   <font size="4">Obveščam vas o naslednjih nadomeščanjih: sam nadomeščam Janjo Sluga, Poslanska skupina nepovezanih poslancev, Ivan Hršak nadomešča Franca Juršo, Poslanska skupina Desus.</font>
   <br/>
	  <br/>
   <font size="4">Prehajamo na</font>
   <b>
      <font size="4">1. TOČKO DNEVNEGA REDA – DOGOVOR O PRELOŽITVI 69. IZREDNE SEJE DRŽAVNEGA ZBORA.</font>
   </b>
   <br/>
   <b>	</b>
   <font size="4">Kot gradivo k tej točki ste s sklicem seje kolegija prejeli Predlog sprememb Sklepa o obstoju izrednih okoliščin ter sklicu in izvedbi 69. izredne seje Državnega zbora.</font>
   <br/>
   <font size="4">Odpiram razpravo. Želi kdo besedo? Kolega Perič.</font>
   <br/>
   <br/>
	  <b>
      <font size="4">GREGOR PERIČ (PS SMC):</font>
   </b>
   <font size="4">Hvala lepa, gospod predsednik.</font>
   <br/>
   <font size="4">Kolegice in kolegi, lep pozdrav!</font>
   <br/>
   <font size="4">Na mizi imamo predlog, da vse skupaj - torej, delovanje Državnega zbora - v tem času ustavimo. Jaz bom rekel, da glede na to, kaj smo vse poslušali in naredili tudi vse napore, ki smo jih vložili v preteklosti, da bi Državni zbor lahko deloval tudi v izredno zaostrenih okoliščinah, tudi zdravstvenih, navsezadnje tudi cepljenje poslank in poslancev ter naših sodelavcev, se mi zdi ta predlog precej neobičajen. Moje mnenje je, da bi moral Državni zbor kot institucija delovati, ne glede na vse, zato bom te predloge, ki bodo danes na mizi, zavrnil. V končni fazi delujejo številni odbori in tudi komisije, za katere je treba vložiti ogromno napora, da tudi vabljene goste dobiš na neko mesto. In vse to skupaj ob množici preiskovalnih komisij, ki smo jih tudi ustanovili v tem sklicu, bo dodatno otežilo, zavrlo in zamaknilo njihovo delo, kar pomeni, da bomo potem tisti, ki te organe oziroma matična delovna telesa vodimo, še pod dodatnimi kritikami in pritiski.</font>
   <br/>
   <font size="4">Naj zaključim. Moje mnenje je, da bi moral Državni zbor kot institucija delovati, v dobrem in slabem.</font>
   <br/>
   <font size="4">Hvala lepa.</font>
   <br/>
   <br/>
   <b>
      <font size="4">PREDSEDNIK IGOR ZORČIČ:</font>
   </b>
   <font size="4">Hvala lepa.</font>
   <br/>
   <font size="4">Še kdo? Kolega Matjaž Han.</font>
   <br/>
   <br/>
	  <b>
      <font size="4">MATJAŽ HAN (PS SD):</font>
   </b>
   <font size="4">Hvala lepa.</font>
   <br/>
   <font size="4">Zaradi javnosti - sem hotel biti tiho, ker ponavadi je tako, gospod Perič, jaz vem, da ste danes vi prvič tukaj, če se mi na posvetu nekaj dogovorimo soglasno, potem se pač dogovorimo. In kar smo se na posvetu pred kolegijem dogovorili, smo oblikovali tudi neke sklepe. Namen predlagateljev, v tem primeru Socialnih demokratov, Liste Marjana Šarca, Levice, Stranke Alenke Bratušek in tudi vseh ostalih, je bil, da če je država in Vlada sprejela lockdown od 1. aprila do 12. aprila in da so v tem času sklicane seje tudi na rovaš opozicije, ki smo jih v opoziciji sklicali, mislimo, da ta moment ni nič tako pomembnega, da te seje ne bi mogli prestaviti za deset dni. Proračun v tej državi, hvala bogu, imamo, zakone imamo sprejete, vse te seje pa so na nek način pomembne, gre pa za neko politično udejstvovanje. In če mi ne moremo za deset dni biti doma in s tem omogočiti tudi strokovnim delavcem, da so doma, Državni zbor, da so doma – tu ne gre za tisto, ali se nam ljubi delati</font>
   <br/>
   <br/>
   <b>
      <font size="4">2. TRAK: (VP) 14.10</font>
   </b>
   <br/>
   <br/>
   <b>	</b>
   <font size="4">(nadaljevanje) ali ne, jaz sem lahko 24 ur na dan tukaj v tem Državnem zboru, ampak tudi do spoštovanja odločitve strokovne skupine NIJZ-ja in vlade. Jaz mislim, da 12 dni, od tega je 6 delovnih dni, da se razumemo, 6 delovnih dni, gospod Perič, jaz mislim, da ne bomo nič narobe naredili, če bomo doma. Poleg tega pa smo se na posvetu vsi gentlemansko dogovorili, da je to dober predlog. Tako, da igrati zdaj tukajle kot, da vsem ostalim se nam ne ljubi, vam se pa ljubi delati ... Če niste 8 mesecev sklicali vašega odbora za preiskovalno komisijo, bo tudi teh 6 dni počakalo.</font>
   <br/>
   <font size="4">Hvala lepa.</font>
   <br/>
   <br/>
	  <b>
      <font size="4">PREDSEDNIK IGOR ZORČIČ:</font>
   </b>
   <font size="4">Hvala lepa.</font>
   <br/>
   <font size="4">Kolega Perič.</font>
   <br/>
   <br/>
	  <b>
      <font size="4">GERGOR PERIČ (PS SMC):</font>
   </b>
   <font size="4">Ja, smo spet tam.</font>
   <br/>
   <font size="4">Jaz sem torej svoje pomisleke izrazil prej in jih izražam tudi zdaj. Sem se pa držal tistih usmeritev, torej da posamezne preiskovalne komisije ne sklicujemo v obdobju, kadar imamo zaostrene zdravstvene razmere, in se je potem zadeva razpletla kot se je. In to izhaja potem iz te moje negativne izkušnje, kar sem tudi zdaj povedal. Ampak seveda lahko glasujemo in se odločimo.</font>
   <br/>
   <font size="4">Hvala lepa.</font>
   <br/>
   <br/>
	  <b>
      <font size="4">PREDSEDNIK IGOR ZORČIČ:</font>
   </b>
   <font size="4">Okej. Hvala lepa.</font>
   <br/>
   <font size="4">Še kdo?</font>
   <br/>
   <br/>
	  <b>
      <font size="4">URŠULA ZORE TAVČAR:</font>
   </b>
   <font size="4">Predsednik, a lahko samo jaz?</font>
   <br/>
   <br/>
	  <b>
      <font size="4">PREDSEDNIK IGOR ZORČIČ:</font>
   </b>
   <font size="4">Generalna sekretarka, imate besedo.</font>
   <br/>
   <br/>
	  <b>
      <font size="4">URŠULA ZORE TAVČAR:</font>
   </b>
   <font size="4">Jaz mislim, da sem vseeno dolžna, ne opozoriti; seveda je Državni zbor specifična institucija in tudi dela na poseben način, samo neko navodilo splošno je bilo, da bi se tudi na področju javne uprave in organov državne uprave bilo število tistih, ki so v službi, opravljajo delo, nekje 20 %. Jaz moram povedati, da kljub vsemu trudu, če Državni zbor dela tako kot je načrtovano za naslednji teden, se mi številki 20 % ne moremo približati. To je realno stanje. Tako da sama v imenu služb oziroma kot vodja služb Državnega zbora lahko zdajle povem, da kljub vsemu apeliram, da se sprejme neka razumna odločitev v zvezi z delom v naslednjem tednu.</font>
   <br/>
   <font size="4">Hvala.</font>
   <br/>
   <br/>
	  <b>
      <font size="4">PREDSEDNIK IGOR ZORČIČ:</font>
   </b>
   <font size="4">Hvala lepa.</font>
   <br/>
   <font size="4">Še kdo? Ne. Zaključujem razpravo.</font>
   <br/>
   <font size="4">Prehajamo na glasovanje.</font>
   <br/>
   <font size="4">Na glasovanje dajem predlog sprememb sklepa o obstoju izrednih okoliščin ter sklicu in izvedbi 69. izredne seje Državnega zbora. Predlog je sprejet, če ga podprejo vodje poslanskih skupin. / oglašanje iz dvorane/</font>
   <br/>
   <font size="4">Ja, glejte, na to ne morem vplivati.</font>
   <br/>
   <font size="4">Torej predlog je sprejet ...</font>
   <br/>
   <font size="4">Postopkovni predlog, kolega Golubović.</font>
   <br/>
   <br/>
	  <b>
      <font size="4">BRANE GOLUBOVIĆ (PS LMŠ):</font>
   </b>
   <font size="4">Hvala lepa.</font>
   <br/>
   <font size="4">Ker gre za, 69. izredna seja Državnega zbora je bila sklicana na predlog opozicije in prvopodpisani smo bili v LMŠ-ju. In ta današnji kolegij je pač posledica posveta, kjer sem jaz resnično na posvetu, ta ideja, ki je bila, da Državni zbor za teh 6 dni na nek način omeji delo Državnega zbora in s tem pomagamo strokovni skupini, ki je predlagala, da se za 11 dni vsaj en del države umiri, zapre, jaz sem bil prepričan, da smo na posvetu nedvoumno se dogovorili, da gremo v to – in zato je ta kolegij sklican. Da ne bo narobe razumljeno, mi v LMŠ-ju in tudi v opoziciji nimamo nobenih težav naslednji teden cel teden sem hoditi delat. Tako, da jaz to nebi s preglasovanjem delal. Resnično si ne želim tega, da je to s preglasovanjem, in da bo nekdo ponovno kršil nek gentlemanski dogovor in potem pred novinarji razlagal, glejte, mi smo hoteli delati, pa te iz opozicije hočejo biti doma. Posveti so tukaj za to, da če se dogovorimo oziroma na posvetu nekdo reče eksplicitno ne bom tega podprl, in potem tudi mi nebi silili oziroma nebi vztrajali, ne silili, na temu. Tako, da v kolikor ni nekega popolnega soglasja, in mi je žal, da moramo to zdaj javno delati, potem to nima smisla početi. Ker res ne želim poslušati nekoga, da je želel delati, pa ni mogel.</font>
   <br/>
   <br/>
	  <b>
      <font size="4">PREDSEDNIK IGOR ZORČIČ:</font>
   </b>
   <font size="4">Okej.</font>
   <br/>
   <font size="4">Ja, nič, jaz predlagam glede na to, da smo ta kolegij sklicali, da vendarle gremo na glasovanje in pač ugovorimo ali imamo dvotretjinsko večino, da se ta 69. izredna seja prestavi.</font>
   <br/>
   <font size="4">Na glasovanje dajem naslednji predlog sklepa:</font>
   <br/>
   <font size="4">Sprejme se predlog sprememb Sklepa o obstoju izrednih okoliščin ter sklicu in izvedbi 69. izredne seje.</font>
   <br/>
   <font size="4">Kdo je za? (DeSUS, Levica, LMŠ, NeP, NSi, SAB, SD, SDS, SNS.) Kdo je proti? (Nihče.) Vzdržan? (SMC.)</font>
   <br/>
   <font size="4">Ugotavljam, da je sklep sprejet.</font>
   <br/>
   <br/>
   <b>
      <font size="4">3. TRAK: (AB) – 14.15</font>
   </b>
   <br/>
   <br/>
   <b>	</b>
   <font size="4">(nadaljevanje) Prehajamo na</font>
   <b>
      <font size="4">2. TOČKO – PREDLOG SKLEPA O RAZVELJAVITVI TERMINSKEGA PROGRAMA DRŽAVNEGA ZBORA ZA APRIL 2021.</font>
   </b>
   <br/>
   <font size="4">Predlog sklepa ste prejeli s sklicem seje kolegija. Odpiram razpravo. Želi kdo razpravljati pri tej točki? Ugotavljam, da ne. Zaključujem razpravo. Prehajamo na glasovanje.</font>
   <br/>
   <font size="4">Na glasovanje dajem naslednji predlog sklepa: Terminski program Državnega zbora za april, ki ga je kolegij sprejel na 97. seji 15. 3. 2021 se razveljavi.</font>
   <br/>
   <font size="4">Kdo je za? Dobro. Proti? Vzdržan? SMC. Ostali so za.</font>
   <br/>
   <font size="4">Ugotavljam, da je sklep sprejet.</font>
   <br/>
   <font size="4">Zaključujem to točko dnevnega reda.</font>
   <br/>
   <br/>
   <font size="4">Prehajamo na</font>
   <b>
      <font size="4">3. TOČKO – TERMINSKI PROGRAM DELA DRŽAVNEGA ZBORA ZA MAJ 2021.</font>
   </b>
   <br/>
   <font size="4">Gradivo k tej točki ste prejeli s sklicem seje. Želi kdo besedo pri tem? ugotavljam, da ne. Zaključujem razpravo.</font>
   <br/>
   <font size="4">Prehajamo na glasovanje. Na glasovanje dajem naslednji predlog sklepa: Sprejme se terminski program Državnega zbora za maj 2021.</font>
   <br/>
   <font size="4">Kdo je za? Proti? Vzdržan? SMC, ostali so za.</font>
   <br/>
   <font size="4">Ugotavljam, da je terminski program sprejet.</font>
   <br/>
   <br/>
   <font size="4">Zaključujem to točko in 99. sejo Kolegija.</font>
   <br/>
   <br/>
   <b>
      <font size="4">Seja Kolegija je končana 31. marca 2021 ob 14.17.</font>
   </b>
</root>
