<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZADEVE EU</font></b><br/>
<b><font size="4">123. seja</font></b><br/>
<br/>
<b><font size="4">(26. november 2021)</font></b></p></div><br/>
<b><font size="4">Sejo je vodil Nik Prebil, podpredsednik odbora.</font></b><br/>
<b><font size="4">Odprti del seje se je nadaljeval ob 10.15.</font></b><br/>
<br/>
<b><font size="4">1. TRAK (HK)</font></b><br/>
<br/>
<b><font size="4">PODPREDSEDNIK NIK PREBIL</font></b><font size="4">: Spoštovane kolegice, spoštovani kolegi, poslanke in poslanci, vsi vabljeni, lepo pozdravljeni nadaljujemo sejo, ki je sedaj odprta za javnost.</font><br/>
<br/>
<font size="4">Prehajamo na </font><b><font size="4">1. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O  USTANOVITVI ORGANA ZA PREPREČEVANJA PRANJA DENARJA IN FINANCIRANJE TERORIZMA  TER O SPREMEMBI UREDB EU ŠTEVILKE 1093/2010, 1094/2010 IN UREDBE 1095/2010. </font></b><font size="4">Gradivo od prve do pete točke ter k sedmi točki dnevnega reda smo prejeli od vlade 11. novembra 2021 na podlagi prvega odstavka 4. člena, Zakona o sodelovanju med Državnim zborom in Vlado o zadevah Evropske unije. Skrajni rok za njihovo obravnavo v Državnem  zboru je danes. Gradivo od prve do četrte točke je bilo v skladu z določili poslovnika dodeljene v obravnavo Odboru za zadeve Evropske unije kot pristojnemu odboru in pa Odboru za finance, kot matičnemu delovnemu telesu. Slednji je omenjena gradiva obravnaval na 41. seji, 24. novembra 2021 in sprejel mnenja, ki smo jih poslanke in poslanci tudi prejeli. Sedaj pa prosim, mag. Majo Hostnik Kališek, državno sekretarko na Ministrstvu za finance, da nam predstavi predlog uredbe in pa zlasti predlog stališča Republike Slovenije k tej točki. Izvolite, imate besedo. </font><br/>
<br/>
<font size="4">	</font><b><font size="4">MAJA HOSTNIK KALIŠEK</font></b><font size="4">: Spoštovani, hvala lepa. Lahko kar združim vse štiri točke?</font><br/>
<br/>
<b><font size="4">PODPREDSEDNIK NIK PREBIL</font></b><font size="4">: Lahko. Izvolite.</font><br/>
<br/>
<b><font size="4">MAJA HOSTNIK KALIŠEK</font></b><font size="4">: Hvala lepa. Evropska komisija je julija letošnjega leta predstavila paket zakonodajnih sprememb s področja preprečevanja pranja denarja in financiranja terorizma. Osrednji del novosti predstavlja predlog uredbe, ki ustanavlja organ za preprečevanje pranja denarja in financiranja terorizma na ravni Evropske unije. Trenutno se nadzor izvaja na ravni držav članic, pri čemer so velike razlike v virih in praksah med državami članicami. Pristop k čezmejnim primerom ni usklajen, vsi nedavni večji primeri pranja denarja v Evropski uniji, pa so imeli čezmejno razsežnost. Nov nadzorni organ bo opravljal neposredni nadzor pri nekaterih najbolj tveganih zavezancih, ki delujejo v več državah članicah, hkrati bo imel ključno vlogo pri izboljševanju izmenjave informacij ter sodelovanju med finančno obveščevalnimi enotami. Drugi del paketa predstavljata nova uredba in direktiva, ki zasledujeta cilj oblikovanja enotnih pravil na ravni Evropske unije na področju preprečevanja pranja denarja. Pravila, ki sedaj veljajo namreč omogočajo različno uporabo in razlago v nacionalnem pravu. Takšno stanje ne omogoča učinkovitega obravnavanja čezmejnih primerov ter povzroča dodatne stroške in bremena za gospodarske subjekte, ki zagotavljajo čezmejne storitve. Da bi se to preprečilo so po novi ureditvi vse obveznosti, ki jih morajo zavezanci izpolnjevati prenesene v predlog uredbe, medtem ko se organiziranost institucionalnega sistema na nacionalni ravni obravnava v predlogu direktive. Ukrepi skrbnega preverjanja strank, katerih različno izvajanje po Evropski uniji je predstavljalo največ težav zavezancem, so podrobneje dodelani, tako da se bo zagotovilo enotno izvajanje. Prav tako so poenotene zahteve glede ugotavljanja dejanskih lastnikov poročanja o sumljivih transakcijah ter postopki v primeru poslovanja s tretjimi državami. Do danes so nove kategorije zavezancev, kot so zavezanci, ki opravljajo posle s področja kripto imetja ter platforme za množično financiranje. Predlog uredbe uvaja tudi omejitev gotovinskega poslovanja na ravni Evropske unije, ki pa je v Sloveniji že uveljavljeno. Hkrati se spreminja tudi Uredba 2015/847, ki je bila sprejeta leta 2015 in ponudnikom plačilnih storitev nalaga obveznost, da s prenosom sredstev priložijo informacijo o plačniku in prejemniku plačila, z namenom, da se zagotovi sledljivost plačil, ki se širi tudi na prenos virtualnih sredstev. Spoštovani, glede na to, da se z zakonodajnimi predlogi želi zagotoviti neposredni nadzor evropskega nadzornega organa pri najbolj tveganih čezmejnih zavezancih s področja finančnega sektorja ter harmonizacije pravil na področju preprečevanja pranja denarja in financiranja terorizma na ravni Evropske unije, predlagam, da podprete predlagana stališča Republike Slovenije. Hvala. </font><br/>
<br/>
<b><font size="4">2. TRAK (HK)- 10.20</font></b><br/>
<br/>
<b><font size="4">PODPREDSEDNIK NIK PREBIL</font></b><font size="4">: Hvala tudi vam, državna sekretarka. Na 75. seji, 23. novembra, je gradivo od prve do pete točke ter k sedmi točki dnevnega reda obravnavala tudi Komisija Državnega sveta za mednarodne odnose in evropske zadeve ter sprejela mnenja, ki ste jih tudi prejeli. Vseeno pa za predstavitev mnenja komisije Državne sveta k tej točki, prosim člana komisije, gospoda Bogomirja Vnučca. Če pa želite, spoštovani, državni svetnik, lahko seveda predstavite, tako kot državna sekretarka, vsa mnenja od prve do četrte točke hkrati. </font><br/>
<br/>
<b><font size="4">BOGOMIR VNUČEC: </font></b><font size="4">Hvala za besedo, predsedujoči. Spoštovani navzoči, bom tudi jaz povedal mnenje za vse štiri točke. Pisna mnenja ste prejeli, zato jih ne bi bral in bi samo povedal, da vsa štiri mnenja Državni svet podpira. Hvala. Oziroma uredbe, predlog stališč. </font><br/>
<br/>
<b><font size="4">PODPREDSEDNIK NIK PREBIL</font></b><font size="4">: Hvala lepa tudi vam. S tem prehajamo na razpravo poslank in poslancev Odbora za zadeve Evropske unije. Želi kdo besedo. Ugotavljam, da ne in s tem razpravo zaključujem. Na glasovanje dajem najprej torej, prvo točko, glasovali bomo o vsaki točki posebej. </font><br/>
<font size="4">Predlog stališča Republike Slovenije do predloga Uredbe. Spoštovane kolegice in kolegi, ker so stališča daljša, jih, če se strinjate ne bi bral, zgolj samo uvod. Pri tem stališču Republika Slovenija načeloma podpira predlog uredbe Evropskega parlamenta in pa Sveta o ustanovitvi organa za preprečevanja pranja denarja in financiranja terorizma ter o spremembi uredb Evropske unije številka 1093/2009, 1094/2010 in številko 1095/2010. </font><br/>
<font size="4">Začenjam glasovanje. Glasovanje je končano. </font><br/>
<font size="4">Kdo je za? (5 članov.) Kdo je proti? (Nihče). </font><br/>
<font size="4">Ugotavljam, daje stališče k 1. točki dnevnega reda sprejeto in jo s tem tudi zaključujem. </font><br/>
<br/>
<font size="4">Prehajamo na </font><b><font size="4">2. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O PREPREČEVANJU UPORABE FINANČNEGA SISTEMA ZA PRANJE DENARJA IN FINANCIRANJA TERORIZMA. </font></b><font size="4">Stališče Vlade in pa mnenje Državnega sveta smo slišali pri prvi točki, zato bi samo odprl razpravo, če želi slučajno še kdo razpravljati pri tej točki. Ugotavljam, da ne. Razpravo končujem in pa prehajamo na glasovanje. Ker je tudi ta predlog stališča daljši, če se strinjate ne bi bral v celoti in tako dajem na glasovanje predlog stališča kot je objavljen na četrti strani gradiva z dne 11. november 2021, k drugi točki dnevnega reda. </font><br/>
<font size="4">Začenjam glasovanje. Glasovanje je končano. </font><br/>
<font size="4">Kdo je za? (5 članov.) Kdo je proti? (Nihče). </font><br/>
<font size="4">Ugotavljam, daje stališče sprejeto. </font><br/>
<font size="4">S tem končujem 2. točko dnevnega reda. </font><br/>
<br/>
<b><font size="4">3. TRAK (HK)- 10.25</font></b><br/>
<br/>
<font size="4">(nadaljevanje) Prehajamo na </font><b><font size="4">3.</font></b><font size="4"> </font><b><font size="4">TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O INFORMACIJAH KI SPREMLJAJO PRENOSE SREDSTEV IN NEKATERIH KRIPTOSREDSTEV.</font></b><font size="4"> Gre za prenovitev. Ker smo stališča oziroma predstavitev Ministrstva za finance slišali pri prvi točki in enako mnenje Komisije Državnega sveta, tudi tukaj odpiram razpravo, če želi kdo razpravljati. Ugotavljam, da ne in jo zaključujem. Na glasovanje dajem Predlog stališča Republike Slovenije do Predloga uredbe, ki ga bom pa tokrat prebral: Republika Slovenija načeloma podpira Predlog uredbe Evropskega parlamenta in Sveta o informacijah, ki spremljajo prenose sredstev in nekaterih kripto sredstev, v nadaljevanju, predlog uredbe, ki naj bi pravni red Evropske unije uskladil s posodabljanje FATF priporočilom št. 15. V trenutnem besedilu predloga uredbe ni določen datum začetka uporabe, zato bo treba določiti datum začetka uporabe in pri tem upoštevati datum sprejetja oziroma začetka uporabe predpisov na katere se besedilo predloga uredbe tudi sklicuje. To je AMLR, AMLD in MICA. Glede na besedilo FATF priporočilo številka 15 v zvezi z številko 16, pojasnjevalne določbe teh priporočil in smernice FATF v zvezi s ponudniki storitev virtualnih valut je treba upoštevati še, da predlog uredbe v zvezi s prenosi virtualnih sredstev določa nekatere izjeme, ki zaradi čezmejne narave prenosa virtualnih sredstev niso v skladu s FATF priporočilo. Iz trenutnega besedila predloga uredbe tudi ni povsem jasno ali ta zajema prenose virtualnih sredstev iz oziroma tako imenovane »unhost« denarnice, pri čemer so tudi ti prenosi zajeti v teh FATF priporočilih. </font><br/>
<font size="4">Začenjam glasovanje. Glasovanje je končano. </font><br/>
<font size="4">Kdo je za? (5 članov za.) Kdo je proti? (Nihče). </font><br/>
<font size="4">Ugotavljam, daje stališče k 3. točki dnevnega reda sprejeto. </font><br/>
<font size="4">Zaključujem 3. točko dnevnega reda. </font><br/>
<br/>
<font size="4"> Prehajamo na </font><b><font size="4">4.</font></b><font size="4"> </font><b><font size="4">TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O MEHANIZMIH, KI JIH MORAJO VZPOSTAVITI DRŽAVE ČLANICE ZA PREPREČEVANJE UPORABE FINANČNEGA SISTEMA ZA PRANJE DENARJA ALI FINANCIRANJE TERORIZMA IN RAZVELJAVITVI DIREKTIVE EVROPSKE UNIJE 2015/849.</font></b><font size="4"> Kot rečeno smo tudi pri tej točki slišali predstavitev Ministrstva za finance in mnenje Komisije Državnega sveta, zato tudi tukaj odpiram razpravo, če želi kdo razpravljati. Ugotavljam, da ne in s tem razpravo zaključujem. Na glasovanje pa dajem Predlog stališča Republike Slovenije do Predloga direktive, ki pa ga ne bi bral v celoti in prehajamo, spoštovane kolegice in kolegi, na glasovanje.</font><br/>
<font size="4">Začenjam glasovanje. Glasovanje je končano. </font><br/>
<font size="4">Kdo je za? (5 članov.) Kdo je proti? (Nihče). </font><br/>
<font size="4">Ugotavljam, daje stališče k 4. točki dnevnega reda sprejeto in jo s tem tudi zaključujem. </font><br/>
<font size="4">Hvala lepa sodelujočim pri tej točki.</font><br/>
<br/>
<font size="4">Prehajamo na </font><b><font size="4">5.</font></b><font size="4"> </font><b><font size="4">TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI SOCIALNEGA SKLADA ZA PODNEBJE.</font></b><font size="4"> Gradivo k točki dnevnega reda je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije, kot pristojnemu odboru in pa Odboru za infrastrukturo, okolje in prostor, kot matičnemu delovnemu telesu. Slednji je gradivo obravnaval na 51. nujni seji 24. novembra tega leta in sprejel mnenje, ki ste ga poslanke in poslanci prejeli. Prosim pa, gospoda Aleša Miheliča, državnega sekretarja na Ministrstvu za infrastrukturo, da nam predstavi tudi ta predlog uredbe in stališče Republike Slovenije. Izvolite, imate besedo. </font><br/>
<br/>
<b><font size="4">ALEŠ MIHELIČ</font></b><font size="4">: Hvala lepa, predsedujoči, za besedo. S sporočilom o evropskem zelenem dogovoru se je v bistvu začela nova strategija Evropske unije za rast, katere pa so ključni cilji za unijo, torej da jo spremenimo v trajnejšo, privlačnejšo, uspešnejšo družbo s sodobnim konkurenčnim in z viri gospodarnim gospodarstvom, ki v letu 2050 ne bo ustvarjalo nobenih emisij toplogrednih plinov in v katerem bo rast ločena od rabe virov. Evropski svet je na seji decembra 2020 podprl nov cilj unije za leto 2030 in sicer 55 odstotno zmanjšanje emisij. Seveda je Evropski svet oziroma komisija pregledala trenutno veljavno podnebno energetsko zakonodajo in predlagala zakonodajni sveženj, poznan pod imenom »pripravljeni na 55«, kjer je predlog uredbe tudi del tega svežnja. Povečanje podnebnih ambicij unije pa je seveda, pomeni tudi, da je treba povečati prispevek prav vseh sektorjev. V sled tega se tudi predlaga trgovanje z emisijami za stavbe in cestni prevoz, ki bi se opravil v okviru revizije, direktive OETS. Uvedba tržne cene ogljika, torej, v teh dveh sektorjih, bo morala skupaj z drugimi ukrepi srednje in dolgoročno znižati stroške stavb in cestnega prevoza in zagotoviti nove priložnosti za naložbe in ustvarjanje novih delovnih mest, ki bodo v celoti izkoriščene ob ustreznih politikah trga dela in ustreznih mehanizmih. Obenem se seveda zavedamo, da bo povišanje fosilnih goriv </font><br/>
<br/>
<b><font size="4">4. TRAK (HK)- 10.30</font></b><br/>
<br/>
<font size="4">(nadaljevanje) imelo pomembne učinke, ki lahko nesorazmerno prizadenejo ranljiva gospodinjstva, ranljiva mikro podjetja in ranljive uporabnike prevoza, ki seveda večji del svojih dohodkov porabijo za energijo in prevoz in obenem tudi v nekaterih regijah nimajo dostopa do alternativnih in cenovno dostopnih rešitev za mobilnost in prevoz. Ti učinki se v bistvu med državami članicami razlikujejo in tako učinki na cene bodo seveda najbolj občutljivi prav tam, kjer ima prebivalstvo nižje povprečne dohodke. Trgovanje z emisijami toplogrednih plinov kot posledica naraščujočih cen goriva na podlagi oblikovanja cen ogljika ustvarja prihodke, ki pa jih je ob tem mogoče uporabljati prav za  zmanjšanje teh bremen, ki povzroča prebivalcem. Komisija je predlagala ustanovitev socialnega sklada za podnebje, ki odgovarja na te izzive. Cilj sklada je ublažiti učinek na cene novega oblikovanja cen ogljika, državam članicam pa bi morali zagotoviti sredstva za podporo njihovih politik za obravnavo socialnih učinkov. Države članice bodo morale predložiti celoten sveženj ukrepov naložb, ki jih bo sklad financiral kot svoje socialne načrte za podnebje. Republika Slovenija pozdravlja predlog uredbe in v bistvu se strinjamo, da v energetskem in transportnem sektorju je potreben niz ukrepov in spodbud za prehod na obnovljiva in nizkoogljična goriva ter vire energije za dosego cilja. Slovenija tudi podpira predlog, da se zagotovi ustrezni vir financiranja ukrepov tudi najbolj ranljivim skupinam prebivalstva in pozdravlja ustanovitev predlaganega sklada. Podpiramo nujnost usklajenosti nacionalnega socialnega plana za podnebje s cilji NEPN, a si bomo vseeno prizadevali za malce kasnejši rok predložitve socialnega plana za podnebje. Namreč, trenutno predviden rok predložitve do 30. junija 2024 je prehiter z vidika, da je tržni mehanizem nakupa dovolilnic za emitiranje predviden šele po letu 2025. Prizadevali si bomo za vključitev deleža rabe energije v prometu v merila, ki določajo največjo finančno alokacijo na države članice iz razloga, ker Slovenija po porabi energije v prometu je na četrtem mestu med državami članicami, to pa bistveno vpliva na sposobnost države na področju znižanja emisij. Obseg sredstev, ki naj bi pripadala Sloveniji v obdobju 2025 do 2032 je v predlogu ocenjen na približno nekaj manj kot 400 milijonov evrov, kar pa je glede na naše okoliščine na naše lastnosti občutno premalo za ukrepe, ki bi bili potrebni za uspešno izvajanje določb sklada. Slovenija bo morala za uspešno izvajanje določb sklada na področju energije nadgraditi obstoječe sheme državnih pomoči, seveda to pomeni, da bo potrebna tudi priprava ustreznih zakonskih podlag za izvajanje podpornih shem. Sprejem predlagane uredbe bo imel finančne posledice na proračun, trenutno še ni možno oceniti vseh posledic, saj bo morala biti prvo opravljena podrobna analiza, ki bo narejena v okviru priprave nacionalnega okvirja politike. Predvideno pa je, da bi se 50 odstotkov bremen razporedilo na sklad, preostali del pa iz nacionalnih virov. Tukaj je zagotovo primerno, da bi se ti nacionalni viri zagotavljali bodisi iz sklada za podnebne spremembe ali z prerazporeditvijo proračunskih sredstev. Zagotovo bo sistem trgovanja z emisijami na področju cestnega prometa negativno vplival na konkurenčnost sektorja cestnih prevozov, ki je seveda za slovensko gospodarstvo zelo pomemben, se pa vplivi konkurenčnosti za industrijo v primeru ustanovitve sklada vsekakor lahko ublažijo. Hvala lepa za pozornost. </font><br/>
<br/>
<b><font size="4">PODPREDSEDNIK NIK PREBIL</font></b><font size="4">: Hvala lepa tudi vam, državni sekretar, za to predstavitev. Za predstavitev mnenja komisije Državnega sveta k tej točki pa prosim člana komisije, gospoda Bogomirja Vnučca. </font><br/>
<br/>
<b><font size="4">BOGOMIR VNUČEC</font></b><font size="4">: Hvala za besedo. Komisija podpira predlog stališča in pozdravlja cilje predlagane uredbe. Ima pa pomisleke glede visoke ravni birokracije, ki bodo spremljale izvajanje uredbe in glede višanja cen energentov, ki bi oškodovala potrošnike in negativno vplivale na </font><br/>
<br/>
<b><font size="4">5. TRAK (HK)- 10.35</font></b><br/>
<br/>
<font size="4">(nadaljevanje) gospodarstvo. Člani komisije smo izpostavili obseg dodeljenih sredstev Sloveniji kot tranzitni državi, ki bi morala biti odebeljena na delež rabe energije v prometu. Skrbi jih in nas, če bodo morali tudi državljani delno kriti stroške slovenskih podjetij, ki bi se pojavili zaradi višnja cen energetikov. Komisija ob tem predlaga, da se več pozornosti nameni ozaveščanju javnosti o zmanjšanju porabe energije. Hvala.</font><br/>
<br/>
<b><font size="4">PODPREDSEDNIK NIK PREBIL</font></b><font size="4">: Hvala tudi vam za vašo predstavitev komisije Državnega sveta. S tem pa prehajamo na razpravo poslank in poslancev. Kot prvi se je k besedi prijavil mag. Andrej Rajh. Izvolite. </font><br/>
<br/>
<b><font size="4">MAG. ANDREJ RAJH</font></b><font size="4"> </font><b><font size="4">(PS SAB): </font></b><font size="4">Hvala lepa, lep pozdrav tudi v mojem imenu. Energetska tranzicija razogličenja in dekabornizacija in defolizacija sektorjev v industriji in seveda tudi nadaljevanje tega v sektor prometa in stavb je seveda logično nadaljevanje ene usklajene in ciljne politike in seveda se v tej luči pojavlja tudi vprašanje posledic vsega tega in seveda ta direktiva naslavlja. Torej, razširjanje trgovanja z emisijskimi kuponi na sektor individualnega prometa in tovornega prometa. Tudi na sektor individualnega ogrevanja, priprave sanitarne vode bo imelo za tiste uporabnike, ki se ogrevajo z fosilnimi gorivi finančne posledice in seveda s temi dajatvami se ima namen financirati in spodbujati pravičen prehod v brezogljično družbo In seveda, mi imamo zelo ambiciozne cilje do leta 2030, za 55 procentov znižati emisije do leta 2050 pa celo jih izničiti. Seveda za to bodo potrebna velika sredstva in prav je, da se vzpostavi mehanizem, ki bo poskrbel, da najbolj ranljivi pri tem ne bodo plačali nesorazmeren ali pa takšen davek, ki jih bo dotolkel. In seveda o tem govorimo in prav je, da Evropska unija, to naslovi celotno, ker bomo vsi po Evropi plačevali enako ceno emisijskih kuponov, torej tudi, bom rekel, Bolgar, ki ima trikrat, štirikrat nižjo od Nemca, Slovenec, ki ima enkrat nižjo plačo od Nemca in Avstrijca in seveda je prav, da se tui vzpostavi ta solidarnostni mehanizem. Je pa druga zadeva, ki jo bo morala Evropska unija, glede ambiciozne cilje, ki jih ima nasloviti, je pospešeno umeščanje infrastrukturnih objektov v prostor in tu bo potrebno v bistvu vzpostaviti neko evropsko smernico, če bomo te ambiciozne cilje morali do leta 2030 udejaniti in potem do leta 2050, če vemo kakšne težave smo imeli z umeščanjem drugega tira. Torej, govorimo o dvajsetih kilometrih proge, pa če vemo, da moramo mi bistveno povečati javni prevoz, sprejeti ukrepe, da bomo tovorni promet iz ceste prenesli na železnico, potem bomo morali mi, dejansko ne samo posodobiti železniška omrežja ampak ga na novo zgraditi. Mi govorimo, da bomo morali v enem doglednem času v prostor umestiti nove trase prog, nove železniške povezave in jih tudi zgraditi. Seveda bomo morali vzpostaviti en učinkovit komunikacijski model, vključevanja deležnikov, obravnave njihovih pripomb, tudi zavračanje njihovih pripomb na utemeljen način in vsakemu pač povedati, pač ta pot je izkoriščena in tu se te poti pritoževanja in zavlačevanja postopkov končajo. En tak model bo treba vzpostaviti in tu bo potrebna pomoč Evrope, zato da se bo to usklajeno dogajalo po celi evropski uniji. Torej, da bomo lahko vsi te zadeve naredili, ker mi kot Evropa ne bomo naredili nič, če bo na primer do Avstrije ali pa Italije nekdo lahko te zadeve naredil, potem pa se bo tu pri nas zadeva</font><br/>
<br/>
<b><font size="4">6. TRAK (HK)- 10.40</font></b><br/>
<b><font size="4">	</font></b><br/>
<font size="4">(nadaljevanje) zaustavila in če pogledamo zadevo še nekoliko širše, torej, ko imamo te ambiciozne cilje, mora temu zagotovo slediti tudi Ministrstvo za gospodarstvo. Prav bi bilo, da analizira slovensko gospodarstvo, verjamem, da to tudi počenja in jasno sporoči. Ali to preko gospodarskih združenj, obrtni zbornic specifičnim panogam, jasno sporočilo do kdaj se bodo morale preobrazit. Če bo zadeva v transportnem sektorju šla v smer, da bo ta postal zaradi dodatnega ogljičnega davka manj konkurenčno, bo treba začeti pravočasen postopek preobrazbe teh sektorjev. Če bo potrebno v sektorju stavb, torej, ogrevanja, hlajenja in priprave tople sanitarne vode, začeti pravočasno ukrepati, potem bo treba tudi tu nastaviti določene zadeve. Torej, imamo različne kogeneracije, treba tudi lokalnim skupnostim, ki imajo javna komunalna podjetja, torej za ogrevanje mest povedati na kakšen način se bomo v naslednjih dvajsetih letih ogrevali. Ali naj gredo oni na zemeljski plin ali naj grejo na kurilno olje. Ali se bo to smatralo kot ali se bo zemeljski plin smatral čez deset let kot fosilno gorivo. To je pomembno vprašanje za lokalne skupnosti, da bodo lahko pravilno načrtovale investicije. Če želimo tudi v prihodnje se izogniti tem cenovnim šokom in anomalijam, ki smo jim sedaj priča, torej borznim špekulacijam in podražitvam zemeljskega plina za 500 procentov, potem je prav, da povemo, da je naš cilj samozadostnost in neodvisnost, ker to je ključno, da bomo imeli varno, zanesljivo in cenovno dostopno proizvodnjo. Druga zadeva pa bi bilo tudi pravilno, torej, če imamo regije in statistične regije ali karkoli, da se na nivoju regij, če govorimo o decentralizirani proizvodnji zagotovi ali pa poskuša zagotavljati samooskrba. Torej, vsaka slovenska statistična regija naj postane samooskrbna. To zavedanje mora med ljudmi obstajati. Prav je, da ima vsako mesto, vsaka vas proizvodnje naprave bodisi za ogrevanje bodisi za proizvodnjo električne energije in da potrebe, ki jih ima proba zadostiti v lokalnem okolju. Mislim, da bi to bistveno bolj prispevalo tudi k sprejemljivosti različnih objektov v prostor in pač bi moral nekdo jasno povedati pač, vi elektriko, nafto, karkoli, kupujete drugje. Kaj boste storili, da boste samozadostni in mislim, da bi to bilo eno pozitivno sporočilo, tudi v luči tega, da bi se lahko ti objekti učinkoviteje umeščali v prostor. Hvala lepa. </font><br/>
<br/>
<b><font size="4">PODPREDSEDNIK NIK PREBIL</font></b><font size="4">: Hvala tudi vam. Želi še kdo drug besedo? Ugotavljam, da ne. Bi pa na tej točki sam podal še en kratek komentar. </font><br/>
<font size="4">In sicer, ko govorimo o podnebju in podnebnih spremembah, ne nazadnje varstvo okolja, in energentov, ki jih pač uporabljamo za bodisi ogrevanje, hlajenje in pa mobilnost, si je treba priznati, da človeštvo kot tako, ne samo Evropska unija, dela premalo morda na področju nekega bolj zdravega načina življenja s katerim bi varovali tudi naše okolje. Zdaj ta prehod, ti zadatki, so sicer zelo ambiciozni, realizacija teh podnebnih ciljev, pa bo nekako vplivala na vsa področja oziroma vse različne sfere. To bo vplivalo tudi na različne cene teh energentov, kar pa seveda se vedno pozna na tistih, ki so najbolj ranljivi, bodisi so to gospodinjstva, mala mikro podjetja ali pa pravzaprav uporabniki kot taki. Prav zaradi namena tega cenovno dostopnega in pa bolj trajnostnega </font><br/>
<br/>
<b><font size="4">7. TRAK (HK)- 10.45</font></b><br/>
<br/>
<font size="4">(nadaljevanje)kot rečeno ogrevanja, hlajenja ali pa mobilnosti v Evropski uniji, je komisija predlagala ta Socialni sklad za podnebje, kar je po vsej verjetnosti zelo ustrezno glede na anomalije, ki jih je že vzpostavil poslanec Rajh, tem podražitvam energentov, ki smo jim priča danes. V okviru tega sklada je kot rečeno, bodo ustrezne prilagoditve proračunskega okvira Evropske unije seveda potrebne. Želimo si, da vsekakor te spremembe, kolikor se le da najmanj vplivajo na tiste, ki so najranljivejši v naši družbi, se pa po vsej verjetnosti moramo zavedati, da do zmanjšanja vpliva na okolje ne bomo prišli, če bi pri tem ne bomo sodelovali vsi deležniki. Imam pa eno vprašanje državni sekretar za vas in sicer, ne glede na vse, Slovenija pozdravlja predlog te uredbe. Me pa zanima zakaj Slovenija predlaga kasnejši rok oziroma preložitev socialnega plana za podnebje za kasnejše leto glede na to, da je že sedaj predvideni rok šele leta 2024. </font><br/>
<font size="4">Ker ugotavljam, da nihče drug ne želi razpravljati, sedaj dajem besedo za odziv državnemu sekretarju. Izvolite. </font><br/>
<br/>
<b><font size="4">ALEŠ MIHELIČ</font></b><font size="4">: Hvala lepa za besedo še enkrat. Sicer, ključno je pod eno točko, da smo usklajeni, da Slovenija kot, da uskladimo nacionalni socialni plan za podnebje za cilji NEPN. NEPN je že tako ali tako v prenovi, torej od tiste prve formacije, ko je bil pripravljen je sedaj potrebno analizirati vse dosežke učinke in pripraviti novega. To bo seveda terjalo nek čas, trenutno smo v tej fazi priprave novega, hkrati pa je tudi to ključno, da je z ostalimi mehanizmi časovno usklajeno in tukaj je seveda tržni mehanizem nakupa dovolilnice, je predviden šele po letu 2025. Tako, da tudi, če bi bilo prej, to nima nekega bistvenega učinka, ker mora biti nekako z roko v roki. Eno z drugim realizirano. Hvala lepa. </font><br/>
<br/>
<b><font size="4">PODPREDSEDNIK NIK PREBIL</font></b><font size="4">: Hvala tudi vam za vaša pojasnila. S tem končujem razpravo pri tej točki in na glasovanje dajem Predlog stališča Republike Slovenije do predloga uredbe, ki pa se glasi: Republika Slovenija pozdravlja predlog uredbe in se strinja da je v energetskem in transportnem sektorju potreben niz ukrepov in spodbud za prehod na obnovljiva in nizkoogljična goriva ter vire energije za dosego cilja, da se Evropska unija preobrazbi v trajnostno, pravičnejšo in uspešnejšo družbo, s  sodobnim, konkurenčnim in z viri gospodarnim gospodarstvom, ki v letu 2050 ne bo ustvarjalo nobenih neto emisij toplogrednih plinov in v katerem bo rast ločena od rabe virov. Slovenija podpira predlog, da se zagotovijo ustrezni viri financiranja ukrepov tudi najbolj ranljivim skupinam prebivalstva in pozdravlja ustanovitev predlaganega socialnega sklada za podnebje v nadaljevanju »sklad«. V pogajanjih si bo Slovenija prizadevala za kasnejši rok predložitve socialnega plana za podnebje. Slovenija si bo tudi prizadevala za vključitev deleža rabe energije v prometu merila, ki določajo največjo finančno alokacijo na državo članico. Slovenija je po rabi energije v prometu na četrtem mestu med državami članicami Evropske unije, to pa bistveno vpliva na sposobnost države na področju znižanja emisij in povečanja deleža OVEE. Trenutna merila ne upoštevajo razlike med državami članicami glede rabe energije v prometu, je pa to ključni indikator, ki kaže na obseg potrebnih ukrepov za dekarbonizacijo prometnega sektorja. Obseg sredstev, ki naj bi pripadala Sloveniji v obdobju od leta 2025 do leta 2032 je v predlogu ocenjen na manj kot 400 milijonov evrov, kar pa je občutno premalo za ukrepe, ki bi bili potrebni za uspešno izvajanje določb sklada, to je 6. člen. Prehajamo na glasovanje. </font><br/>
<font size="4">Začenjam glasovanje. Glasovanje je končano. </font><br/>
<font size="4">Kdo je za? (5 članov.) Kdo je proti? (Nihče). </font><br/>
<font size="4">Ugotavljam, daje stališče sprejeto. </font><br/>
<font size="4">Hvala vsem sodelujočim pri tej točki in s tem tudi 5. točko dnevnega reda zaključujemo. </font><br/>
<br/>
<b><font size="4">8. TRAK (HK)- 10.50</font></b><br/>
<br/>
<font size="4">(nadaljevanje) Prehajamo na </font><b><font size="4">6.</font></b><font size="4"> </font><b><font size="4">TOČKO DNEVNEGA REDA, TO JE ZASEDANJE SVETA EVROPSKE UNIJE ZA PROMET, TELEKOMUNIKACIJE IN ENERGIJO</font></b><font size="4">, ki bo v Bruslju 2. in 3. decembra 2021</font><b><font size="4">. </font></b><font size="4">Gradivo k tej točki smo prejeli od Vlade 25. novembra letos na podlagi 8. člena Zakona o sodelovanju med Državnim zborom in Vlado v zadevah Evropske unije. Prav tako tudi pri tej točki prosim državnega sekretarja gospoda Aleša Miheliča na Ministrstvu za infrastrukturo, da predstavi izhodišča za udeležbo slovenske delegacije na delu zasedanja Sveta, ki se kot rečeno, nanaša na področje energije. Izvolite.</font><br/>
<br/>
<b><font size="4">ALEŠ MIHELIČ</font></b><font size="4">: Hvala lepa, predsedujoči, za besedo. Ministri, pristojni za energijo, se bodo 2. decembra 2021 v Bruslju sestali na rednem zasedanju Sveta EU na temo energije. Pod zakonodajnimi točkami bo slovensko predsedstvo predstavilo poročili o napredku na pogajanjih o revizijah direktiv o energetski učinkovitosti in spodbujanju rabe energije iz obnovljivih virov. Slovensko predsedstvo bo povedalo, da je delovna skupina za energijo od julija do novembra intenzivno preučevala predlagana osnutka direktiv in oceno učinka. Pri čemer je najprej analizirala glavna načela in določbe, nato pa vse člene in priloge. Delegacije imajo splošne pridržke oziroma preučitvene pridržke in deloma še vedno bolj poglobljeno analizirajo določbe iz osnutkov direktiv, pa tudi povezave do drugih predlogov v paketu pripravljenih na 55. Na splošno se delegacije strinjajo, da je doseganje višjega cilja EU glede OVE bistvenega pomena za splošne cilje Evropske unije, prav tako so izrazile načelno podporo ukrepom politike učinkovite rabe energije, a številna vprašanja še vedno ostajajo odprta. Predstavitvi bo sledila politična razprava o nekaterih aspektih v zvezi z obema aktoma. Pod nezakonodajnimi točkami bo opravljena izmenjava mnenj na temo boja proti naraščujočim cenam energentov, ministri se bodo seznanili s preleminarnim poročilom ACERO o dogajanju na veleprodajnih energetskih trgih. Slovenko predsedstvo je pripravilo vprašanja, ki se dotikajo predvsem pričakovane ustreznosti vsebinskega obsega poročila. Pod točko razno bodo nato obravnavane še sledeče točke: slovensko predsedstvo bo podalo informacijo o reviziji uredbe o smernicah za vseevropsko energetsko infrastrukturo, trialogi so pri tem že v teku. Slovenija bo na zasedanju poročala o doseženem napredku in načrtovanim aktivnostih do konca predsedovanja. Zaenkrat ni jasno ali bo mogoče v času slovenskega predsedovanja doseči politični dogovor na dosjeju. Slovenija si bo za to seveda močno prizadevala, vendar ni še zaenkrat moč napovedati zaključka. Komisija bo podala informacijo o zadnjih dohodkih na področju zunanjih odnosov EU na področju energije. Komisija bo nato predstavila tudi poročilo o stanju energetske unije, ki je bila sprejeta 26. 10. 2021, Danska bo podala informacijo o soobstoju OVE in biodiverzitete, Litva bo podala informacijo o dogajanju v zvezi z odnosi z Belorusijo glede jedrske elektrarne Ostravec. Na koncu pa bo Francija podala še informacijo o svojem delovnem programu v prvi polovici leta 2021. Hvala lepa za pozornost. </font><br/>
<br/>
<b><font size="4">PODPREDSEDNIK NIK PREBIL</font></b><font size="4">: Hvala tudi vam za vašo predstavitev. Kolegice in kolegi, kot rečeno, zasedanje tega sveta sestavlja več delov. Moram pa vas obvestiti, da Vlada Državnemu zboru za tisti drugi del še ni poslala izhodišč in jih bo Državnemu zboru predvidoma posredovala naslednji teden, torej za drugi teden, torej za drugi del, 3. december. To je del, ki se nanaša na področje telekomunikacij in ta del bomo takrat tudi obravnavali. Tako, da odpiram razpravo o predstavljenih izhodiščih za udeležbo delegacije, a  zgolj v delu zasedanja, ki se nanaša na področje energije. Želi kdo razpravljati? Ugotavljam, da ne in s tem zaključujem razpravo. In na glasovanje dajem predlog sklepa, ki se glasi: Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za promet, telekomunikacije in energijo,</font><br/>
<br/>
<b><font size="4">9. TRAK (HK)- 10.55</font></b><br/>
<br/>
<font size="4">(nadaljevanje) za področje energije, ki bo v Bruslju 2. decembra 2021 in jih tudi podprl. Glasujemo. </font><br/>
<font size="4">Začenjam glasovanje. Glasovanje je končano. </font><br/>
<font size="4">Kdo je za? (5 članov.) Kdo je proti? (Nihče). </font><br/>
<font size="4">Ugotavljam, da je ta sklep sprejet. Hvala lepa. Zaključujem s 6. točko dnevnega reda. </font><br/>
<br/>
<font size="4">Prehajamo na </font><b><font size="4">7. TOČKO DNEVNEGA REDA, TO JE PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O SPREMEMBI DIREKTIVE 2014/53 EU O HARMONIZACIJI ZAKONODAJE DRŽAVE ČLANIC V ZVEZI Z DOSTOPNOSTJO RADIJSKE OPREME NA TRGU. </font></b><font size="4">Gradivo k točki dnevnega reda je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije, kot pristojnemu odboru in pa Odboru za gospodarstvo kot matičnemu delovnemu telesu. Slednji je gradivo obravnaval na 40. nujni seji, 23. novembra 2021 in sprejel mnenje, ki smo ga poslanke in poslanci tudi prejeli. K tej točki, prosim gospoda državnega sekretarja Simona Zajca iz Ministrstva za gospodarski razvoj in tehnologijo, da predstavi predlog stališča. </font><br/>
<br/>
<b><font size="4">SIMON ZAJC</font></b><font size="4">: Hvala za besedo, spoštovana poslanka, spoštovani poslanci, dober dan. Predlog direktive o spremembi direktive o radijski opremi določa enotno rešitev za žično polnjenje elektronskih naprav, kot so recimo mobilni telefoni, tablični računalniki, digitalni fotoaparati, slušalke, prenosni zvočniki in igralne konzole. Predlog uvaja univerzalno polnilno vtičnico OSB tipa C za navedene kategorije radijske opreme. Harmonizira se vmesnik za polnjenje in komunikacijski protokoli za polnjenje te radijske opreme, ki se polnijo žično. Predlagana pa je tudi ločitev prodaje polnilnikov od prodaje elektronskih naprav. To bo poenostavilo uporabo za potrošnike in na drugi strani zmanjšalo okolijski vtis povezan s proizvodnjo in odstranjevanjem polnilnikov. Zmanjšala se bo namreč količina odpadne električne in elektronske opreme, kar bo podprlo zeleni in digitalni prehod. Pri usklajevanju predloga direktive si bo Republika Slovenija prizadevala za njeno izboljšanje v smislu večje jasnosti, tam kjer je to še potrebno in konsistentnosti zakonodaje. Zagotavljanje visoke ravni varstva potrošnikov in okolja, ob upoštevanju enakih konkurenčnih pogojev za podjetja. Predlog stališča smo uskladiti z Ministrstvom za infrastrukturo, z MOP-om in MJU-jem in tudi SIST kot nadzornim organom ter ostalimi deležniki od Gospodarske zbornice, Trgovinske zbornice do SIQ-ja, kot priglašenim organom za izvajanje postopkov ugotavljanja skladnosti radijske opreme ter AKOS in SIST-om. Na podlagi vsega povedanega predlagam, da se stališče podpre. Hvala. </font><br/>
<br/>
<b><font size="4">PODPREDSEDNIK NIK PREBIL</font></b><font size="4">: Hvala tudi vam za vašo predstavitev. Predlog stališča je obravnaval tudi Državni svet, zato dajem besedo predstavniku komisije Državnega sveta, gospodu Bogomirju Vnučcu. Izvolite. </font><br/>
<br/>
<b><font size="4">BOGOMIR VNUČEC</font></b><font size="4">: Hvala za besedo. Državni svet oziroma pristojna komisija podpira Predlog stališča Republike Slovenije do te uredbe. Bi pa samo izpostavil, da bi bilo mogoče potrebno povečati obseg elektronskih naprav, ki jih uvaja direktiva, saj v direktivi niso zaobjeti, recimo, tudi brezžični polnilniki. Čisto ena taka, vsakdanja raba za vse nas. Hvala.</font><br/>
<br/>
<b><font size="4">PODPREDSEDNIK NIK PREBIL</font></b><font size="4">: Hvala tudi vam za predstavitev Komisije Državnega sveta. S tem prehajamo na razpravo poslank in poslancev pri tej točki. Ugotavljam, da ni interesa za razpravo in jo zaključujem. Na glasovanje pa dajem Predlog stališča Republike Slovenije do predlog direktive, ki se glasi: »Republika Slovenija podpira predlog direktive o spremembi Direktive 2014/53 EU o harmonizaciji zakonodaje držav članic v zvezi z dostopnostjo radijske opreme na trgu, s katero se vzpostavlja enotna rešitev za polnjenje elektronskih naprav, kot so pametni telefoni, tablični računalniki, digitalni fotoaparati, slušalke, prenosni zvočniki in igralne konzole. Cilj predloga je poenostavitev za potrošnike in zmanjšanje količine odpadne električne in elektronske opreme, kar bo ugodno vplivalo na okolje. Strinja se, da je za dosego teh ciljev potrebno harmonizirati vmesnik za polnjenje in komunikacijske protokole za polnjene posameznih</font><br/>
<br/>
<b><font size="4">11. TRAK (HK)- 11.00</font></b><br/>
<br/>
<font size="4">	(nadaljevanje): kategorij ali razredov radijske opreme, ki se polnijo žično. Slovenija tako pozdravlja predlog za usklajeno polnjenje in ločeno distribucijo polnilnikov in mobilnih telefonov in drugih podobnih naprav. Poslanke in poslanci, glasujemo.</font><br/>
<font size="4">Začenjam glasovanje. Glasovanje je končano. </font><br/>
<font size="4">Kdo je za? (10 članov.) Kdo je proti? (Nihče). </font><br/>
<font size="4">Ugotavljam, daje stališče k 1. točki dnevnega reda sprejeto in jo s tem tudi zaključujem. </font><br/>
<br/>
<font size="4">Prehajamo na </font><b><font size="4">8. TOČKO DNEVNEGA REDA, TO JE ZASEDANJE SVETA EVROPSKE UNIJE ZA ZUNANJE ZADEVE, TO JE PODROČJE TRGOVINE,</font></b><font size="4"> ki bo v Ženevi 29. novembra 2021. Gradivo k tej točki smo prejeli od Vlade 25. novembra na podlagi 8. člena Zakona o sodelovanju med Državnim zborom in Vlado v zadevah Evropske unije. Še enkrat prosim, državnega sekretarja, gospoda Simona Zajca iz Ministrstva za gospodarski razvoj in tehnologijo, da nam predstavi predlog zasedanja. Izvolite. </font><br/>
<br/>
<b><font size="4">SIMON ZAJC</font></b><font size="4">: Hvale lepa. Spoštovani, izhodišče, oziroma od 30. novembra do 3. decembra 2021 bo v Ženevi potekala 12. ministrska konferenca Svetovne trgovinske organizacije WTO. Izhodišča za udeležbo delegacije Republike Slovenije na zadevni konferenci ter povezani Predlog Stališča Republike Slovenije do Predloga Sklepa sveta o stališču, ki se na konferenci zastopa v imenu Evropske unije, ki jih je Vlada potrdila 18. oziroma 25. novembra in so bili Državnemu zboru posredovani v seznanitev. Danes obravnavamo gradivo Izhodišča za udeležbo delegacije Republike Slovenije na Svetu Evropske unije za zunanje zadeve v Ženevi se na omenjeni gradivi neposredno navezuje. Zasedanje Sveta EU za zunanje zadeve bo namreč potekalo vzporedno z 12. ministrsko konferenco WTO in bo namenjeno usklajevanju stališč Evropske unije. Preden pa preidem na obravnavo današnjega gradiva, zato dovolite da na kratko predstavim zadnje stanje priprav na 12. ministrsko konferenco WTO in tudi pričakovane rezultate. Za obstoj in relevantnost WTO kot organizacije bo uspešna ministrska konferenca z omenjenim naborom konkretnih rezultatov ključnega pomena. Poleg rednega pogajalskega dela bo bistveno, da se na njej postavi tudi temelje za reformo WTO. Samo nekaj dni pred začetkom konference je pa stanje pogajanj sicer precej zaskrbljujoče, saj je pripravljenost za sprejemanje kompromisov nekaterih držav zelo majhna. Nabor pogajalskih področij je zelo širok in zajema recimo ribiške subvencije, številna vprašanja na področju kmetijstva, potem odziv trgovine na pandemijo, reformo WTO, vlogo trgovine pri reševanju okolijskih vprašanj, fluliratelarne pobude na področju domače zakonodaje, potem e-trgovine, olajševanje investicij za razvoj in trgovine za mikro, mala in srednja podjetja. Razvojna vprašanja, vključevanje malih gospodarstev v trgovino. Vprašanje enakosti spolov in opolnomočenja žensk na področju trgovine in drugo. V primeru pozitivnega razvoja pogajanj bi lahko pravno zavezujoče multilateralne dogovore dosegli na področju ribiških subvencij, odziva trgovine na pandemijo COVID-19, preglednosti v kmetijstvu in odpravi izvoznih omejitev za nekomercialne humanitarne nabave svetovnega programa OZN za hrano. Na ostalih področjih pa je realno pričakovati le politične izjave, ki bi določile delovni program z jasnimi cilji in časovnicami po konferenci. Vsaj v nekaterih primerih. Stališče Evropske unije bo na konferenci zastopala Evropska komisija, ki se bo, kot rečeno, v tej zvezi z državami članicami usklajevala v okviru zasedanja Sveta EU za zunanje zadeve. Glede na aktualno predsedovanje Svetu EU bo Svetu za zunanje zadeve predsedovala Slovenija. Na zasedanju bodo obravnavani naslednji predlogi: Prvič, predlog zaključkov sveta na začetku</font><br/>
<br/>
<b><font size="4">12. TRAK (HK)- 11.05</font></b><br/>
<br/>
<font size="4">(nadaljevanje): dvanajste  ministrske konference WTO. Pod drugo, predlog zaključkov sveta na koncu 12. ministrske konference WTO in predlog Sklepa sveta o določitvi stališča, ki ga zavzame Evropska unija na 12.ministrski konferenci Svetovne trgovinske organizacije. Na prvem zasedanju sveta, ki bo potekalo dan pred začetkom ministrske konference lahko pričakujemo najprej potrditev prvega paketa zaključkov sveta, ki dajejo splošne politične usmeritve EU za pogajanja in pa potrditev predloga Sklepa Sveta o stališču, ki se v imenu EU zastopa na MC 12, glede pravno zavezujočih instrumentov. S tem bo dana vsebinska usmeritev Evropski komisiji za pogajanja na tej konferenci. Med zaključki iz prvega paketa naj izpostavim predvsem zavezo Evropske unije odprtemu in na pravilih temelječemu multilateralnemu trgovinskemu sistemu v jedru katerega je modernizirani WTO. Potrebo po zaključku pogajanj o ribiških subvencijah, pomen odziva WTO na pandemijo COVID 19, pomen reforme WTO vključno z vzpostavitvijo delovne skupine v ta namen. Uravnotežene rezultate na področju kmetijstva in pozdrav zaključka pogajanj o domači zakonodaji. V zaključkih se posebej izpostavlja tudi pomen plulilateralnih pobud in potrjuje osnutke skupnih deklaracij oziroma izjav na posameznih prej omenjenih področjih. Drugi paket zaključkov, ki se bo nanašal na konkretne rezultate bo dokončno oblikovan ob koncu ministrske konference in ga bo Svet EU za zunanje zadeve potrdil takrat. Kot rečeno, pa bodo ministri na zasedanju Sveta potrdili tudi predlog Sklepa sveta o stališču, ki se v imenu EU zastopa na ministrski konferenci in se nanaša na odločitve, ki bodo, v primeru potrditve na ministrski konferenci za EU pravno zavezujoče. Zadevne odločitve se nanašajo na vsebine s področja z ribištva, kmetijstva, trgovine in zdravja, tukaj vključno s trgovinskim vidikom pravic intelektualne lastnine, potem posebne obravnave za najmanj razvite države, uradnih obvestil in trgovinskih vprašanj. Ker bo vsebina konkretnega dogovora odvisna od razvoja pogajanj na ministrski konferenci bo moralo biti tudi besedilo sklepa sicer dokončno potem definirano in potrjeno ob koncu ministrske konference. Kot država, ki predseduje Svetu EU je bila Slovenija neposredno do zdaj vključena že v pripravo in usklajevanje zadevnih predlogov v Bruslju. V funkciji predsedujoče države pa bo, kot rečeno, tudi na zasedanjih Sveta EU za zunanje zadeve ter povezanih zasedanjih Odbora za trgovinsko politiko v Ženevi. Glede na stanje pogajanj in še res številna odprta vprašanja pričakujemo intenzivno dogajanje in usklajevanja. Hvala za pozornost. </font><br/>
<br/>
<b><font size="4">PODPREDSEDNIK NIK PREBIL</font></b><font size="4">: Hvala tudi vam državni sekretar za vašo predstavitev in s tem prehajamo na razpravo pri 8. točki dnevnega reda. Želi kdo razpravljati? Ugotavljam, da ne in razpravo zaključujemo. Na glasovanje pa dajem predlog sklepa, ki se glasi: »Odbor za zadeve Evropske unije se je seznanil z Izhodišči za udeležbo delegacije Republike Slovenije na zasedanju Sveta Evropske unije za zunanje zadeve, trgovina, ki bo v Ženevi od 29. novembra 2021 do 3. decembra 2021 in jih podprl. Glasujemo.</font><br/>
<font size="4">Začenjam glasovanje. Glasovanje je končano. </font><br/>
<font size="4">Kdo je za? (5 članov.) Kdo je proti? (Nihče). </font><br/>
<font size="4">Ugotavljam, da je sklep sprejet. </font><br/>
<br/>
<font size="4">S tem zaključujem 8. točko dnevnega reda in se sodelujočim pri tej točki tudi zahvaljujem. </font><br/>
<br/>
<font size="4">Prehajamo pa na zadnjo in sicer </font><b><font size="4">9. TOČKO DNEVNEGA REDA, TO JE ZASEDANJE SVETA EVROPSKE UNIJE ZA IZOBRAŽEVANJE, MLADINO, KULTURO IN ŠPORT, KI BO V BRUSLJU OD 29. DO 30. NOVEMBRA 2021. </font></b><font size="4">Gradivi smo prejeli od Vlade 25. novembra, tega leta, na podlagi 8. člena Zakona o sodelovanju med Državnim zborom in Vlado v zadevah Evropske unije. Na tem mestu prosim državnega sekretarja </font><br/>
<br/>
<b><font size="4">13. TRAK (HK)- 11.10</font></b><br/>
<br/>
<font size="4">(nadaljevanje) iz Ministrstva za izobraževanje, znanost in šport, gospoda Damirja Orehovca, državnega sekretarja, da nam predstavi izhodišča Republike Slovenije za to zasedanje. Izvolite. </font><br/>
<br/>
<b><font size="4">DAMIR OREHOVEC</font></b><font size="4">: Hvala lepa predsedujoči za besedo. Spoštovana poslanka in poslanci, naj povem, da bo naše ministrstvo oziroma naša ministrica vodila zasedanje ministrov na področju izobraževanja, na področju mladine in pa na področju športa. Naj na kratko predstavim najprej področje izobraževanja. Torej, ministri bodo sprejeli Resolucijo sveta o novem evropskem programu za učenje odraslih 2030. Pomeni, da se stara iztekla in se novi strateški dokument, z novimi usmeritvami za področje učenja odraslih, torej, bo sprejet za naslednjih deset let. Potem priporočila o pristopih kombiniranega učenja za visoko kakovostno vključujoče primarno in sekundarno izobraževanje in sicer dokument je v veliki meri odziv na spremembo izobraževanja zaradi COVID-a 19. Potem Resolucijo o strukturi opravljanja strateškega okvira za evropsko sodelovanje v izobraževanju in usposabljanju pri uresničevanju evropskega prostora izobraževanja in širše za naslednjih deset let. In sicer mehanizem opravljanja ohranja vse že mehanizme, ki so veljali do sedaj in dodaja novega in sicer usklajevanje odbora, torej skupine na visoki ravni. Poleg teh treh stvari bodo še opravili razprave in sicer javno razpravo kot prispevek k ministru za izobraževanje k strukturnemu dialogu o digitalnem izobraževanju in spretnostnih. Torej, gre za proces, ki vodi Evropska komisija in v okviru katerega bo v prihodnjem letu razpravljale tudi druge, torej formacije svetov, za telekomunikacije, za poslovanje, finance in gospodarstvo. In pa razpravo ob delovnem kosilu o vlogi in izobraževanju in pa usposabljanju med in po COVID epidemiji. Gre za nadaljevanje razprave, ki se je začela že v času finskega predsedovanja 2019 in je zaradi pandemije še bolj aktualna in s to temo bodo potem nadaljevali tudi Francozi v času njihovega predsedovanja. </font><br/>
<font size="4">Še za mladino. Torej, na mladini bo pa seveda zasedanje Sveta ministrov. Predviden je sprejem sklepov Sveta o varovanju in ustvarjanju odprtih, dostopnih, vključujočih in varnih državljanskih prostorov za mlade, ki olajšajo smiselno participacijo mladih. Gre za to, da mladim zagotovimo prostor za participacijo v družbi. Potem Resolucija Sveta o zaključkih osmega cikla mladinskega dialoga EU. To pomeni, mladi so preko mladinskih konferenc v času tri nemškega, portugalskega in slovenskega predsedstva prispevali priporočila v ta dokument. Potem sklep Sveta o izvajanju Strategije EU za mlade. Ministri bodo sprejeli poročilo Evropske komisije o izvajanju strategije EU za mlade, ki je krovni dokument in ki pomaga usmerjati evropsko mladinsko politiko. Potem Resolucija o delovnem načrtu Evropske mladinske strategije 2020 / 24. Dokument predstavlja prioritete in aktivnosti naslednjih šestih predsedovanj Evropski komisiji Sveta EU in pa seveda razprava bo tudi potem potekala o tako imenovanih državljanskih prostorih, ki so bili tudi prioriteta našega predsedovanja. Kako lahko ustvarimo, kako varujejo državljanske prostore za mlade in jih bodo tudi na nek način podpirali, kajti dogaja se, da se torej ti državljanski prostori za možnost, torej komuniciranja, izmenjavo mnenj in pa tudi participacije na splošno po evropskih državah se krčijo. In pa še s strani športa. Ministri za šport bodo predvidoma sprejeli, torej, Resolucijo o ključnih značilnostih evropskega modela športa, ki določa skupne značilnosti tega modela. Torej, piramidalna struktura, klubska nacionalna tekmovanja, odprtost šolskih športnih tekmovanj, </font><br/>
<br/>
<b><font size="4">14. TRAK (HK)- 11.15</font></b><br/>
<br/>
<b><font size="4">	</font></b><font size="4">(nadaljevanje)dobro opravljanje in pa finančna solidarnost ter sklepe o vseživljenjski telesni dejavnosti, ki se dotika tudi spremljanja telesne dejavnosti posameznika skozi vse življenje. Ministri bodo imeli tudi dve razpravi in sicer javno razpravo o dvojnih karierah športnikov. Razprava bo namenjena izmenjavi pogledov, predstavitvi primerov dobrih praks v državah članicah, pregledu stanja in nadaljnjih korakov za spodbujanje dvojne kariere športnikov. Ob delovnem kosilu pa bodo razpravljali o prihodnjih izzivih na področju športa in vlogi EU-ja. Na primer boj proti prirejanju športnih izidov, boj proti dopingu in pa nasilju v športu. Toliko zaenkrat. Hvala lepa.</font><br/>
<br/>
<b><font size="4">	PODPREDSEDNIK NIK PREBIL</font></b><font size="4">: Hvala tudi vam državni sekretar. Prosim pa še predstavnico ministrstva za kulturo, to je danes Uršula Menih Dokl, generalna direktorica direktorata za medije, da predstavi še svoj del iz Ministrstva za kulturo. </font><br/>
<br/>
<b><font size="4">	URŠULA MENIH DOKL</font></b><font size="4">: Gospod predsedujoči, hvala lepa besedo. Pozdravljeni člani odbora. Torej, dr. Vasko Simoniti, minister za kulturo se bo z delegacijo udeležil zasedanja Sveta za izobraževanje, mladino, kulturo in šport v delu kulture, ki bo v okviru predsedovanja Slovenije v torek, 30. 11. v Bruslju. Predlagano izhodišče za udeležbo delegacije na Svetu za izobraževanje, mladino, kulturo in šport, obsega vsebinska izhodišča za Svet ministrov za kulturo, pri potrjevanju ne-zakonodajnih aktov in politične razprave ter obravnave predlaganih točk pod Razno. Gre za, na dnevnem redu, sprejem sklepov sveta o visoki kakovostni arhitekturo in novem evropskem bauhas-u, sklepov sveta o povečanju dostopnosti evropskih avdiovizualnih del in medijskih vsebin ter orientacijska razprava o kulturni dediščini ter pravici do dediščine v kontekstu trajnostnega razvoja in prihodnosti Evrope. Vsebina predlogov sklepov je bila predhodno usklajena, na ravni delovnih teles sveta. Prav tako izhodišča za politično razpravo. Pa če dovolite, da vsaj predstavim sklepe. Torej, sklepi Sveta o visoko kakovostni kulturi in pobudi novi evropski bauhaus izhaja iz ugotovitev, da je potrebno klub tehnološkemu razvoju vedno in povsod upoštevati kakovostno bivalno okolje, kjer arhitekturne rešitve povezujejo tradicijo in sodobno tehniko. Pobuda novi evropski bauhaus, ki jo je pred dobrim letom dni zasnovala Evropska komisija z namenom doseganja ciljev evropskega zelenega dogovora s pomočjo kulture in dediščine, ustvarjalnosti, raziskav in tehničnih inovacij, že navdihujejo oprijemljive projekte na terenu. Naše pričakovanje je, da se pobuda izvaja kot izrazito povezovalna in vključujoča medsektorska in podprta z zadostnimi finančnimi sredstvi. Novi evropski bauhaus ima potencial, da preraste v evropsko gibanje, ki pa ga bo morala dopolniti implementacija na nacionalni ravni. Drugi so sklepi sveta o povečanju dostopnosti in konkurenčnosti evropskih avdiovizualnih in medijskih vsebin, katerih namen je spodbuditi države članice in evropsko komisijo, da v okviru svojih pristojnosti sprejmejo ukrepe ali promovirajo rešitve s katerimi bodo omogočile avdiovizualnemu in medijskemu sektorju konkurenčno prednost na evropskem in mednarodnem trgu, saj je ta hkrati tudi trg velikih spletnih ponudnikov storitev na zahtevo. Predlagani ukrepi poudarjajo pomen oblikovanja rešitev, ki bodo na digitalnem trgu pripeljale do boljše vidnosti in dostopnosti evropskih avdiovizualnih in medijskih vsebin in omogočile uporabnikom, dejanski dostop do evropskih vsebin. Celota teh ukrepov je vključena za spoštovanje kulturne in jezikovne raznolikosti kot tudi celovitost in verodostojnost medijskih vsebin v evropski uniji. Na kratko, pod točko razno bodo informacije o prihodnjem predsedstvu, vemo da nas nasledi Francija, imenovanja finskega mesta Oulu za kulturno prestolnico 2026 ter nekatere druge teme s področja okrevanja in statusa na področjih kulturnih in kreativnih sektorjev. Čisto za konec pa se bo </font><br/>
<br/>
<b><font size="4">15. TRAK (HK)- 11.20</font></b><br/>
<br/>
<font size="4"> (nadaljevanje): minister, dr. Simoniti, udeležil premierne projekcije slovenskega filma Kapa, ki ga pripravlja Združenje evropskih filmskih agencij v Bruslju, kot del predstavljanja kulture in ustvarjalnosti predsedujoče države. Hvala lepa. </font><br/>
<br/>
<b><font size="4">PODPREDSEDNIK NIK PREBIL</font></b><font size="4">: Hvala lepa tudi vam z vašo predstavitev s strani področja, ki se nanaša na Ministrstvo za kulturo. S tem pa prehajamo na razpravo poslank in poslancev. Glede na to, da prijavljenih ni, mi dovolite, da sam podam nekaj komentarjev pri tej točki. </font><br/>
<font size="4">Želim pa se navezati zgolj in izključno samo na zasedanje, ki se nanaša na mlade. Zdaj ta dokument, v kolikor mi je znano, pri prvi točki torej, obvarovanju in ustvarjanju državljanskih prostorov za mlade je vsekakor plod nekih opazovanj, ki pravzaprav niti ni tako zelo težko, vsak ki malo opazuje situacijo danes mu je jasno, da se prostor za mlade krči in pa da imajo mladi manj priložnost, da aktivno sodelujejo pri oblikovanju svoje prihodnosti. Zdaj, glede na to, da je od mladih odvisno kakšna bo prihodnost, je seveda prav in edino pošteno, da pri oblikovanju te prihodnosti in tudi svoje, v končni fazi, tudi sodelujejo. Zdaj, na ravni Evropske unije je le prevladalo neko skupno strinjanje, da se podpre ta aktivna participacija, aktivna družba, da se mladim  zagotovi vire, tako za družbeno, kot tudi politično sodelovanje v vseh procesih in to se navezuje nekako tudi na drugo točko, resolucijo, ki govori o zaključkih osmega cikla mladinskega dialoga evropske unije, kjer je pravzaprav namen, da se nekako krepi demokratična participacija in pa tudi avtonomija mladih ter se zagotovi namenski prostor za mlade na vseh področjih družbe. Meni se zdi, da bi bilo dobro, da ne nazadnje te zaključke spoštujejo tudi države članice posamezne in predvsem da to tudi izvajajo. Zdaj, ključna priporočila glede strategije, je to, kot rečeno, da se sliši glas mladih, da pa si odločevalci, torej, mi v nacionalnih parlamentih in pa tudi izvršilne oblasti, prizadevajo za boljšo sinergijo med izmenjavo mnenj, nenazadnje na vseh področjih politik, ki vplivajo na mlade. To pomeni, da je treba z mladimi voditi ustrezen dialog in imeti z njimi ustrezno delovanje. Ti sklepi, ki se navezujejo na strategijo, bi omogočili tudi priporočili, da se učinkovito uporabljajo programi in sredstva Evropske unije, kot je recimo Erazmus plus, ki je resnično dober program in seveda podpiram njegovo še večjo širjenje, pa potem imamo tudi Evropsko solidarnostno enoto, obzorje Evropa in še številne druge zadeve, ki se tičejo mladih. Se pravi, je moja želja v tem, da bi bili tudi sklepi, predvsem na tem področju mladih, seveda tudi sprejeti. Mogoče za zaključek, kar se tiče državljanskih prostorov za mlade. Mi vsi vemo, da poteka Konferenca o prihodnosti Evrope, v kateri je s strinjanjem vseh deležnikov Evropske unije, prevladalo mnenje, da so mladi ključen del te konference in zato si želim, da tudi v Sloveniji morda pridemo do debate, kjer lahko mladi povejo njihove želje, njihova pričakovanja, njihove usmeritve do prihodnosti, tako Republike Slovenije kot prihodnosti Evrope. Kot ključno, bom pa navedel to, kar sem navedel že v številnih prispevkih svojih, to da se mlade nenazadnje ne samo posluša, ampak tudi sliši, predvsem pa da mlade upoštevajo vključno s to, ki je danes tukaj. Kot veste vedno glasno zagovarjam in tudi z zelo jasno usmeritvijo mlade in njihov razvoj in pa njihovo udejstvovanje in to bom storil še naprej, kljub mojemu pa nestrinjanju z obstoječo ministrico na področju šolstva in pa z njenimi rezultati, bom vseeno ta izhodišča, ki se pač tičejo predloga in dela mladih, ne glede na to, da so vezana še na druga področja, danes tudi podprl. </font><br/>
<font size="4">Če ni več želje po razpravi, kolegice in kolegi razpravo zaključujem in dajem na glasovanje predlog sklepa, ki se glasi: »Odbor za zadeve Evropske unije se je seznanil z Izhodišči za udeležbo delegacije Republike Slovenije na zasedanju Sveta Evropske unije za izobraževanje, mladino, kulturo in šport, ki bo v Bruslju 29. in 30. novembra 2021</font><br/>
<br/>
<b><font size="4">16. TRAK (HK)- 11.25</font></b><br/>
<br/>
<font size="4">(nadaljevanje): in jih podprl.« Glasujemo. </font><br/>
<font size="4">Začenjam glasovanje. Glasovanje je končano. </font>
<ul>
<ul><font size="4">Kdo je za? (8 članov.) Kdo je proti? (Nihče).</font><br/>
<font size="4">Ugotavljam, da je sklep sprejet. </font></ul>
</ul>
<br/>
<font size="4">S tem končujem 9. točko dnevnega reda in pa 123. sejo Odbora za zadeve Evropske unije. </font><br/>
<font size="4">Spoštovani želim vam lep preostanek dneva in lep prihajajoč vikend. Hvala lepa. </font><br/>
<br/>
<b><font size="4">Seja je končana 26. novembra 2021 ob 11.26.</font></b>
</root>