<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">KOMISIJA ZA NADZOR JAVNIH FINANC</font></b><br/>
<b><font size="4">6. seja</font></b><br/>
<br/>
<b><font size="4">(9. maj 2019)</font></b></p></div><br/>
<b><font size="4">Sejo je vodil dr. Anže Logar, predsednik komisije.</font></b><br/>
<b><font size="4">Seja se je začela ob 9.01. </font></b><br/>

<ul><font size="4">1.	</font><b><font size="4">TRAK: (DAG) </font></b></ul>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Lep pozdrav! Začenjam 6. sejo Komisije za nadzor javnih financ. </font><br/>
<font size="4">	Obveščam vas, da so zadržani in se seje ne morejo udeležiti naslednji člani komisije: gospod Janez Janša in gospod Jernej Vrtovec. Na seji kot nadomestni član komisije sodeluje Franc Kramar namesto Vojka Starovića.</font><br/>
<br/>
<font size="4">	Prehajamo na določitev dnevnega reda seje komisije.</font><br/>
<font size="4">	S sklicem seje ste prejeli dnevni red, in sicer: točka 1, letno poročilo Računskega sodišča Republike Slovenije za leto 2018 in točka 2, poročilo Ministrstva za finance o opravljenih postopkih inšpekcijskega nadzora nad porabo sredstev državnega proračuna v obdobju od 1. 7. do 31. 12. 2018. Ker v poslovniškem roku nisem prejel predlogov za spremembo dnevnega reda, je določen, kot je bil predlagan s sklicem seje. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - LETNO POROČILO RAČUNSKEGA SODIŠČA REPUBLIKE SLOVENIJE ZA LETO 2018. </font></b><br/>
<font size="4">	Pri tej točki je komisija matično delovno telo. Poročilo je bilo objavljeno na spletnih straneh Državnega zbora. Kot gradivo ste prejeli mnenje Državnega sveta z dne 11. 4. 2019, ki je bilo prav tako objavljeno na spletnih straneh Državnega zbora. K tej točki smo s sklicem povabili predsednika Računskega sodišča, gospoda Tomaža Vesela, Državni svet in Računsko sodišče Republike Slovenije. </font><br/>
<font size="4">	Skladno s tradicijo prosim predsednika Računskega sodišča, gospoda Vesela, da poda uvodno predstavitev poročila.</font><br/>
<br/>
<font size="4">	</font><b><font size="4">TOMAŽ VESEL: </font></b><font size="4">Hvala lepa, gospod predsednik. </font><br/>
<font size="4">	Morda res kratko nekaj statističnih podatkov, za katerimi stojijo tudi neke razlage oziroma trendi dela Računskega sodišča.</font><br/>
<font size="4">	Najprej bi uvodoma rad rekel, ne da se oproščam za obliko, v kateri je Računsko sodišče poslalo letno poročilo, ki ga nismo natisnili, vezali in naredili nekaj sto izvodov, ampak smo vam ga poslali zgolj v taki obliki, da si ga sprintate. V nasprotju z ravnanjem drugih institucij smo ocenili, da ni nekega posebnega razloga, če pa morda vendar vztrajate pri tem, da je tudi bolj oblično, je pa seveda to vaša odločitev, ki jo bomo spoštovali. Je pa tudi oblikovano in narejeno v celoti na Računskem sodišču s pomočjo vseh naših sodelavcev. </font><br/>
<font size="4">	Ključni rezultati dela Računskega sodišča v lanskem letu. Izdali smo 62 revizijskih poročil, plus 2 zbirni poročili, ker smo nekaj prečnih revizij vendar naredili z več revidiranci. Obenem smo izdali tudi 26 porevizijskih poročil, kar je povsem primerljivo z lanskim letom oziroma s preteklimi leti in je to nekje obseg, ki ga je Računsko sodišče s tem kadrovskim sestavom pravzaprav sposobno narediti. </font><br/>
<br/>
<b><font size="4">2. TRAK: (DAG) - 9.05</font></b><br/>
<br/>
<b><font size="4">	</font></b><font size="4">(nadaljevanje) V praksi to pomeni, da na manj kot tri dni v povprečju izdamo eno revizijsko ali porevizijsko poročilo, kar pomeni, da imamo nek dober utečen aparat. Revidirali smo 102 revidiranca v vseh teh revizijskih poročilih v letu 2018, toliko jih je bilo navedenih kot revidirancev. Pomembno se mi zdi, da smo izdali oziroma izvedli 689 ukrepov, ki so bili izvedeni med izvajanjem revizij oziroma v porevizijskih postopkih v vseh teh revizijah. To je številka, ki je kar višja od preteklih let. Namreč, z revidiranci imamo v zadnjem času tudi tak dogovor, da poskušamo že čim več odpraviti, popraviti, izboljšati v teku izvajanja revizij, in moram reči, da nam revidiranci v glavnem kar sledijo. Izdali smo 293 priporočil na podlagi tako izvedenih revizijskih poročil oziroma revizij. Vsaj za nekatera priporočila, kjer imamo informacije, da se ta priporočila ne upoštevajo v pomembnem obsegu, pa nameravamo revidirance s predrevizijsko poizvedbo ali pa morebiti celo z dodatno »follow-up« revizijo povprašati za razloge, zakaj se ta priporočila v celoti ne upoštevajo. Posebej nas veseli - »veseli«, torej, posebej smo zadovoljni, da je število prejetih pobud, ki jih prejemamo, pravzaprav zelo primerljivo s prejšnjimi leti. Pobude nam ne padajo, je pa zanimiv trend, da je čedalje manj pobud, ki so anonimne pobude, so zelo strukturirane pobude, kar seveda, ker jih je bilo 383 v preteklem letu, od tega 5 pobud Državnega zbora, ki smo jih dolžni upoštevati, nastaja neka imanentna vrzel v pričakovanju. S številom revizij, ki jih lahko izvedemo, če jih seveda primerjamo s pobudami, ki jih prejemamo, in tudi potrebami, ki jih mi vidimo, da bi morale imeti nek prioritetni vrstni red revidiranja, ne moremo doseči vseh tistih, ki so zainteresirani iz takšnih ali drugačnih razlogov. Del tega gre gotovo pripisati tudi volitvam v letu 2018, tega se seveda zavedamo, vendar obenem je zanimivo, da se pobude ne vežejo toliko več na osebne situacije posameznikov, ampak stališča institucij, svetniških skupin, ne nazadnje tudi kakšne poslanske skupine, strokovnih organizacij, kot so Gospodarska zbornica, nekatere druge zbornice, tako imamo že kar reden način komuniciranja, obenem skorajda z vsemi inšpekcijskimi organi, pa tudi s policijo. </font><br/>
<font size="4">	V Državnem zboru ali Državnem svetu smo imeli devet obravnavanih poročil v letu 2018, tako v Državnem zboru kot Državnem svetu skupaj, kar ocenjujemo, da ni ravno impresivna številka in bi si morda za nekatera revizijska poročila vendarle želeli tudi obravnavo na kakšnem od pristojnih odborov. Zlasti iz razloga, tam, kjer zahtevamo odziv na poročila, pa morda z njimi nismo najbolj zadovoljni, ker so takšne obravnave na nek način posreden pritisk na revidirance, da upoštevajo ne samo popravljalne ukrepe, ki jih morajo, ampak tudi priporočila, ki jih Računsko sodišče da. </font><br/>
<font size="4">	Naša pomembna funkcija, ki se je tako v preteklem letu zopet izkazala kot zelo pomembna, zlasti pa to velja za prvih nekaj mesecev tega leta, izdajamo kar veliko pisnih odgovorov na vprašanja uporabnikov javnih sredstev, torej dajemo mnenja o javnofinančnih vprašajih zelo različnim uporabnikom, in teh mnenj je bilo pisno izdanih 168 v lanskem letu, to je tisto delo, ki se pravzaprav v javnosti ali drugače praktično ne prepozna. Gre pa za zelo konkretne opredelitve o posameznih ravnanjih in je tudi paleta institucij, ki se na nas obračajo, izjemno široka. Lansko leto je zaznamovala tudi ena, bom rekel, ekstenzivna medijska pozornost za delo Računskega sodišča, tako smo imeli skorajda 5 tisoč medijskih objav, ki so se neposredno vezale na Računsko sodišče, kar je za nas veliko in predstavlja veliko delo. Obenem pa zlasti nekaj revizij, ki </font><br/>
<br/>
<b><font size="4">3. TRAK: (DAG) - 9.10</font></b><br/>
<br/>
<b><font size="4">	</font></b><font size="4">(nadaljevanje) se dotikajo res življenja vseh posameznikov ali pa vseh nas, logično, da imajo takšen odmev. Naj omenim, recimo, vprašanje ustreznosti pitne vode v Republiki Sloveniji, vprašanje šolske prehrane, obvladovanja debelosti otrok, vse tiste teme, ki se vežejo na zdravstvo ali na socialo ali pa na kvaliteto življenja vsakega posameznika, imajo seveda zelo velik odmev in z večjo diskusijo v javnosti morda priti tudi do kakšnih takšnih ali drugačnih rešitev. </font><br/>
<font size="4">	Naj omenim še to, da imamo, če se dotaknemo nekoliko sredstev v lanskem letu, zelo velik obseg naših sredstev alociranih na plače, dodatke in druge prejemke ter prispevke, torej povedano preprosto, na plače, kar 92 %, da nam le 5 % predstavljajo materialni stroški in 3 % investicije in investicijsko vzdrževanje. Takšna struktura je že kar nekaj let in se tudi v letošnjem letu pravzaprav bistveno ne spreminja oziroma se spreminja v toliko, da so se plače javnim uslužbencem povečale in je ta struktura še večja zaradi dogovora med sindikati in Vlado. Kar pa v praksi povzroča nekaj nezadovoljstva oziroma težav, naj jih kar omenim na tem mestu. Konec letošnjega leta bo vsaj 14 naših javnih uslužbencev, sicer revizorjev, na katerih tudi pomembno sloni delo Računskega sodišča, doseglo 57. plačni razred, kar pa pomeni, da imajo vrhovni državni revizorji, ki vodijo najtežje revizije v Sloveniji, v domeni revizijskih aktivnosti, pa jih lahko primerjamo pravzaprav s komerkoli, od revidiranja Banke Slovenije do še česa drugega, nižjo plačo od javnih uslužbencev. In to je neke vrste tudi poziv, da se ta vprašanja teh novo povzročenih nesorazmerij odpravijo; to velja seveda tudi za sekretarja Računskega sodišča, torej za vse funkcionarje, razen treh članov Računskega sodišča, in takšno stanje ne more biti v nedogled. To seveda ni napoved, da bi vrhovni državni revizorji opustili vero v svoje delovanje, ampak je bolj poziv v resen premislek, kaj se pravzaprav s funkcionarskimi plačami dogaja, in ta pomislek tudi javno izražamo. </font><br/>
<font size="4">	Morda velja omeniti še nekoliko več to sodelovanje z mediji in različnimi javnostmi. Računsko sodišče samo pripravlja za lažjo predstavitev in razumevanje naših revizijskih poročil, ki so včasih zelo kompleksna, tako imenovane infografike, različne nivoje predstavitev, kjer si  javnost lahko pridobi informacije v zelo kratkem času, kajti prišli smo do spoznanja, da je revizijska poročila težko tako skrajšati, da jih spravimo na nekaj strani, mislim, da tudi ni korektno do revidirancev in navedb revidirancev, temveč z infografikami vendar poskušamo predstaviti tisto, kar je na nek način ključno. Zelo smo zadovoljni, da smo lani uspeli tudi popolnoma prenoviti spletišče Računskega sodišča, in to več ali manj z aktivnostmi naših uslužbencev ter sodelavcev. In imamo tudi obisk na spletnih straneh Računskega sodišča zelo impresiven, da je pomembna referenčna točka, na nas se večkrat obračajo študenti, tisti, ki pripravljajo diplomske naloge in tako naprej, z njimi tudi dobro sodelujemo. Dobro sodelujemo tudi s fakultetami, ki nas večkrat obiščejo, skratka, na tem področju smo kar precej aktivni. </font><br/>
<font size="4">	Velja izpostaviti, da je bilo lansko leto zelo dinamično, tudi kar se tiče mednarodnega sodelovanja. Na 23 sestankih, srečanjih, konferencah in tako naprej, ki se jih je kdorkoli od Računskega sodišča udeležil v lanskem letu, smo na 20 od teh srečanj imeli aktivno participacijo, kar pomeni, da smo nekaj pomembnih mednarodnih dogodkov, kot je Contact Committee in nekatere druge, v okviru Evropske unije celo vodili, na vseh ostalih 20 pa smo imeli predstavitve naših dosežkov, naše metodologije. Skratka, v mednarodnem evropskem prostoru smo pomembna referenčna točka. To mirno lahko trdim, to tudi v </font><br/>
<br/>
<b><font size="4">4. TRAK: (TB) – 9.15</font></b><br/>
<br/>
<font size="4">	(nadaljevanje) revizijskem poročilu navedeno, s tem, da je seveda interes, zlasti držav, s katerimi smo včasih sobivali v skupni državi in tudi okoliških, drugih okoliških držav, tako velik za, po sodelovanju s slovenskim računskim sodiščem, da nas to spravlja v neke vrste zadrego, kajti nimamo resursov, ki bi jih lahko alocirali v njihove potrebe, ne? Tudi v, ali pa recimo v sodelovanje v »tvining« programih, kjer smo redno vabljeni in naprošeni, ampak, če bi se posluževali takih aktivnosti, seveda takšnega obsega dela enostavno ne moremo naredit in vedno tehtamo med tem, da vendarle svoje moči v čim večji meri, na nek način, res damo revizijam, ne pa toliko tem načinom sodelovanja.</font><br/>
<font size="4">	Z odgovori na javnofinančno vprašanje, se je lani precej povečalo število potreb po javnofinančnim svetovanjem računskega sodišča, neposredno ne toliko na same predpise, mnenja o predpisih, ampak predvsem mnenja ob kompleksnejših vprašanjih, povezanih z dejstvom, da se Zakon o javnih financah že nekaj let pravzaprav ni spremenil in ne sledi, bom rekel, potrebnim trendom eventuelnih sprememb in nas žalosti dejstvo, da smo sodelovali že vsaj v enim, improviziram, morda triindvajsetih delovnih skupinah za popravke Zakona o javnih financah.</font><br/>
<font size="4">Obstaja kar obsežen dosje na računskem sodišču, vsaj med temi pripombami in ki generirajo kar nekaj težav in upamo, da bo do prenove tega predpisa prišlo, obenem pa, moram omenit, da zlasti pri izvajalcu negospodarskih javnih služb, torej, v domeni zdravstva, kulture, sociale, so zadnja leta precej dinamična tudi iz vidika njihovih finančnih rezultatov, ki na nekaterih delih niso najboljša, obenem se pa pri izvajalcu gospodarskih javnih služb odpirajo številna vprašanja, kot so vprašanja ustreznosti kalkulacije cen za izvajanje gospodarskih javnih služb, pri katerem smo precej sodelovali, precej smo sodelovali tudi z lokalnimi skupnostmi, kajti kar nekaj zadreg nastaja seveda v zvezi z vprašanjem povprečnine, primerne porabe občin in tako naprej. Lahko rečem, da bo računsko sodišče spremljalo dogovor oziroma realizacijo tega načrta za delovne skupine slovenskih lokalnih skupnosti in Vlade, glede vprašanja povprečnine. To je vprašanje, ki nas zelo zanima ali pa tudi debirokratizacije ureditve lokalne samouprave.</font><br/>
<font size="4">Precej je bilo aktivnosti povezano tudi z poslovanjem političnih strank, predvsem pa z organiziranjem volilnih kampanj, povezano z dejstvom seveda, da gre za volilno leto, tako kot zdaj, tudi v tem trenutku, zato se je računsko sodišče odločilo, na podlagi obsežne revizijske prakse v zadnjih letih in tudi na podlagi pozivov nekaterih organizatorjev volilnih kampanj, da so nekatere določbe v Zakonu o volilni in referendumski kampanji tako neživljenjske - in s to obzervacijo se seveda strinjamo – da smo se odločili, da se aktivno posežemo v nekaj predlogov za spremembe Zakona o političnih strankah in Zakona o volilni in referendumski kampanji in smo opravili razgovore z sekretarji parlamentarnih političnih strank, v teh dneh pa smo poslali svoje predloge ali pa pomisleke, tudi vodjam poslanskih skupin in vsem strankam in seveda tudi resornemu ministru. V kolikor bo naše sodelovanje še potrebno, smo seveda vsem na voljo, ker mislimo, da je potrebno pri obeh predpisih priti do, nedvomno, do sprememb.</font><br/>
<font size="4">Posebej smo zadovoljni in to je bil velik del, velika naloga računskega sodišča, da je bilo 18 zaposlenih vključeno v izobraževanje za naziv državni revizor, ki smo, kajti to izobraževanje je po zakonu obvezno in ga organizira in izvede, tudi izvede, računsko sodišče, v sodelovanju tudi z nekaj zunanjimi izvajalci, vendar je to izobraževanje izjemno pomembno, kajti zdaj tudi nove generacije, ki smo jih zaposlili v zadnjih letih, pravzaprav imajo nazive državni revizor, ki ga drugje ne morejo dobit. Skratka, smo se pravočasno, kljub krizi zaposlovanja, nekako uspeli razumno pomladiti in nova generacija revizorjev praktično že res samostojno opravlja delo in moram reči, da sem zelo zadovoljen</font><br/>
<br/>
<b><font size="4">5. TRAK: (VIP) – 9.20</font></b><br/>
<br/>
<font size="4">	(nadaljevanje) kar se tega tiče in se zahvaljujem zlasti kolegici Planinškovi, ki se je zelo angažirala pri izvajanju tega izobraževanja. S politiko zaposlovanja predvsem mlajših kadrov, ki jih želimo sami vzgojiti, bomo nadaljevali tudi v prihodnje. S tem bomo letos angažirali določen kadrovski načrt, ki ga imamo. Prvič, odkar je ta veljaven. Upam, da nam to uspe. </font><br/>
<font size="4">	Imamo pa eno konkretno zadrego in sicer organizacijsko, administrativno in tehnično podporo nudimo tudi Fiskalnemu svetu, ki deluje v naših prostorih in mu pravzaprav zagotavljamo vso podporo. Pa vendarle pazimo, na nek način, da sta to dve popolnoma neodvisni inštituciji, v katerih se neke strokovne presoje ali pa odločitve računskega sodišča ali pa Fiskalnega sveta pravzaprav ničemer ne prekrivajo. In tu imamo te razdelane instrumente. Vendar imamo enostavno prostorsko stisko, ki je nesprejemljiva in jo moramo rešiti. Na nek način, mislim, da bomo v sodelovanju z Vlado in Fiskalnim svetom, ne nazadnje tudi uredili.</font><br/>
<font size="4">	Letos računsko sodišče praznuje 25 letnico svojega delovanja, obstoja in sprejema Zakona o računskem sodišču in tudi imenovanja prvih članov računskega sodišča. To je zgolj eden izmed razlogov, zakaj računsko sodišče - pa daleč od tega, da je najpomembnejši - zakaj Računsko sodišče namerava v prihodnjih tednih, mesecu, predlagati spremembe zakona o računskem sodišču. In bi vas izjemno prosil za pozornost zdaj ali ob kateri koli drugi priložnosti, da bi vam predstavili kaj so tiste spremembe, s katerimi bi lažje učinkovito delali, predvsem pa hitreje izdajali revizijska poročila.</font><br/>
<font size="4">	Morda naj navržem samo eno vprašanje, ki se nam že leta pojavlja kot neke vrste ovira. Mogoče se naši revidiranci - dovolite, da se vas izposodim kot predstavnico naših revidirancov - ne bodo strinjali s to ugotovitvijo, ampak … Zahteva za popravljalne ukrepe, ki je za računsko sodišče izjemnega pomena in je tudi v evropskem prostoru tretirana kot neke vrste dobra praksa, kajti vse vrhovne revizijske institucije tega instrumenta nimajo. Daleč od tega. Navaja, da imamo lahko popravljalne ukrepe z zahtevo največ v roku 90 dni. V roku 90 dni, treh mesecev, pa se da urediti relativno malo operativnih stvari do konca, definitivno pa ne sistemskih. Niti do resne spremembe kakšnega od podzakonskih predpisov, v praksi, se težko pride v tem času. In to se je v zadnjih letih izkazalo kot izjemen problem nam in revidirancem. Dobro, verjetno revidirancem nekoliko manj kot nam, kajti enostavno ne moremo biti dovolj operativni in se moramo na nek način zadovoljiti s tako imenovanimi načrti aktivnostmi, ki jih revidiranci pripravljajo. S tem ste tudi vi seznanjeni. Povratne zanke o preveritvi teh načrtov aktivnosti pa realnih predpostavkah pa enostavno ni. Zato bi si želeli vsaj v tem delu neke popravke, pa gre za tudi za nekaj drugih tehničnih rešitev, ki so seveda pomembne. Ob enem moramo, moramo rešiti tudi vprašanje participacije bivših odgovornih oseb, načinov vročanja, ki je za nas izjemno problematično. Skratka, ugotovili smo, da se nam zaradi različnih procesnih določb, ki nikakor ne bi vplivali na pravice revidirancev ali pa na položaj revidiranca. Enostavno postopki podaljšajo vsaj za tri mesece. Obenem pa imamo izjemno učinkovito orodje, ki se mu reče pred revizijska poizvedba, s katerim praktično pridobimo, zlasti takrat, ko govorimo o manj obsežnih revizijskih ciljih ali pa ambicijah računskega sodišča, ali prevetritvah, ki so nujno potrebne, pa jih praktično dobimo v nekaj dneh. In ta diskrepanca med tema dvema inštrumentoma je postala že zelo problematična. To je zgolj eden, dva poudarka iz teh predlogov, ki jih, kadarkoli boste na voljo, z veseljem, predstavimo. In to je naša ambicija, s katero bi obeležili 25 letnico dela računskega sodišča na najbolj deloven način. </font><br/>
<font size="4">	V kolikor mislite, da je potrebno, da predstavimo še vsako od revizijskih poročil posebej, smo vam seveda na voljo. Morda naj vendarle za konec omenim še to, da je računsko sodišče prejelo pet pobud iz Državnega zbora</font><br/>
<br/>
<b><font size="4">6. TRAK: (ŠPE) – 9.25</font></b><br/>
<br/>
<b><font size="4">	</font></b><font size="4">(nadaljevanje) od različnih delovnih teles ali konkretnih poslancev oziroma konkretnega poslanca ali pa poslanske skupine, kaj pomeni, da je to tisto število, ki Računsko sodišče mora upoštevati v vsakem primeru, ne glede na to, kaj te pobude pravzaprav predstavljajo. Tri revizije praktično že potekajo in bodo izdane v – upam, da kratkem času. Naj samo za boljšo ilustracijo povem, da gre za revizije predlagane revidirance Slovenske državne gozdove d.o.o., vprašanje podelitve licenc 5G družbi BTC oziroma sploh vprašanje podelitve licenc 5C, prenova kotlovnice v eni od slovenskih vojašnic s strani Odbora za obrambo, vprašanje informacijske podpore na Ministrstvu za delo, družino, socialne zadeve – to je ena izmed revizij, ki je nekako tudi sovpadla z ambicijami Računskega sodišča, kajti v zadnjem času precej revidiramo informacijske sisteme, ki so pomembni in ta, ki opredeljuje podporo socialnim transferjem, je izjemnega pomena in pa vprašanje domnevne neupravičene rabe občinskih sredstev, plakatov v Mestni občini Koper, je tudi eno od teh revizij, ki jih je Računsmo sodišče dolžno narediti. V primerjavi s preteklimi leti, ko smo dobili več – 11, 15, 18 in tako naprej, v preteklih letih pobud Državnega zbora, je to seveda malo, tako da smo zainteresirani… saj smo jih letos že od vas in od ostalih prejeli več, skratka, nabor je večji, pa ne zaradi nabora zaradi tega, ker nam na nek način nakažete, kaj so tiste revizijske tematike, ki so za vas resnično pomembne.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Hvala za poročilo.</font><br/>
<font size="4">	Predlagam, da preidemo na razpravo poslank in poslancev. Prvi se je k razpravi javil gospod Jelinčič.</font><br/>
<br/>
<font size="4">	</font><b><font size="4">ZMAGO JELINČIČ PLEMENITI (PS SNS): </font></b><font size="4">Hvala lepa.</font><br/>
<font size="4">	No, mislim, da to poročilo je lepo, dobro, vendar imam pa jaz nekaj pripomb seveda.</font><br/>
<font size="4">	Recimo pri preiskavi – tukaj, kjer se govori o političnem sistemu in zakaj ni navedenih vseh pregledov financiranja političnih strank oziroma pregledi, ki so se morda začeli že prej, pa so bili končani v lanskem letu. Namreč, kaj je vprašanje? Vprašanje, ki ga tukaj ne obdelujete - nikjer ni napisano, kako se je to sankcioniralo in vendar so bile nekatere politične stranke kaznovane. Govorim o stranki Slovenske nacionalne stranke – mi smo dobili zaradi enega 150 evrov napačno plačanega računa iz napačnega, ne iz volilnega računa, ampak iz enega drugega, smo dobili 10 tisoč evrov kazni. Smo se pritožili, sodišče je to zavrglo, vendar je Računsko sodišče, neki pravniki Računsko sodišče so se pritožili na vse skupaj in mi smo morali plačati 3 tisoč evrov skupaj s sodnimi stroški. Skratka, kako je to mogoče, da  Slovensko nacionalno stranko kaznujete za 150 evrov napačno plačanega računa, določene politične stranke, ki so pa dolžne nekaj 100 tisoč evrov, tisto je pa vse v redu. To se pravi je boljše, da človek, da nekdo, da politična stranka ne plača, kot da ga plača, pa mogoče po napaki iz napačnega računa. Skratka, to je nekaj zelo čudnega, zelo zmedenega, je pa zanimivo, da se je to zgodilo samo pri Slovenski nacionalni stranki. Nobena druga politična stranka ni dobila tega, tako da pri nas razmišljamo, da so določeni akterji v Računskem sodišču, ki preferirajo politično opredeljenost, namesto strokovnosti.   </font><br/>
<font size="4">	V zvezi s tem bi jaz tudi opozoril na razne eskapade določenih članov Računskega sodišča v medijih, kako govorijo o pravzaprav drugih zadevah, ne o stroki, ampak dajejo svoje mnenje pred strokovnost in pred pozicijo, ki jo imajo v Računskem sodišču. Mislim, da se kaj takega ne sme dogajati in me zanima, ali boste to sankcionirali, da bo to kaj drugače, ali boste kar pustili?</font><br/>
<font size="4">	Potem pa še ena zadeva pri DUTB. Zakaj je </font><br/>
<br/>
<b><font size="4">7. TRAK: (MK) – 9.30</font></b><br/>
<br/>
<font size="4">	(nadaljevanje) pri DUTB veliko pomembnih podatkov zakritih s križci? Jaz mislim, da gre za javne zadeve, gre za denar, ki je naš denar in zato nihče nima pravice skrivati podjetij in firm, ki so si na čuden, glede na poročilo računskega sodišča, včasih tudi nelegalen način, delala dobiček ali kaj podobnega. Kot primer bi navedel kaj se zdaj dogaja. Recimo DUTB prodaja na Vrhniki zemljišče v velikosti okrog 19 tisoč kvadratnih metrov za 300 tisoč evrov. Zazidljivo zemljišče. Medtem ko v Komendi prodaja 3 tisoč kvadratnih metrov za 150 tisoč evrov. Kje je zdaj tukaj zadeva? Tukaj evidentno smrdi. Da nekdo kupi 19 tisoč kvadratnih metrov za tako majhen denar zazidljivega zemljišča, medtem ko za 3 tisoč kvadratnih metrov plača samo polovico tistega. To je evidentno, da tukaj ni v redu. Zato jaz mislim, da bi bilo smiselno, da se pri DUTB pregledajo tudi kakšne bodoče transakcije ne le, da se potem ugotavlja kaj je bilo narobe. Kajti pri vseh teh zadevah, ki so navedene tukaj notri v vašem poročilu, in jih ni malo, je ogromno denarja izginilo neznano kam. </font><br/>
<font size="4">	Vi zaključujete, da je računsko sodišče DUTB podalo priporočilo za izboljšanje poslovanja družbe. Priporočilo za izboljšanje delovanja družbe ne pomeni nič. Za družbo DUTB - tam se smejejo in si mislijo svoje. </font><br/>
<font size="4">	Jaz misli, da bi morali tukaj tudi na predlog naše komisije dati en predlog, da se te zadeve sankcionirajo, ds nekaj uredi, da se ne bo dogajalo še naprej tako, da bo denar izginjal, da se bodo eni debelili, bogateli in se potem smejali v brk tistim ljudem v Sloveniji, ki delajo in ki komaj preživljajo iz dneva v dan. Tu grejo pa milijoni, desetine milijonov in tako naprej. </font><br/>
<font size="4">	Hvala lepa.</font><b><font size="4"> </font></b><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Hvala.</font><br/>
<font size="4">	Naslednji se je k besedi javil gospod Polnar.</font><br/>
<br/>
<b><font size="4">	ROBERT POLNAR (PS DeSUS): </font></b><font size="4">Gospod predsednik komisije, hvala z besedo.</font><br/>
<font size="4">	Spoštovane gospe, spoštovani gospodje!</font><br/>
<font size="4">	Urejanje javnofinančne politike in fiskalni nadzor se mi kažeta med temeljnimi programskimi cilji računskega sodišča tista dva cilja, ki ju velja posebej izpostaviti in ki se uresničujeta v obliki revidiranja poslovanja uporabnikov javnih sredstev in pa tudi skozi svetovalne pristojnosti računskega sodišča, ki bi naj prispevale k večjemu oziroma pravilnejšemu in smotrnejšemu poslovanju taistih uporabnikov javnih sredstev. S tem zornega kota se mi zdi najprej pomembno poudariti realizacijo finančnega načrta v letu 018. To pomeni, da je bilo realiziranih nekaj manj kot 6 milijonov evrov in to je neposredno tudi vložek slovenske države v ta svoj po ustavi samostojen in neodvisen organ. Za letošnje leto je predvidenih nekaj manj kot 6 in pol milijonov evrov, kar pomeni, glede n lansko realizacijo, za približno 9 odstotkov večjo rast. Poročila so tista, ki so bistveni del poslovanja računskega sodišča. Slišali smo, da je bilo leta 2018 izvršenih 62 revizijskih poročil, da je bilo izvajanih 262 revizij, to pomeni, da jih je 100 še v toku in da je bilo podanih 383 pobud. Tukaj se mi zdi pomembno poudariti, daje bilo o tega 69 anonimnih, kar pomeni 18 odstotkov, slišali pa smo, da predsednik računskega sodišča ocenjuje, da to ni veliko oziroma da število anonimnih pobud upada, kar se mi osebno tudi zdi v redu. Tisto, kar se mi zdi tudi pomembno sporočilo je, da je na podlagi teh poročil bilo izdanih 60 mnenj od katerih je samo 6 pozitivnih, 42 mnenj s pridržkom in pa 12 negativnih mnenj. Če bi človek gledal samo na podlagi teh izdanih mnenj, bi si ustavil vtis, da je v slovenskih javnih financah kar </font><br/>
<br/>
<b><font size="4">8. TRAK: (MK) – 9.35</font></b><br/>
<br/>
<font size="4">	(nadaljevanje) precej zadev narobe, ker je samo 6 pozitivnih mnenj bilo izdanih. Vendar o teh mnenjih mi dovolite, da nekaj povem še malo kasneje.</font><br/>
<font size="4">	Tisto, kar bi želel zdaj poudariti je del poročila, ki se nanaša na merljive učinke delovanja računskega sodišča v letu 2018 in je označeno v poglavju prihranki. Mi imamo tam navedena dva konkretna primera. Tudi ovrednotena. Prvi konkretni primer se nanaša na premalo plačano koncesijsko dajatev, ki je bila potem tudi ustrezno kompenzirana in je vredna milijon 306 toč in še nekaj evrov. Drugi konkreten primer pa se nanaša na en pravzaprav precej bizaren primer iz ene od slovenskih občin, ko so si gospodje zamislili, da bodo s 420 tisoč evri morda v prihodnosti kompenzirali potencialne poslovne izpade v čisto navadni kapitalski gospodarski družbi. Če to dvoje seštejemo, je to dobrih milijon in 730 tisoč evrov, kar se mi zdi, da je potrebno primerjati z vložkom 76 milijonov evrov in tudi upoštevati razmerje med vložkom in izidom. Domnevam pa, da ti prihranki niso edini merljivi prihranki in da bi verjetno kazalo v bodočih poročilih te prihranke, tudi če niso tako visoki, kot sem zdaj omenil, vendarle tudi taksativno našteti. </font><br/>
<font size="4">	Druga pomembna zadeva je, da računsko sodišče svoja mnenja strukturira in sicer jih strukturira na tri področja o računovodskih izkazih o pravilnosti poslovanja s predpisi in o smotrnosti poslovanja pri čemer v okviru smotrnosti poslovanja ugotavlja zlasti gospodarnost, učinkovitost in uspešnost. Tukaj bi se orientiral na en del poročila, ki je sicer bil prej že verbalno omenjen in govori, da se je računsko sodišče kar intenzivno v letu 2018 ukvarjalo z obvladovanjem debelosti otrok na predpostavi oziroma na dveh temeljnih vprašanjih: Ali Republika Slovenija ustrezno obvladuje debelost otrok in ali državna ureditev sistemskih možnosti za zdrav življenjski slog otrok v času, ko so otroci v šoli omogoča, da bi slovenski otroci, ki so menda statistično predebeli v perspektivi ne bili več tako debeli? </font><br/>
<font size="4">	Meni se zdi, da so ti cilji vendarle malo preveč ambiciozno zastavljeni zato, ker gre za situacijo v kateri se mi zdi, da ima ključno vlogo ožja družina, ne pa toliko šola, da imajo tudi obče življenjske navade, ki jih mladina in otroci pridobivajo od svojih roditeljev bistveno pomembnejši vpliv, ko t pa državna zadeva oziroma državna plat. Zato bi morda v prihodnosti glede na 7 kriterijev za revidiranje, ki jih računsko sodišče tudi taksativno navaja v svojem poročilu, vendarle veljalo tudi takšnih stvari se izogibati in posvečati sovje napore bolj pomembnim zadevam. In zdi tista zadeva, ki sem jo prej omenil in se nanaša predvsem na mnenja s pridržkom. Teh mnenj s pridržkom je bilo izrečenih 42 od 60. Mnenje s pridržkom seveda pomeni, da mora določen revidiranec se ustrezno odzvati pri javni prezentaciji mnenja s pridržkom pa se seveda nehote implicira, da je pri revidirancu nekaj hudo narobe, ali pa, če ni hudo, pa vsaj malo narobe.</font><br/>
<font size="4">	Pregledal oziroma običaj imam pregledovati zlasti poročila, ki sproti prihajajo v Državni zbor od računskega sodišča in se nanašajo na revidiranje občin. Pa vam recimo navajam 6 razlogov zaradi katerih lahko inštitucija lokalne samouprave tudi dobi mnenje s pridržkom, čisto konkretno. Recimo neizplačevanja dodatka za znanstveni magisterij, ki je v enem letu pomenil 435 evrov bruto. Druga zadeva je recimo neizplačevanje dodatka za delo v neenakomernem razporejenem delovnem času, ki je v letnem obsegu pomenilo 64 evrov bruto. Ali pa denimo neizplačilo dodatka za delo v nedeljo določenemu javnemu uslužbencu, </font><br/>
<br/>
<b><font size="4">9. TRAK: (MK) – 9.40</font></b><br/>
<br/>
<font size="4">	(nadaljevanje) ki je pomenil v letu 2017 668 evrov bruto. Če take stvari primerjamo s celotnimi prihodki proračuna določene občine, potem ugotovimo, da gre pravzaprav za obskurne obstranske zadeve, ki bi pač naj bil napačne in so tudi bile ugotovljene kot napake. Če k temu pridodamo še nekatere čisto nematerialne zadeve, kot so denimo, da se v pogodbi o zaposlitvi javnemu uslužbencu ni ustrezno določil delovni čas ali pa da je recimo inštitucija lokalne samouprave, občina konkretno, prepozno objavila obvestilo o oddaji javnega naročila na portal javnih naročil. Pa če k temu dodamo, da zapisnika o odpiranju vlog in predloga prejemnikov sredstev na določenem področju niso podpisali vsi člani strokovne komisije potem se pravzaprav lahko tistim, ki so dobili 6 pozitivnih mnenj priklonimo, ker so očitno čisto vsem kapricam birokratske samozadostnosti uspeli zadostiti, kar je v slovenski republiki, se mi zdi, izjemen primer. Tu bi morda kazalo, pa me tudi zanima mnenje predsednika računskega sodišča s tem v zvezi, ali ne bi v standardih veljalo nek določen odstotek od celotnih prihodkov revidiranca zajeti kot tisto, kar ne bi bilo potrebno potrem opredeljevati v mnenju in za kar revidiranec ne bi bil zavezan tudi, da o tem poroča posebej oziroma v odgovoru na revizijsko poročilo potem tudi izdaja svoje mnenje. </font><br/>
<font size="4">	Za konec pa bi želel izpostaviti nekaj, kar se mi zdi izjemno pomembno s stališča računskega sodišča in je bilo tudi že v preteklem letu v poročilu eksplicitno navedeno pa me je tudi malo zbodlo. To je tisto, kar računsko sodišče izpostavlja kot javno finančno dilemo. Gre namreč za to, da izpostavlja ne samo sebe, ampak tudi še dva po ustavi samostojna in neodvisna organa, Ustavno sodišče in Varuha človekovih pravic in predlaga tudi določene spremembe javno finančno zakonodaje, vendar zelo, zelo neopredeljene. Pa bi me zanimalo, če lahko predsednik računskega sodišča pojasni, ne vse tiste tri točke, ki so tam navedene, ampak mene osebno bi predvsem zanimalo kako bi s stališča oziroma zornega kota računskega sodišča izgledalo oziroma kako bi naj se izvajal dopusten nadzor nad finančnim poslovanjem računskega sodišča kot samostojnega in neodvisnega organa, kdo bi naj bo izvajal, ker tam se pač navaja, da bi to lahko izvajal samo organ, ki je po statusu, po ustavni kategorizaciji tudi ekvivalenten računskemu sodišču?</font><br/>
<font size="4">	To bi imel. Hvala lepa.</font><b><font size="4"> </font></b><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Hvala.</font><br/>
<font size="4">	Gospa Muršič.</font><br/>
<br/>
<font size="4">	</font><b><font size="4">MAG. BOJANA MURŠIČ (PS SD): </font></b><font size="4">Hvala lepa, predsedujoči, za besedo.</font><br/>
<font size="4">	Najprej moram reči, da res pohvalim to delo računskega sodišča. Računsko sodišče pri nas uživa izjemen ugled. Veliko dajejo državljani in državljanke na to institucijo. Pričakovanja so tudi dejansko povzeta v tem poročilu za leto 2018, v katerem pač opozarjate na nepravilnosti in nesmotrnosti pri poslovanju, tako posrednih, kot tudi neposrednih proračunskih uporabnikov pri poslovanju z javnimi sredstvi. Seveda to delo, ki ga opravljate, je odlično in se odraža v kar več kot 200 straneh tega poročila. </font><br/>
<font size="4">	Kolega Polnar je pred mano kar lepo nazorno prikazal kakšni so bili vzroki za mnenja s pridržkom v teh poročilih revizije, seveda pa se vsi zavedamo, da ima računsko sodišče nalogo opozarjanja in preventive k tej smotrnejši porabi javnih sredstev. Žal pa velikokrat to sploh ne zadostuje, zato posebej podpiram vaš del poročila,ki se nanaša na predloge za spremembo predpisov, ki jih navajate kar na 4 straneh v tem poročilu. Seveda je potrebno, da s temi rešitvami sistemskih predlogov omogočimo povečanje vaše nadzorne funkcije z učinkovitimi sankcijami, kajti zgolj opozarjanje, </font><br/>
<br/>
<b><font size="4">10. TRAK: (TB) – 9.45</font></b><br/>
<br/>
<font size="4">	(nadaljevanje) opažamo, da velikokrat ni dovolj. Le sankcije so običajno, zaležejo in enostavno si sploh ne, mislim, ne razumem tega da, nekdo, ki dobi opozorila na določenem mestu, teh opozoril ne odpravi. Sicer navajate, da se velikokrat revidiranci že v samem postopku revidiranja odpravljajo napake, a nekateri spretno se izogibajo tem nepravilnostim, ki pač se kažejo. Preveč nepravilnosti se v vsakem primeru še vedno nanašajo na Zakon o javnem naročanju, spretno pa se izogiba tudi zakonodaji. Žal so tu tudi ministrstva vključena v to zgodbo.</font><br/>
<font size="4">	Želela bi pa opozoriti na Slovenske železnice, ki je eden iz velikih državnih koncernov. Ti podatki, ki jih navajate, so skrb vzbujajoči, kajti v letih 2013, 2014, se ugotavlja, da je bilo, da so Slovenske železnice delovale neučinkovito. Predvsem se je nanašala revizija na učinkovitost, vprašljivo je, kakšno bi bilo poročilo, če bi se še nanašalo na smotrnost tega poslovanja in bi se dotaknila zgolj nekaterih stvari. Slovenske železnice niso v celoti zagotavljale pogoje za obvladovanje poslovanja vseh odvisnih družb v skupini Slovenske železnice. Pogodba je bila sklenjena le s 7 od 9 družb. Ni učinkovito načrtovala medsebojnega poslovanja v skupini Slovenske železnice. Finančno in vsebinsko ni bilo opredeljenih stvari na način, ki bi omogočal sprotni nadzor med medsebojnim poslovanjem družb, ni zagotavljala ekonomičnosti in konkurenčnosti, ni vzpostavljen bil ustrezen sistemski nadzor notranjih kontrol na področju izvajanja medsebojnih poslov z odvisnimi družbami, ni sprejela usmeritev za oblikovanje transfernih cen v skupini Slovenske železnice, ni določila metod za določanje primerljivih tržnih cen za skupino… V tej skupini gre za največje tveganje – za odtujevanje davkov. Ni preprečila na prenašanje sredstev od družb skupini Slovenskih železnic in še tako naprej.</font><br/>
<font size="4">	Zanima me - ampak tukaj postavljam vprašanje ne računskemu sodišču, vendar ministrstvu – kaj se bo zgodilo potem? Kajti, konstantno se ugotavljajo napake. Ugotavlja se sicer, da potniški promet ustvarja dobiček oziroma ima višji donos, tovorni promet je na nižji ravni. Resnično me zanima, na strani ministrstva, kako menite te stvari reševati naprej? Jaz mislim da, če računsko sodišče ugotavlja napake, jih je potrebno odpravljati in tudi spoštovati, to gre predvsem na strani vodstva.</font><br/>
<font size="4">Me pa še zanima ena zadeva, to pa se naslavlja na računsko sodišče – po kakšnem načinu oziroma vzorcu se v plan dela vključujejo revidiranje občin? Tukaj opažamo, da nekatere občine že več kot 20 let niso bile revidirane, zato me na tem mestu zanima in še ena opazka – dobronamerna, mogoče za bodoče - poročilo je enkratno pripravljeno, vendar v preteklih poročilih ste imeli v začetku povzetek naveden, za odločevalce, kar nam je bilo bistveno lažje, kajti prebrali smo si povzetek, to predstavitveno poročilo predsednika je sicer del tega povzetka, vendar ni tako strukturirano napisano, kot ga imate pri vaših poročilih o revidirancu, posamezniku. Zato me zanima, zakaj ste to tehniko, ki ste jo upoštevali do sedaj, v zadnjem času spreminjate? Kajti gre za izjemno škodo, kajti sami si lahko potem v zelo kratkem pridemo do tistih ključnih ugotovitev, tako da mogoče na tem mestu, me zanimajo ta vprašanja, v nadaljevanju pa mogoče se še bom oglasila. Hvala lepa.</font><br/>
<br/>
<b><font size="4">PREDSEDNIK DR. ANŽE LOGAR:</font></b><font size="4"> Hvala.</font><br/>
<font size="4">Gospod Černač.</font><br/>
<br/>
<b><font size="4">ZVONKO ČERNAČ (PS SDS):</font></b><font size="4"> Ja, lep pozdrav vsem prisotnim tudi iz moje strani.</font><br/>
<font size="4">Zdaj moram reči, da je večino tistega po vsebinski plati, kar sem </font><br/>
<br/>
<b><font size="4">11. TRAK (VI) 9.50</font></b><br/>
<br/>
<font size="4">	(Nadaljevanje) želel samo izpostavil, izpostavil kolega Polnar. Zanimivo, da ne glede na to, da prihajava iz opozicijske in koalicijske stranke na te stvari v velikem pretežnem delu podobno gledava. Gre očitno za na tem področju le neka strokovna vprašanja okoli katerih bi veljalo nekaj reči, pa to razpravo izkoristiti zato, da bi se zadeve za naprej izboljšale. Sicer o tem govorimo že zelo dolgo časa, ampak nekako ni nekih konkretnih korakov v tem smeri. Še vedno očitno ne znamo ločiti kaj je bistvo, kaj je pomembno, kaj je bolj pomembno in kaj manj pomembno. Ko govorimo o vrhovni državni revizijski instituciji bi nam to moralo, po moji oceni, biti jasno. O čem govorim? Ali je pomembna neka revizija, kjer gre za par sto ali par deset tisoč evrov nepravilnosti ob prometu nekaj deset ali pa sto milijonov evrov, ali je bolj pomembna revizija, kjer gre za desetine milijonov nepravilnosti ob približno enakem prometu in čemu se daje večji poudarek vrsto let nazaj, pa tudi v tem poročilu.</font><br/>
<font size="4">	Kar se tega poročila tiče v formalni oblikovni plati mu ni kaj oporekati. Piarovsko odlično pripravljeno, predvsem naslovnica, ampak mi danes ne govorimo o tem. Mi ne govorimo o tem, ali to poročilo lepo izgleda ali je lično oblikovano, ampak govorimo o vsebini tega poročila. In če pogledamo vsebino tega poročila in če se spomnimo kaj so nam leta nazaj govorili, mislim, da so bili predstavniki vrhovne revizijske hiše iz Anglije, o tem, kako oni pristopajo k tem zadevam, potem ugotovimo, da imamo tukaj še vedno en velik razkorak. Tam je bilo rečeno, da pač ko dobijo zadeve na mizo, razen tistih seveda, ki jih morate delati, ker vam zakon tako veleva, ker ni te suverene pravice, da bi lahko odločili ali se boste z neko zadevo ukvarjali ali ne. Oni pogledajo najprej kakšna škoda potencialno lahko nastane iz tega, da izgubijo deste ali pa sto tisoč evrov zato, da to revizijo tam opravijo. In če ugotovijo, da bi revizija stala pol milijona evrov, potencialna verjetnost, da se bo ugotovilo nekaj nepravilnosti pa je v razmerju, ne vem, med 30 ali 50 tisoč evri, enostavno tega ne gredo delati, ker je taka revizija nesmiselna, je potrata javnega denarja. In nekaj podobnega bi verjetno tudi pričakovali, da se bo začelo dogajati v tej državi. Iz tega, kar sedaj vidimo v tem poročilu, predvsem po točka 2.1.1. in 2.1.2 na straneh 29 in 30 tega ni zaznati. Kolega Polnar je že prej omenil, da so ti finančni učinki, ki so neposredno predstavljeni približno milijon 300 premalo zaračunane koncesijske dajatve v pristanišču Koper in 420 tisoč evrov pri neki občini, ki je želela pomagati smučišču v naslednjih, ne vem, 15 letih s 420 evri, če ne bo uspelo rentabilno poslovati in bi ogrozilo, da bi ga zaprli. Tudi tukaj bi se vprašali, kaj je bolj pomembno, nek javni interes, da se ta dejavnost odvija ali je bolj pomemben ta denar, ki je bil po mnenju Računskega sodišča nepravilno vložen v to družbo in je bil ta sklep potem tudi odpravljen. Se pravi, vse skupaj učinek je - Koliko? - milijon 720 tisoč evrov tega dela ali več? Se pravi, če smo prebrali sedaj za ta dva, bi pričakovali, da preberemo tudi za vse ostalo in da bi imeli pri letnem poročilu pod črto zelo jasen navedek: na podlagi naših revizij, ki smo jih v tem letu opravili ugotavljamo, da je bilo iz takih ali drugačnih naslovov z drugačnim poslovanjem revidirancev javnih sredstev prihranjenih toliko, vrnjenih toliko in tako naprej. In pričakovali bi, seveda, da je ta številka višja kot znaša strošek delovanja Računskega sodišča, torej več kot 6 milijonov na letni ravni. Tega ni. Bi pa moralo biti. Na drugi strani pa beremo neke revizije, kjer se človek vpraša, omenil je eno že kolega Polnar, obvladovanje debelosti otrok. Računsko sodišče je izreklo mnenje, da so bili revidiranci, nanaša pa se tudi to na Ministrstvo za zdravje, za izobraževanje, znanost in šport, Nacionalni inštitut za javno zdravje pri obvladovanju debelosti otrok delno učinkoviti pri izvajanju ukrepov. Računsko sodišče je ugotavljalo, ali Republika Slovenija ustrezno obvladuje debelost otrok. Jaz mislim, da bolj pomembna za davkoplačevalce bi bila revizija ali Republika Slovenija preko številnih institucij in Ministrstva za zdravje in Inštituta za javno zdravje in ne vem še…, raznih organov, ki jih na tej premici ima, uspešno obvladuje </font><br/>
<br/>
<b><font size="4">12. TRAK: (ŠPE) – 9.55</font></b><br/>
<br/>
<b><font size="4">	</font></b><font size="4">(nadaljevanje) zdravstveno varstvo te populacije. Ali Republika Slovenija je učinkovita pri učinkoviti porabi preko treh milijard sredstev zdravstvenega denarja, za to, da ljudje ne umirajo, ker čakajo leta na operacije? Jaz mislim, da bi bila ta revizija bistveno bolj dobrodošla, tudi v javnosti bi imela večji učinek, predvsem pa bi verjetno pomenila korak na poti k temu – še posebej, če bi tej reviziji sledili predlogi za razrešitev, najprej predsednika Vlade, potem pa še pristojnega ministra, pa še koga drugega, ker tega ne počnejo, k temu, da bi se to področje končno enkrat uredilo. Dosti bolj smiselno kot neka revizija glede obvladovanja debelosti otrok, glejte, ki nekaj podobnega, kakor ugotovitev pri reviziji glede podlubnikov, kjer je bila revizija opravljana, zaradi tega, ker smo bili deležni kalvarije z žledom leta 2014 in je ugotovitev glede Ministrstva za kmetijstvo in ostalih, Zavoda za gozdove in tako naprej, Gozdarskega inštituta, da na učinkovitost revidirancev sicer pomembno vpliva več dejavnikov, na katere revidiranci nimajo vpliva, kot so podnebne spremembe in z njimi povezani ekstremni vremenski pojavi. Lepo vas prosim, vsaj v poročilu Računskega sodišča to ne bi bilo dobro, da berem, ker je neresno. Kaj je bil problem leta 2014? Problem je bil neodzivnost in koncesijske pogodbe. Ker je bila količina lesa, ki bi ga bilo potrebno v neki časovni premici relativno hitri, oskrbeti, pospraviti in ker koncesionarji tega niso bilo sposobni, ministrstvo pa ni odreagiralo na ustrezen način, so se / nerazumljivo/ podlubniki, ker bi bilo potrebno preko inšpekcij ta koncesijska razmerja spremeniti tako, da bi ministrstvo poseglo v ta razmerja in določilo druge izvajalce, ki so se sami ponudili, da bi to naredili, pa jim niso tega dovolili. To je bil problem. In tu bi bilo prav, da ugotovimo tudi s strani Računskega sodišča zelo jasno in enoznačno in da jasno in enoznačno se pove, da tisti, ki so takrat na tem bedeli, svojega posla niso opravljali. Potem smo pa imeli primere ljudi, kjer so dobili odločbo po ne vem, dveh letih, ko je že »itak« - oprostite izrazu, vse hudič vzel v tistem gozdu, da morajo nek gozd v 21 dneh pospraviti od trenutka, ko so dobili odločbo in če tega ne naredijo, sledi ne vem kakšna velikanska kazen. In nekateri celo so uspeli v 21 dneh, nekateri morda v 25, pa so vseeno bili pod grožnjo, da bodo kazen dobili, ampak glej ga zlomka, tam je šlo za neko parcelo, široko 70 kvadratnih metrov, zraven nje je stala pa enako ogrožena ista gozdna parcela, še danes s podlubnikom. Pa ni nobene aktivnosti in ničesar. </font><br/>
<font size="4">	Torej, da ne zahajam preveč globoko – glejte, ni smisel po moje Vrhovne revizijske državne inštitucije, da se ukvarja z minornimi zadevami ali pa z zadevami, kjer od tega ukvarjanja ne bo kakšnega pretiranega učinka, ampak mislim, da je potrebno oceniti, kaj so z javne finance, predvsem pa za davkoplačevalce, ker s tega vidika moramo gledati in ljudi, ki pričakujejo ustrezne storitve od države za davke, ki jih plačujejo, kaj je tisto, s čimer se je potrebno ukvarjati. In nekaj je bilo tudi takih revizij in prav bi bilo, da se temu v prihodnje da več pozornosti in da smo v parlamentu pri letnem poročilu seznanjeni, kakšni so bili zneskovno in kakovostno vrednoteni učinki tega početja. Recimo bil je revidiran Univerzitetni klinični center Ljubljana, kjer je bilo jasno izpostavljeno, da stvari ne po vsebinski, ne po formalni, en po ne vem kakšni plati ne potekajo na ustrezen način. V poročilih tega UKC imate celo primerjavo z enko podobno inštitucijo na Dunaju, kjer jasno izhaja, da so neučinkoviti. Tam imate inštitucijo, kjer je zasedenost njihovih postelj mislim, da 96 ali 97 %. Oskrbijo ob manj posteljah več bolnikov, kot UKC, ki ima zasedenost mislim, da med 50 ali 55 %. Da ne govorimo o vseh drugih podatkih, ki govorijo o tem, da je ta inštitucija, pa verjetno ne samo ta, ampak še številne druge na področju zdravstva v Republiki Sloveniji slabo organizirana, slabo vodena, kar pa ni samo posledica trenutnih vodstev, ampak verjetno je posledica tudi sistemske ureditve, glede katere bi verjetno tudi Računsko sodišče moralo kaj reči – ali je res ta način kot je sedaj v UKC, primeren za vodenje takega zavoda? Ali gre za neko konec koncev  </font><br/>
<font size="4">  </font><br/>
<b><font size="4">13. TRAK: (SB) – 10.00</font></b><br/>
<br/>
<font size="4">	(nadaljevanje) gospodarsko družbo, ki mora biti vodena čisto po ekonomskih principih v kolikor želi biti uspešna. In še nekaj je takih recimo Evropska sredstva, kjer tudi čudi podatek, da je bilo Ministrstvo za gospodarski razvoj in tehnologijo delno uspešno ob tem, da je odstotek te uspešnosti ovrednoten tam okoli 6 % in da so se sredstva, ki so bila predvidena za povečanje naše konkurenčnosti in tako naprej v tej perspektivi ne povečala ampak zmanjšala in prerazporedila na druga področja, kljub temu pa se govori o tem, da je bilo delovno uspešno. Jaz mislim, da je bilo neuspešno ne samo to ministrstvo, ampak celotna država glede pravočasne priprave projektov in potem tudi ustreznega nabora in v nadaljevanju tudi spremljanja učinkovitosti porabe teh sredstev. Tako, da če zaključim. Jaz mislim, da danes eden izmed zaključkov bi moral biti tudi ta, da ugotovimo, da je v prihodnje potrebno dati večji poudarek na tej ločnici pomembnosti opravljanja posameznih revizij. In tudi napotilo Računskemu sodišču, da v okviru veljavne zakonodaje, ki jo imamo poleg tistega kar zakonodaja določa kot obvezno, lahko se celo razmisli o tem ali je res vse to kar je trenutno določeno kot obvezno, da se da poudarek revidiranju tistih vsebin inštitucij, kjer so z vidika na eni strani upravljanja z javnimi financami pomembna in na drugi strani z vidika zagotavljanja ustreznih javnih storitev za ljudi.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> Hvala. Preden dam besedo kolegu Širclju, naj še omenim, da poslanko Matejo Udovč nadomešča poslanka Mojca Žnidarič. Gospod Šircelj.</font><br/>
<br/>
<b><font size="4">	MAG. ANDREJ ŠIRCELJ (PS SDS):</font></b><font size="4"> Hvala lepa, predsednik. Spoštovani predsednik Računskega sodišča, gostje, kolegi in kolegice! Jaz bom v bistvu nadaljeval tukaj kjer sta kolega Černač in kolega Polnar končala, pa morda spominjam se še svoje razprave, mislim, da je bilo poročilo Računskega sodišča za leto 2017, pa takrat je prišla meni iz ust ena beseda o, malo figurativno, brezzobi tiger in mislim, da takrat sva imela nek dialog tudi s predsednikom glede tega, pa danes ne bo tega ponavljal. No, saj je vseeno, kakorkoli že. Gre predvsem zaradi tega, da če govorimo o tem poročilu bi tukaj imel najprej nekaj vprašanj od vseh teh poročil seveda bi bilo fajn ločiti koliko jih je tistih, ki so po samem zakonu, ki jih je treba narediti po samem zakonu in tista, ki so na podlagi drugih kriterijev dejansko narejena. Mene stalno moti ali pa stalno imam predloge k temu, da bi se naredilo več na področju gospodarnosti in manj na področju pravilnosti ali kakorkoli že tudi ta razdelek tukaj, se pravi, ko govorimo o vrstah poročil, imamo nekaj glede pravilnosti, drugo pa so poročila, ki se nanašajo v bistvu na samo ekonomičnost in tukaj tudi če pogledamo te odstotke jih je teh znatno manj. Seveda najboljše bi bilo, da ima tista najpomembnejša poročila tako gospodarnost in ekonomičnosti kot glede same pravilnosti. Mislim glede same pravilnosti se razume, da morajo delovati ti javni subjekti, ki so pregledani v skladu z zakonom. Drugo pa je, in zdaj, če kdo ne deluje z zakonom ima že sam zakon neke določbe, ki določajo kazni in tako naprej, ampak govorim čisto iz vsebinskega zornega kota, ne zdaj s točno določenega primera kako in kaj. Tako, da s tega zornega kota bi želel, da je več tega, se pravi več teh kompleksnejših poročil, da se dejansko vidi kako so ta sredstva gospodarno ali pa ekonomično ali kakorkoli dejansko porablja. Ker navsezadnje lahko neka javno ustanova, neko ministrstvo deluje perfektno v skladu z zakonom, tudi neka javna ustanova lahko deluje v skladu z zakonom, </font><br/>
<br/>
<b><font size="4">14. TRAK: (SB) – 10.05</font></b><br/>
<br/>
<font size="4">	(nadaljevanje) ampak pač kupuje trikrat dražjo opremo v skladu z zakonom, sanj ni problema, to se je točno videlo na področju zdravstva. Pravilno je bilo vse, če hočemo nabava žilnih opornic je šla verjetno po zakonu, verjetno je pet odvetnikov preverilo, če je res to v skladu z zakonom zato, da bi šlo v skladu z zakonom, ampak vseeno so bile toliko dražje in dolgo časa se je to delalo, ker gospodarnosti ni nihče dejansko tukaj pregledal ali so te cene res takšne ali ne. To se je šele kasneje ugotovilo s preiskovalno komisijo, ki jo je vodila gospa Godec. Zdaj, naslednja zadeva, ki jo tukaj pogrešam je tudi tako v samem poročilu in v vseh teh razpredelnicah kaj to pomeni mnenje s pridržkom pa kaj pomeni negativno mnenje, pa da nekaj ni mnenja. Jaz sem to sicer že na prejšnjem poročilu vprašal, zaradi tega pravim, da se lahko ponavljam, ko smo obravnavali tisto poročilo, vem, obstajajo neki odstotki, da je 3 %, pa 10 %, pa tako naprej v skladu pa ni v skladu in tako naprej. To so neki interni predpisi, ki jih ima računsko sodišče, ki so bili že javno povedani, pa mislim, da ne bi bilo za boljše razumevanje tega poročilo kaj dejansko to pomeni, lahko tudi to navedeno notri. Tretje, kar mislim, pa da je, so pa dejansko tisto kar sem nekako na začetku, ukrepi, kaj se dejansko zgodi s temi revidiranci, kjer se ugotovi neka napaka ali kjer se ugotovi neka nepravilnost. Jaz se spomnim, da so bili tukaj primeri, ko so predstavniki iz enega ministrstva rekli enostavno, da ne bomo upoštevali Zakona o javnih naročilih in na drugi strani so iz drugega ministrstva rekli, da morajo upoštevati Zakon o javnih naročilih, ampak jaz mislim, da ga še zdaj ne upoštevajo. To je bilo, ko so se obravnavale tudi neki s področja zdravstva ali pa dejavnosti, ki je zelo blizu zdravstva, ampak tukaj se ni potem nič zgodilo. Tukaj se dejansko potem ni nič zgodilo in zdaj kakorkoli že, ali ima Računsko sodišče zadosti inštrumentov, da se potem nekaj zgodi ali ne, jaz mislim, da enkrat je Računsko sodišče v zgodovini uporabilo tudi inštrument, da je zahtevalo odstop ministra, ampak potem nikoli več. Mislim, da se je to enkrat dejansko zgodilo. Glejte, zdaj jaz imam sicer besedo, predsednik Računskega sodišča, tako, da zdaj težko odgovarjam, ker tudi javnost ne ve kaj ste dejansko zdaj rekli. Kakorkoli že, takrat je bilo narejeno to, da je na podlagi tega mnenja en izmed ministrov takrat odstopil, je pa res, da je še zdaj ta oseba minister, ja, to drži, nekega drugega področja. Ampak kakorkoli že to ni zdaj stvar, upam, da ne, Računskega sodišča, da bo zdaj gledal ali je kdo potem bil še enkrat minister ali ne, to je mogoče zdaj nadaljevanje tega, ampak jaz govorim o tem kakšne ukrepe pa Računsko sodišče ima pa jih ne more izvesti ali pa jih izvede. </font><br/>
<font size="4">	Naslednja zadeva, kjer je pa največ denarja in tudi je bilo, sam predsednik je o tem že nekaj govoril, je pa odnos z Ministrstvom za finance. Zdaj, ali je ta odnos bolj ljubeč ali manj ljubeč od trenutka do trenutka tak ali drugačen, Računsko sodišče recimo glede premoženja države in to kar naj bi Ministrstvo za finance oziroma Vlada pripravljala že nekaj let popis tega premoženja in tako naprej, je dal v bistvu najhujši ukrep že dve ali tri leta zapored. Najhujši ukrep je, da ni dalo mnenja, ne negativno mnenje, zaradi tega pravim, da je treba tukaj razlikovati in bi moralo pisati kaj to dejansko sploh pomeni vsebinsko tudi negativno mnenje in kaj pomeni mnenje s pridržkom in kaj pomeni, da ne da mnenja. Skratka, ministrstvo za finance glede tega nima niti toliko podatkov o državnem premoženju, če malo poenostavim, pa tako, da bodo ljudje razumeli, da bi Računsko sodišče te podatke sploh lahko cenil in nič in nič se ne zgodi, </font><br/>
<br/>
<b><font size="4">15. TRAK: (DAG) - 10.10</font></b><br/>
<br/>
<b><font size="4">	</font></b><font size="4">(nadaljevanje) seveda, predstavnica Ministrstva za finance, državna sekretarka, bo lahko rekla, ja, saj se izboljšuje, pa izboljšuje, pa vsako leto jih je več, pa se nabira in tako naprej. Ampak, glejte, to se že 30 let verjetno nabira, kakorkoli že. Ampak zdaj govorim seveda o učinkovitosti Računskega sodišča, nisem odprl teme o tem premoženju, to bo enkrat drugič, ta tema. Kaj se zgodi? Nič se ne zgodi. Zdaj Računsko sodišče pravi, da bi lahko izboljšalo ali pa da bi lahko izboljšali gospodarno delovanje javnih financ, pa morda tudi pravilno delovanje javnih financ, če bi se sprejelo, recimo, zakonodajo, govorim o novem Zakonu o javnih financah. Ministrstvo za finance že šest let ali pa tudi že prej, ne vem, koliko let se že to vleče, enostavno ne naredi na tem področju nič, čeprav je, recimo, v prejšnjem mandatu bilo rečeno, da bo ta zakon dejansko šel naprej in so takšni in takšni predlogi. In spet tu lahko govorim o učinkovitosti Računskega sodišča, ko s svojimi predlogi dejansko ne prodre, tudi zato, da bi izvršilna oblast vsaj predlagala; tudi ne pošlje tega, lahko bi poslala to poslanskim skupinam, navsezadnje imajo poslanske skupine in poslanci tudi možnost, da predlagajo novo zakonodajo. Ampak vsaj jaz nisem prejel nobenih takih predlogov, vsaj v zadnjem času ne, morda je bilo pred leti kaj, zelo dolgo let nazaj, no, tako, se pa zdaj ne spomnim, da bi to bilo v zadnjih petih, štirih letih, da bom bolj točen glede tega. Ampak tudi če ne bi sprejeli, bi lahko bilo seveda tega več, in zaradi tega govorim o tej učinkovitosti tistega, kaj se dejansko tu lahko zgodi. Zakaj govorim zdaj o Ministrstvu za finance ali pa o Vladi. Govorim zaradi tega, ker je tu največ denarja. Zaradi tega, ker tu ena vejica v zakonu pomeni lahko toliko in toliko milijonov, če nekoliko poenostavim vso zadevo. Ampak se tega pač ne naredi. Seveda, po drugi strani imam tudi informacijo, da Ministrstvo za finance ne pošlje na Vlado tega zakona, pa naj Vlada odloči. Tako ni zdaj to spet vprašanje, a veste, saj mi se pa pogovarjamo, pa usklajujemo, pa medministrsko usklajevanje pa tako naprej. Glejte, ti odgovori več ne zadostujejo, te odgovore tu glede ene zakonodaje smo že prevečkrat slišali, že šest let jih poslušamo ali pa še več. To ne zadostuje, da je zdaj to v nekem usklajevanju. Zakaj Ministrstvo za finance ni upoštevalo teh in teh rešitev in zakaj ni poslalo zakona na Vlado, pa naj Vlada odloči, kaj bo s tem. Vlada lahko odloči tudi brez usklajevanja in tako naprej, marsikatero rešitev je že naredila in tako naprej, če hoče; če pa ne, okej, je pa potem Vlada, aktualna Vlada pač tista, ki ji ni v interesu, da bi sprejela takšne in takšne rešitve, ki jih predlaga Računsko sodišče. Govorim pa seveda zdaj o tem, spet o učinkovitosti teh predlogov, kam se dejansko prodre s temi predlogi, in o tej večji ali manjši ljubezni na tem področju med izvršilno oblastjo in Računskim sodiščem; ne vem, kakšna je, ampak kakorkoli že. Tako iz tega zornega kota je seveda ta odnos izredno zanimiv. Ker ko pa je Računsko sodišče, na primer, predlagalo določene rešitve, ko je šlo za zaključni račun proračunov, kjer gre spet za milijarde, za desetine milijarde, se je kaj potem zgodilo - seveda je koalicija potrdila ta zaključni račun vedno, ne glede na vse tiste napake, ki so bile tam naprej storjene, in potem še več, izvršilna oblast je šla pa spreminjat predpise, vsaj nekatere rešitve, tako da je potem, ne da je popravila napako, ki jo je prej naredila, ampak je popravila predpis, kar je pa, glejte, iz mnogo zornih kotov, pravnih, etičnih, moralnih in tako naprej, zelo sporno, da greš ti predpis popravljat zato, da bo nekaj usklajeno, prej si pa narobe delal. Tako tukaj pač, če gledamo to učinkovitost in tudi to, kaj se zgodi, jaz se v bistvu malo ponavljam, </font><br/>
<br/>
<b><font size="4">16. TRAK: (DAG) - 10.15</font></b><br/>
<br/>
<b><font size="4">	</font></b><font size="4">(nadaljevanje) tudi že v poročilu za leto 2017 sem imel podobno razpravo, pa vidim, da se ni kaj dosti zgodilo, no. Tako glede na to, da se vsebina tu kaj dosti ni spremenila, jaz tudi ne vidim na tem področju nekih vsebinskih novih rešitev in tudi neke propulzivnosti, tudi neke ambicije, da bi se vseeno nekaj naredilo, tudi v tej Vladi, kot je pač ambicija Računskega sodišča. Zaradi tega se bojim ali pa upam, da ne bom ponavljal teh zadev še ob poročilu Računskega sodišča za leto 2019. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Hvala. </font><br/>
<font size="4">	Je še kakšna razprava? Če ne, morda še jaz zaokrožim razpravo poslancev.</font><br/>
<font size="4">	Predsednik Računskega sodišča, v uvodu ste izpostavili vprašanje obličnosti. Mislim, da za člane Komisije za nadzor javnih financ ta obličnost ustrezna, bistveno boljša kot tista, za katero se je odločila prejšnja Vlada, ko je za 7 tisoč 500 evrov natisnila tisoč izvodov o uspehu prejšnje Vlade. Mislim, glede na to, da gre za Računsko sodišče, na nek način pričakujemo, da uporabite čim manj davkoplačevalskega denarja za to, da smo poslanci, tudi tisti, ki jih zastopamo,  seznanjeni z vašim delom. </font><br/>
<font size="4">	Pozitivno sprejemam tudi vaš apel ali pa besede, da vam prav pridejo predlogi Državnega zbora, da vidite, v katero smer oziroma katere so tiste dileme, ki so odprte. Mi bomo najbolj zadovoljni ali pa vsaj jaz osebno, če boste čim več naših predlogov, ki jih bo pripravila Komisija za nadzor javnih financ, upoštevali in v prihodnjem pregledu uporabili pri svojem načrtu dela. Za leto 2018, glede na to, da je bilo volilno leto in odstop Vlade, verjetno je bilo tudi zato samo pet predlogov. Mislim, da smo mi to kvoto samo na Komisiji za nadzor javnih financ v teh treh, štirih mesecih že izpolnili oziroma že kar nekaj presegli. </font><br/>
<font size="4">	Je pa današnja razprava v bistvu pokazala, da je nekaj tem ali pa nekaj teh sistemskih rešitev treba še kar dodobra dodelati. Namreč, efekt Računskega sodišča je ključen za smotrno uporabo javnih financ. Brez neke vzročno-posledične povezave oziroma konsekvenc s stališčem oziroma mnenjem Računskega sodišča, mislim, da večje smotrnosti te porabe ne bo. Zato v tem primeru mislim, da je bilo tudi danes na nek način izražena podpora s strani vseh predstavnikov političnih strank, vsaj tistih, ki ste razpravljali, za kar se tudi zahvaljujem, izražena načelna podpora za spremembe zakonodaje. </font><br/>
<font size="4">	Jaz bi v tej razpravi mogoče nadgradil razpravo treh poslancev v zvezi s smotrnostjo pa vsebino dela in posledicami dela Računskega sodišča z dvema konkretnima primeroma iz tega poročila, ker se mi zdi, da zelo konkretno kažeta na tegobe, s katerimi se srečuje Računsko sodišče, v končni posledici pa predvsem mi vsi, davkoplačevalci. Izpostavil bi revizijo doseganja ciljev uvedbe javno-zasebnega partnerstva, ki ste ga izpeljali. Namreč, ta revizija je pomembna z enega vidika. Jaz bi samo spomnil, da je bilo eno zelo glasno javno-zasebno partnerstvo v Mestni občini Ljubljana, ki je pomagalo nam, davkoplačevalcem, nakopati približno 120 milijonov evrov bančne luknje zaradi nedodelanosti, ki je omogočala prosto presojo tistih, ki so se s tem ukvarjali. In to smo plačali vsi davkoplačevalci. Če boste šli pa podrobno brat poročilo, pa boste videli, da je to področje, ki ostaja nerešeno še naprej, kljub, če sem pravilno razumel, trem resnim intervencijam Računskega sodišča. </font><br/>
<br/>
<b><font size="4">17. TRAK: (DAG) - 10.20</font></b><br/>
<br/>
<b><font size="4">	</font></b><font size="4">(nadaljevanje) Računsko sodišče jasno zapiše, da je bilo Ministrstvo za finance neuspešno pri doseganju ciljev uvedbe javno-zasebnega partnerstva. Še več, bom citiral kar zaključek: »Vsi trije zahtevani popravljalni ukrepi, ki sta jih Vlada in Ministrstvo za finance izkazala v odzivnih poročilih, so bili nezadovoljivi, zato je Računsko sodišče izdalo sklepa o kršitvi obveznosti dobrega poslovanja.« Pika. Kaj pa zdaj? To je moje vprašanje - kaj pa zdaj? Tu imamo državno sekretarko, ki je državna sekretarka na Ministrstvu za finance že v dveh vladah. Berem, da kljub trem posredovanjem Računskega sodišča zadeva še ni rešena. Še več, tu celo piše: »Ob koncu obdobja, na katero se nanaša revizija, sta za celotno področje javno-zasebnega partnerstva skrbela le dva zaposlena.« Po letu 2010 se pa o teh zadevah niti ni več poročalo. Naj spomnim, da je po letu 2010 konec tistega projekta, ki je vse nas, davkoplačevalce, stal 120 milijonov evrov. Vsaj mi kot Komisija za nadzor javnih financ, mislim, da moramo tu nekaj reči v tej zadevi, ker če dopuščamo takšno neupoštevanje odločb ali pa mnenj Računskega sodišča s strani Ministrstva za finance, potem je tudi takšna razprava popolnoma nesmiselna. Prej je gospod Polnar omenjal obseg privarčevanih sredstev milijon in pol, nekaj čez, tu imamo pa, recimo, 120 milijonov evrov, ki so šli zaradi neustrezne definicije in potem seveda zlorabe nekaterih, ki so ta sivi prostor lahko po svoje raztegovali na ta ali oni konec. In tu je tudi moje konkretno vprašanje Ministrstvu za finance, kaj ste do zdaj naredili in ali bo zaradi tega kdo prevzel odgovornost. Prej je bilo že omenjeno, da je en minister, ki je zdaj sicer spet minister, in kjerkoli je minister, imamo večkrat težave, moral odstopiti zaradi mnenja Računskega sodišča. Če zdaj jaz to pravilno razumem, je to trikrat podkrepljeno mnenje v isti smeri Računskega sodišča, pa nimamo nobene politične konsekvence. Torej, v tem prvem primeru hočem dati poudarek na to, da četudi Računsko sodišče nekaj zelo podčrtano izrazi, da se krši, očitno v Sloveniji nimamo ustrezne politične kulture, da bi temu sledila reakcija. In jaz hočem slišati s strani Vlade, kaj bo v tem primeru podvzela oziroma kaj je do zdaj že podvzela. </font><br/>
<font size="4">	Drugi primer imamo pa UKC, revizija pravilnosti nabave medicinske opreme in zdravstvenega materiala ter učinkovitost pridobivanja in upravljanja z medicinsko opremo v Univerzitetnem kliničnem centru. Pa bom spet samo eno poved citiral, in sicer: »Pri naročanju zdravstvenega materiala in medicinske opreme v UKC Ljubljana dobavitelj zdravstvenega materiala v vrednosti 69 milijonov evrov ter dobavitelj medicinske opreme v vrednosti 121 tisoč evrov ni izbral na podlagi predhodno izvedenih postopkov javnega naročanja,« si predstavljate, 70 milijonov, imamo Zakon o javnem naročanju, Računsko sodišče ugotovi, da za 70 milijonov ni bilo izbrano po postopku javnega naročanja, »in Računsko sodišče meni, da UKC Ljubljana pri pridobivanju in upravljanju medicinske opreme je neučinkovito.« In prvič, ali se nič ne zgodi, drugič pa - to se pa dotika spremembe zakonodaje -, pa zadnji stavek: »UKC Ljubljana je v predpisanem roku Računskemu sodišču predložil odzivno poročilo. Računsko sodišče je ocenilo, da so vsi izkazani popravljalni ukrepi zadovoljivi.« Zdaj imamo pa mi naslednjo točko, kjer imamo na podlagi prijave pregled dobave opreme UKC, enako, mislim, da je bilo na podlagi anonimne prijave, kjer se je pa ugotovilo vse nasprotno temu, da tudi v preteklem letu ni bilo vse ustrezno. </font><br/>
<br/>
<b><font size="4">18. TRAK: (VIP) – 10.25</font></b><br/>
<br/>
<font size="4">	(nadaljevanje) Recimo, proračunska inšpekcija je ugotovila, ob pregledu dokumentacije, da se servis pri izvajalcu storitve naroča z naročilnico za vsak aparat posebej na posamezen dan večkrat, ne pa skupno za vse servise aparatov pri istem izvajalcu. Iz ugotovitev tudi datumska neskladja, pri pregledu dokumentacije za izbrane dobavitelje, inšpektor ugotavlja, da UKC nima z nobenim dobaviteljem sklenjene pogodbe za dobave blaga in za opravljanje storitev in ugotavlja kršitev 21. člena zakona o javnem naročanju in tako naprej. Moje vprašanje zdaj pa je: računsko sodišče pravi, da so popravljani ukrepi ustrezni, da je vse v redu, inšpekcija pa, da ne. Mi znate razložiti to? Jaz sumim, kaj je. Jaz sumim, na tisto zadevo, ki ste jo prej izpostavili. 90 dnevni rok za popravljalne ukrepe, ko tisti, ki ga revidirate, napiše, kaj vse bo naredil, posadi rožice. In vi to sprejmete, da je vse v redu. Torej, daste na koncu koncev zadovoljive popravljalne ukrepe, ampak tukaj pa vidimo potem konkretno posledico. Da v bistvu, na nek način, UKC zlorablja vaše, bom rekel, soglasje s temi ukrepi, ki jih napove, v resnici jih pa potem dejansko ne izvede. Jaz bi rad, zelo konkretno slišal, kako lahko pride do dveh tako različnih ugotovitev dveh institucij, ki preverjata v tem konkretnem primeru istega naslovnika. In jaz bi si res želel, prej ste omenili, da gostuje v vaših prostorih tudi Fiskalni svet. Jaz bi res želel, da tam na Slovenski 50 ne gostujeta ali pa ne, nista situirani dve instituciji, ki sta  sicer lahko glasni, ki lahko sicer opozarjata tudi na prave stvari, ampak na koncu jih pa Vlada ali pa Ministrstvo za finance sploh ne upošteva. Zdaj če imamo institucije, ki so tu zato, da prihranijo davkoplačevalski denar, ali pa da opozorijo na nepravilnosti, mislim, da moramo imeti takšno politično kulturo, da to tudi potem upoštevamo.</font><br/>
<font size="4">	Zaključil bom s tem. Prej ste rekli, da v bistvu, zaradi omenjenega 90 dnevnega roka in neefektivnosti uporabe instituta popravljalnih ukrepov kratek konec potegne računsko sodišče. S tem se ne bi strinjal. Mislim, da kratek konec zaradi tega potegnemo mi, davkoplačevalci. In na koncu koncev smo mi davkoplačevalci tisti, ki, v bistvu, terjamo tukaj najprej v primeru ugotovitev posledice. In pa tudi potem izvedbo realnih popravljalnih ukrepov, ne pa samo tistih, ki so na papirju. Tako, zdaj bi pa predsedniku računskega sodišča, dal besedo, da odgovori na vse izpostavljene dileme. </font><br/>
<br/>
<font size="4">	</font><b><font size="4">TOMAŽ VESEL: </font></b><font size="4">Hvala lepa gospod predsednik.</font><br/>
<font size="4">	Bom poskušal, ker je bilo teh vprašanj kar veliko in tudi veliko izzivov, poskušal odgovoriti na kratko, pravzaprav na vse, če se bo dalo. </font><br/>
<font size="4">	Jaz moram reči, da se vsakoletne seje Komisije za nadzor javnih financ, ko pride do obravnave našega poročila o delu za preteklo leto res veselim iz dveh razlogov. Prvič zaradi tega, ker takrat, pravzaprav, poslanci in poslanke zelo pohvalno govorijo o delu računskega sodišča ali pa o ugledu ali pa položaju računskega sodišča. In če prav razumem, je to tisti, del, ki je res prijeten in če prav razumem, ste vsi poslanci in poslanke pravzaprav izrazili ene pozitivne besede o našem delu. Drugi del, ki me pa seveda izjemno veseli, so pa izzivi ali pa problemi, ki jih vi vidite, na podlagi teh zapisov, ki jih mi damo. In to zakaj? Zaradi tega, ker na podlagi teh izzivov vedno prevetrimo ali premislimo naš program dela za neko tekoče leto. In kar bo tudi rezultat te diskusije danes, prav gotovo. In obenem tudi vidimo, da so nekatere stvari, nekateri pomisleki pravzaprav res ponavljajo iz leta v leto in s tem se popolnoma strinjam. Ne samo z diskusijo, ki jo imamo leta ali že skoraj desetletje v povezavi z zbirno bilanco stanja pa še z nekate…,</font><br/>
<br/>
<b><font size="4">19. TRAK: (VIP) – 10.30</font></b><br/>
<br/>
<font size="4">	(nadaljevanje) pa popravki, recimo, v državnem proračunu, prav gotovo. Ampak tudi, da so potrebe po spremembah Zakona o računskem sodišču nujno potrebne. Jaz vam bom poskušal odgovorit na posamezna vprašanja. Žal gospoda Jelinčiča ni tukaj, da bi mi bolj natančno pojasnil, katero mnenje predstavnikov računskega sodišča v medijih, ga zelo motim. Najverjetneje, si predstavljam, da gre za mnenje enega izmed članov računskega sodišča o ustavnosti slovenskega letošnjega proračuna, ki je res njegovo osebno mnenje in se do tega ne bi opredeljeval niti ni bilo računsko sodišče predhodno kakorkoli seznanjeno o tem. Glede DUTB-ja, kjer upravičeno opozarja na problematiko ravnanja z nepremičninami, DUTB, ta pomislek oziroma ta izziv pa je definitivno velik izziv tudi za računsko sodišče. Lansko leto smo podali nekaj sumov storitev kaznivih dejanj, pravzaprav, konkretno štiri, zoper zaposlene oziroma družbo DUTB. V vsaj treh se problematika neposredno veže na ravnanje z nepremičnim premoženjem oziroma prodajo nepremičnin. Jaz na tem mestu ne morem biti konkreten, v toliko da povemo, točno kdo, kaj, katere nepremičnine in tako naprej. Vendar gospod Jelinčič razmišlja v tisto smer, kamor tudi razmišlja računsko sodišče in bo to situacijo, kar se tiče nepremičnega premoženja DUTB-ja, sodišče gotovo spremljalo. In tudi mi mislimo, da ima pomembno javno finančno težo, pravzaprav, razpolaganje s temi nepremičninami. </font><br/>
<font size="4">	Gospod Polnar nas je seveda spolnil na potrebo po naši finančni neodvisnosti in, oziroma dilemo, ki jo tu imamo. Kar naj odgovorim tudi nanje, ker je zame res zelo zanimivo, da ste to opazili. In sicer to smo povzeli iz dopisa, ki ga je računsko sodišče, ustavno sodišče in pa varuh človekovih pravic, kot tista inštitucija, ki imajo po ustavi seveda ta neodvisen, sui generis status, poslal vladi. Oziroma že kar večkrat poslal vladama ali vladam. Kjer pravzaprav opozarjamo na potrebo po večji finančni neodvisnosti inštitucij, da pravzaprav ne pride do položaja, ko se te inštitucije ali pa bom kar govoril za računsko sodišče, postavi v položaj nekega pogajanja o potrebnih sredstvih in gremo skozi neke postopke ugotavljanja ali bi se morda dalo preživeti s 100, 200 tisoč manj, 300 manj in tako naprej. Pa potem pridemo do nekega kompromisa. To v bistvu kaže na to, da te inštitucije ne znajo načrtovati. Ker če je prostor za diskusijo, potem je pravzaprav nekaj narobe z načrtovanjem. Zato smo letos od te taktike odstopili in smo zadovoljni, da je vlada nam sledila, ker smo natančno izračunali, tudi zaradi ambicij, ki jih imamo v letošnjem letu glede nekih zelo zahtevnih revizij, ki jih izvajamo, da potrebujemo neka višja sredstva. Drugi problem, druga dimenzija problema je, da z rebalansi se ta sredstva pravzaprav neodvisnim institucijam odvzamejo. In ko izvajamo svoje delo, svoje načrtovane aktivnosti - in to se je v praksi že dogodilo dvakrat - mi nekega programa ne moremo izvesti. Kar je tudi za nas nespremenljivo. Enako velja verjetno tudi za ustavno sodišče in varuha človekovih pravic. Tretja dimenzija pa je vprašanje, kdo upravlja nadzor. In ta nadzor, ki ste opozoril, je bolj mišljeno kot refleksija verjetno Ustavnega sodišča in deloma tudi računskega sodišča, ker govorimo o inšpekcijskem nadzoru, inšpekcijskem nadzoru ministrstva za javno upravo, nekaterih drugih organov, ki obiskujejo Ustavno sodišče, računsko sodišče in Urad predsednika države, kolikor smo seznanjeni in tako naprej. Je pa seveda dobro vprašanje, pravzaprav, kdo lahko opravlja nadzore v razmerju med temi institucijami. Zdaj računsko sodišče ima po mojem mnenju logično pristojnost revidirati katerokoli vprašanje glede ustavnega sodišča, razen seveda presojanja njihovih odločitev. Tako kot to velja tudi za pravosodje. Je pa ta problem predvsem izkazalo Ustavno sodišče in pa tudi računsko sodišče. In to dilemo bo potrebno rešiti tudi s spremembo zakona. </font><br/>
<font size="4">	Hvala za opozorilo na prihranke. Na poglavje, ki ga, iskreno povedano, niti ne bi bilo treba</font><br/>
<br/>
<b><font size="4">20. TRAK: (TB) – 10.35</font></b><br/>
<br/>
<font size="4">	(nadaljevanje) po Zakonu o računskem sodišču, da se z njim improvizira računsko sodišče. Zakaj smo navedli samo ta dva primera? Logično, zaradi tega, ker pri teh dveh primerih zelo, zelo natančno znamo izrazit, kolikšni so prihranki, torej do evra natančno, kljub temu, da je lahko neka situacija bizarna, neka pa že dolgo časa pravzaprav javnosti znana, pa je nihče ni znal ocenit, kakšna je taka vrednost. Verjetno bi bilo dobro, če bi se držali tega poglavja še v bodoče, ker to je za nas velik izziv. Jaz ga ne bi rad, da bi ga kar izpustili zaradi eventuelne težave, ki jo povzroči potem neka diskusija na Komisiji za nadzor javnih financ, ampak da bi mogoče vsaj navedli področja, od kjer se ocenjuje, da je do prihrankov pa dejansko prišlo.</font><br/>
<font size="4">Vedno ko smo v tujini, se poskušam s kolegi pogovarjat o tem, kako oni izrazijo prihranke. Zdaj, tu obstajata dva sistema – da vrhovne revizijske inštitucije same ocenijo čez prst najmanj koliko je prihrankov, ta metodologija je nekoliko problematična, ker seveda, je vedno »diskutabilna«, druga metodologija, ki jo uporabljajo tudi omenjeni kolegi iz Velike Britanije, ki ste jo, gospod Černač, omenil, je pa, metodologijo, ki jo uporabljajo, na nek način, dosežejo dogovor z revidirancem o doseženih prihrankih, zdaj ta dogovor z revidirancem ima pa seveda lahko tudi neka notranja, bom rekel, neke notranje taktične razloge in, ampak vedno pa s ponosom poročajo o tem, da so recimo prihranili 8 funtov pa porabili 1 funt in tako naprej. Obe metodologiji, pa iskreno povedano, me ne prepričajo. Tako da, bomo o tem nekoliko razmislili, pa bomo verjetno v drugem poročilu, v našem delu, vam to tudi posebej povedali, kako smo do tega prišli ali pa vsaj navedli področja, kjer so doseženi prihranki ali pa jih pričakujemo v zelo kratkem času.</font><br/>
<font size="4">Hm, ja, pri diskusiji o pravilnosti poslovanja in nekih marginalnih razkritjih in potem v povezavi z izdajo mnenj, zlasti mnenj s pridržkom, na lokalni samoupravi, izvajalce negospodarskih javnih služb, je to težava, ki jo ima revizijski klan po, praktično po celem svetu, kar dolgo časa in s tem v bistvu trči ob tisto, kar je tudi za nas eno izjemno pomembno in zanimivo vprašanje, kjer bi bilo verjetno potreba, popravit Intosai standarde, pa tudi druge standarde, ki jih uporabljamo ali pa eventuelno Zakon o računskem sodišču, kajti, dolžni smo revidirat tudi pomemben del pravilnosti poslovanja in pravilnost poslovanja pomeni ravnanje v skladnosti z vsemi predpisi, ki za nekega revidiranca veljajo in potem, ravnanje v neskladju s predpisom se refleksira potem na denarno vrednost potencialne kršitve, če je bil kršen nek predpis in tega prevodnika, pretvornika, pravzaprav enostavno ni in ga standardi na nek način ne dovoljujejo.</font><br/>
<font size="4">Mi bi lahko improvizirali z dvigom praga pomembnosti, pri določenem revidirancu ali pa enostavno ne poročali o nekaterih marginalih, ko recimo neka določba v neki pogodbi o zaposlitvi. Vendar tu vedno tehtamo potrebo po tem, da računsko sodišče, ko gre v neko lokalno samoupravo, tja nekaj časa več ne bo prišlo, razen če pride do nekih pobud in ekscesov in tako naprej in to je težava, ki jo imamo, kajne? Gospa, vi ste opozorila na problem nedovoljšnjega / nerazumljivo/ lokalne samouprave, kjer bi se pa jaz rad potem, prav posebej, tega tudi dotaknil.</font><br/>
<font size="4">Izpostavil ste skepso, ne samo vi, tudi drugi, o razlogih, zakaj je računsko sodišče izvedlo revizijo obvladovanja debelosti otrok. Moram reči, da sem pričakoval to vprašanje, zato, ker to vprašanje je bilo v zraku tudi s strani medijev, tudi s strani, bom rekel, zainteresiranih javnosti, je bilo predvsem presenečenje, ne toliko vprašanje. Dobili smo nekaj, mislim, da je prav, da razložim, zakaj je temu tako, ker gotovo se strinjam z vami, da to ni najbolj akutno javnofinančna tema v Republiki Sloveniji oziroma najbrž ne bi prišlo niti na lestvico največjih 100, kajne? Ampak, ker smo dobili nekaj zelo, zelo natančnih pobud o izjemno zanimivem postopku, ki ga lahko najdete na naših spletnih straneh, pa tudi v našem poročilu dela, o delu, o tako imenovani shemi šolskega sadja in zelenjave, ki gre po našem mnenju za enega najbolj birokratskih postopkov, ki si ga je mogoče zamislit in je njegova vrednost 1 milijon na leto, zato da otrok</font><br/>
<b><font size="4">21. TRAK: (NB) - 10.40</font></b><br/>
<br/>
<font size="4">	(Nadaljevanje) dobi na voljo jabolko ali pač drugo sadje, zelenjave ne, saje, ki ga vzamejo oziroma ga ne vzamejo. In ker se je na nas obrnilo veliko število posameznikov, staršev, šol, itn., za neko potrebo po naši intervenciji in je bila ta tako vztrajna, smo to revizijo naredili. Najprej smo si zamislili, sami pri sebi, da naredimo samo to tako imenovano shemo, ki nas stane toliko in toliko. Ampak ta shema je bila vezana na vprašanje zdravega življenjskega sloga in na problem, ki ga v Sloveniji imamo, pa ne samo v Sloveniji, tudi v tem modernem zahodnem svetu, da je četrtina otrok šolske populacije predebelih. In da to kasneje bo tudi povzročilo javnofinančne posledice, seveda. Hipotetično v kakšnem obsegu, kakšna merila, je pravi čas, da reagiramo, smo se potem odločili, da ne gremo samo revidirati torej to shemo, z nekim finančnim učinkom, ampak se lotimo tudi celega področja in zato nismo porabili, po mojem mnenju, preveč časa. Res pa je, da je pa ta revizija sprožila nekatere druge revizije kot je revizijo šolske prehrane in popolnoma se strinjam z vašo obzervacijo, karkoli naredimo v kolikor starši, lokalno okolje, družina, itn., ne spremeni svojih vzorcev vedenja ali pa vrednot, lahko vložimo še taka javnofinančna sredstva, ker jih vlagamo v šolsko prehrano, v vzgojo otrok, itn., do teh efektov ne more priti in to je bilo sporočilo, ki ga je Računsko sodišče želelo sporočiti. Moramo se lotiti tudi takšnih področij, se pa strinjam, nimajo največje javnofinančne teže, gre samo za eno izmed revizij, ker če pogledamo skozi celo paleto revizijskih poročil, ki smo jih izdali, ukvarjali smo se s premogovnikom Velenje oziroma javnofinančnimi posledic, kajti v podčrto pri reviziji Premogovnika Velenje je pravzaprav informacija, kaj se v prihodnje lahko zgodi s ceno električne energije, itn., ker po našem mnenju pomembna javnofinančna vprašanja. Ključna teža je bila na obvladovanju oziroma porabe sredstev Evropske unije Slovenskih železnic kot enega velikih izvajalcev infrastrukturnega področja, ki jih Slovenija ima, še niz drugih vprašanj, tako da v bistvu tukaj nič ni potrebe, da zadevamo, da smo se lotili nečesa kar je marginalno, ker je pa družbeno zelo pomembno, tako kot so tudi okoljska vprašanja zelo pomembna. Tako da, vedno iščemo neko ravnotežje. Je pa res, da je to ena izmed revizij, ki je v javnosti pa sprožila kar velik odmev, ker tudi nekatere druge, ki so javnofinančne zelo pomembne za naše mnenje, pa tega odmeva nimajo, ampak saj to pravzaprav ni velik problem. naš problem je pravzaprav koliko pride do reakcije pri revidirancih oziroma tistih, ki odločajo in tukaj pa definitivno imajo problem. </font><br/>
<font size="4">	Gospa Muršič, opozorila ste na vprašanje, kako, da je izginil povzetek iz našega poročila o našem delu. Pravzaprav tudi zaradi tega, ker ga druge inštitucije pravzaprav nimajo, pa smo, ali je zdaj to dobra ali slaba praksa, ne vem, si bomo pa to zapomnili, z nekim nagonom smo želeli opozoriti na to, ampak če vam je to seveda lažje, ker je tudi tako v naših revizijskih poročilih morda to obliko velja. Obenem smo pa ta povzetek spravili v infografiko, kjer so vsi ti ključni podatki, da se še hitreje preleti pravzaprav čez to, ampak mogoče naredimo neko vmesno rešitev. </font><br/>
<font size="4">	Vprašanje, ki pa ste ga izpostavila, pa je izjemno izjemno zanimivo vprašanje na katerega bi pa res mogoče rabili usmeritev Komisije za nadzor javnih financ pa še kakšnega drugega telesa, delovnega teles Državnega zbora. lahko se potem pogovarjamo, se pogovarjamo o spremembah zakona, je pa, katere revizije so dejansko res zdaj obvezne po Zakonu o Računskem sodišču in to je nekaj kar bi radi spregovorili z vami. In obenem tudi kakšen je nas obrat pri revidiranju občin in ali potrebujemo tudi spremeniti mogoče metodologijo pri revidiranju občin. In sicer, res je, mi smo po dolgem času uspeli, tako kot smo tudi obljubili, da bomo zaključili z revizijam vseh slovenskih občin. In prehajamo v nek drug krog, vendar je že prvi krog traja enostavno preveč za to, da bi bili prepoznavni kot njihov letni revizor ali pa kaj podobnega. Res pa je, da imamo slovensko lokalno samoupravo z občinami izjemno veliko kontaktov, z vsemi združenji, da smo zelo aktivno pri reševanju vseh javnofinančnih problemov, ki jih imamo, da smo se na sistemski način lotili povprečnine, da smo se lotili vseh  </font><br/>
<font size="4">   </font><br/>
<b><font size="4">22. TRAK: (ŠPE) – 10.45</font></b><br/>
<br/>
<b><font size="4">	</font></b><font size="4">(nadaljevanje) obveznih nalog občine, tako da poskušamo skozi te revizije več dati poudarka. Ne nazadnje tudi po številčno, je 31 revizij v lanskem letu bilo neposredno vezanih na vprašanje katere od slovenskih lokalnih skupnosti, kar je največ v kolaču vseh revizij. Zdaj, ali je naša prisotnost dovoljšna in kateri je pa alternativni inštrument za nadzor nad posamezno občino, če naša prisotnost ni dovolj pogosta, je pa vprašanje, ki je definitivno vredno nekaj ur razmisleka ali pa nekaj ur razgovora. In smo vedno pripravljeni na to, ker s tem seveda na nek način imamo težave. V tujini to rešujejo nekatere inštitucije na ta način, da v bistvu revidirajo računovodske izkaze posamezne občine in s tem na mah zrevidirajo pravzaprav skoraj da vse lokalne skupnosti v posameznih državah, odvisno seveda od njihove teritorialne ureditve, logično, ne? Vendar so opazili po nekem določenem obdobju, da je sicer njihova prisotnost pomembna, ampak, da jim prave informacije o pravilnosti poslovanja, kaj šele o gospodarnosti nekaterih odločitev, seveda nimajo. Tako da tu bo treba uravnotežiti nek model, ki ga pravzaprav zdaj raziskujemo skozi t.i. prečne revizije, kjer bi z večjim številom na občino, opredelimo določeno vprašanje, obenem pa nekatere občine potrebujejo našo bom rekel polno krvno prisotnost. Verjetno tudi nekatere mestne občine in to je definitivno temu tako. Se pravi tu res bi potrebovali nekaj več vaših tudi neposrednih usmeritev.</font><br/>
<font size="4">	Gospod Černač, hvala za neka izhodišča, ki mi bodo za jutrišnji pogovor, ki ga imamo na Kolegiju Računskega sodišča, mi prišla izjemno prav. Res prav lepa hvala, tudi za vaše pohvalne besede. Moram se dotakniti tudi naslovnice, ker naslovnica v bistvu simbolizira samo drevo, ki so ga sodelavci Računskega sodišča s svojimi sredstvi donirali okolici in ga posadili pred stavbo Računskega sodišča in je na nek način simbol neke ekipe, ki deluje na Računskem sodišču kot neka drobna gesta. In tudi ob 25-letnici delovanja Računskega sodišča.</font><br/>
<font size="4">	Zdaj pa na seveda bolj pomembna vprašanja in sicer vprašanje bom rekel mejne donosnosti posamezne revizije, tako kot jaz razumem to diskusijo, ki ste, če se prav spomnim, tudi že kdaj prej opozoril nanjo. In sicer, kakšen je strošek ene revizije in kakšni so pričakovani izpleni ene revizije? In to je res vprašanje, ki ga vedno imamo, ko sestavljamo program dela Računskega sodišča. Zdaj, če poenostavimo in rečemo, da vzamemo realizacijo finančnega načrta in revizijska in porevizijska poročila, ki jih izdamo v določenem letu, je strošek ene od revizij približno nekje 65-67 tisoč evrov na leto, približno. Torej, če delamo revizije v katerih pričakujemo vsaj takšen oziroma multiplikativno boljši učinek prihrankov, je to lahko eden izmed kriterijev, ki ga lahko mi mirno sprejmemo, če se zanj dogovorimo, dogovorimo – če zanj vsaj čutim, da je pravzaprav tukaj neka usmeritev v to smer. Jaz mislim, da pri več ali manj vseh revizijah, že naša prisotnost daje tak učinek, vsaj pri tisti, ki po zakonu niso obvezne. Pri izboru revizije je… se pa strinjam z vami, bo pa potrebno v prihodnje dati nekoliko več poudarka javni finančni pomembnosti in zato vprašanje evropskih sredstev nekaterih upravljavcev državnega premoženja in tako naprej, enostavno ne bo mogoče se jim izogniti, bom rekel, leto za letom. Vendar pa to pomeni, kako alucirati svoje resurse, ki jih imamo na vsaj tisoč izvajalcev zavodov, ki pa našo prisotnost na nek način tudi potrebujejo. In vedno smo pripravljeni diskutirati o tem, zakaj je bila nekatera revizija uvrščena in zakaj nekatera revizija ni uvrščena v to. Je pa to res velik izziv in</font><br/>
<font size="4">  </font><br/>
<b><font size="4">23. TRAK (VI) 10.50</font></b><br/>
<br/>
<font size="4">	(nadaljevanje) moram reči, da se tudi sam strinjam s tem in to želim kolegom tudi sporočiti, da v prihodnjem obdobju namenimo nekim temam, ki imajo res izrazito javnofinančno pomembnost. Med katerimi, sem že omenil, evropska sredstva, pa nekatere izvajalce gospodarskih javnih služb nad katerimi morda ni dovolj nadzora, pa sploh nekaj velikih infrastrukturnih projektov, seveda. </font><br/>
<font size="4">	Gospod Šircelj nas je spomnil na metodologijo, ki jo Računsko sodišče uporablja pri izrekanju mnenj. Mi smo to metodologijo razložili in jo pisno poslali članom takratne Komisije za nadzor javnih financ, ravno na vašo intervencijo. Mislim, da je bil to eden izmed sklepov komisije in smo to poslali, mogoče če si boste pogledali, pa rabite še kakšno dodatno pojasnilo lahko na eni kakršnihkoli drugih interakcij s Komisijo za nadzor javnih financ to mirno pojasnimo. Večinoma je pa seveda vezano tudi na standarde. </font><br/>
<font size="4">	Vprašanje ukrepov oziroma kaj se zgodi, ko se ne zgodi nekaj, kar bi se moralo po posebni zahtevi Računskega sodišča ali pa priporočilih, ki jih mi premalokrat mogoče dovolj izpostavljamo, je pa definitivno ena izmed najbolj zanimivih vprašanj zame in tudi za naše kolege. Recimo, jaz mislim, da ste imel v mislih primer lekarn, kjer pravzaprav ministrstvo ali pa izvajalci trmasto rečejo, da v bistvu nekega predpisa ne bodo spoštovali. Ampak tu je potrebno imeti v mislih to, da Računsko sodišče pravzaprav je namenjeno temu, da osvetli, razkrije, priporoča in v okviru možnosti, ki jih ima v teh 90 dneh zahteva nek popravljalni ukrep, predvsem pa naša vloga osvetliti, razkriti, argumentirano povedati, od tam naprej pa Računsko sodišče ni tisto, ki je soodgovorno, da pride do spremembe. Ker tega inštrumentarja nima. Do poziva za razrešitev odgovorne osebe pa pride samo v situaciji, ko je presežen, neko vprašanje presežen prag pomembnosti in kjer pravzaprav pride res do trmastega in eklatantnega vztrajanja, da v samem delu odzivnega poročila ne bo aktiven, ne pa kasneje. Naš problem pa je, da pride do neodzivnosti oziroma na nek način nesodelovanja tudi po času, ko je odzivno poročilo pravzaprav že poslano. In to je sedaj problem, ki se pojavlja zadnjih nekaj let, tako da je treba opraviti neko diskusijo o sankcijah nasploh kaj pomenijo sankcije za Računsko sodišče oziroma kaj se pričakuje od vrhovne revizijske inštitucije. </font><br/>
<font size="4">	Naj se lotim obeh robov možnega ali pa vsaj obeh razvidnih robov možnega. Večina vrhovnih revizijskih inštitucij v Evropi sankcij nima. Je namenjeno samo poročanju in priporočanju. In tam se njihova interakcija z revidirancem konča, večina nima. Nekatere imajo sankcije. Dobro, nekatere imajo seveda sodne pristojnosti, ampak v ta model je verjetno potrebno to, bom rekel, res radikalna sprememba pri nas v katero niti sami ne zagovarjamo. Tudi, moram reči, da izkušnje iz tujine morda tudi niso najboljše, ampak če rečemo, da je spodnji rob to, da sankcij ni, tako kot je  večini držav, in pa zgornji rob to, da bi recimo nam dali možnost, da bi izrekli najbolj ultimativno sankcijo, da določene odgovorne osebe, pa naj bo to kdorkoli že, se, recimo, prepove opravljanje z javnimi sredstvi za naslednjih 5, 10, 15, ne vem koliko let, kot tisto najbolj ultimativno sankcijo, da se torej neka odgovorna oseba sploh ne vrne na mesta, pri katerih lahko razpolaga z javnimi sredstvi, je pa treba doseči nek konsenz, je pa treba opredeliti nek razgovor, ker sicer do enostavno uveljavljanja nekih sprememb ne bo prišlo v kolikor ni politične volje. Mislim, to je pa sedaj realnost. V tem trenutku smo pa nekje niti ne na sredi, ampak na začetku, kjer Računsko sodišče definira problem, oblikuje rešitev o kateri se lahko razpravlja ali je dobra ali ne in do realizacije(?) iz takih ali drugačnih razlogov ne pride. V določeni točki Računsko sodišče tam odide s tega bojnega polja. Lahko se vrne samo še z novo revizijo, ampak jaz verjamem, da bomo to diskusijo imeli verjetno tudi v kakšnih drugih interakcijah. Imate pa popolnoma prav, Zakon o javnih financah je potreben sprememb. Zakaj Računsko sodišče ni posebej v tem poročilu to izpostavilo? Zaradi tega, ker je ta vsebina pravzaprav že v desetih poročilih o delu Računskega sodišča in vsaj v nekaj deset delovnih skupinah smo že sodelovali in tudi v drugačnih vlogah in pravzaprav do tega ne pride in jaz res čakam na trenutek, </font><br/>
<br/>
<b><font size="4">24. TRAK: (MK) – 10.55</font></b><br/>
<br/>
<font size="4">	(nadaljevanje) ko bo nekdo omenil, da bi bil pripravljen, da se zakon o javnih financah spremeni. Oziroma tako, trenutek v katerem je nekdo omenil, je bilo pravzaprav že veliko. Samo do realizacije pa pravzaprav ni prišlo oziroma ni prišlo pravzaprav do tega, da bi lahko v teh prostorih Državnega zbora se opredelili do take in drugačne rešitve. In upam, da bo do tega prišlo. Če pa mislite, da je opozorilo potrebno, bomo pa naslednje leto namenili spet nekaj strani temu. Kot rečeno, gre za enega največjih dosjejev na računskem sodišču o svetovanj za določen predpis. </font><br/>
<font size="4">	Gospod Logar, hvala za predloge Državnega zbora in moram reči, da me ta praksa zelo veseli, da je teh predlogov več. Zakaj? Ker če jih je teh predlogov več, če so, bom rekel, tudi imajo neko dinamiko in tako naprej, nam so zelo dober pokazatelj kaj vam je javnofinančno pomembno, kaj vam je tako senzibilno, da se je do tega treba opredeliti in kje vidite računsko sodišče kot tisti organ, ki ga pa morda vendarle velja poslati zato, ker morda od drugih ne pričakujete rezultatov, če sem konkreten, ali pa morda ker drugi inštrumentariji niso dovolj dobri. In zato nam je to izhodišče dobro. Jaz ne morem obljubiti, da bomo vse predloge, ampak obljubim pa, in to delamo, ravno jutri imam takšen razgovor na to temo, obljubim pa, da za vsakega od podanih razlogov, od podanih pobud, predvsem Komisije za nadzor javnih financ pa tudi drugih, resno razpravljamo kdaj, v kakšnem obsegu in kot ste morda opazili, zlasti nekateri člani komisije, ki so v te komisiji že dlje časa, jih včasih predloge celo razširimo kar na širšo tematiko, ker ima neko določeno seveda zanimivost. Tako, da smo vam zato seveda hvaležni.</font><br/>
<font size="4">	Hvaležen sem vam tudi za to diskusijo, da enkrat odpremo tudi vprašanje, ali so res vse revizije, ki so po zakonu potrebne, res nujno potrebne. Ker nam pravzaprav vsaj nekatere vzamejo kar nekaj časa. </font><br/>
<font size="4">	Potem pa opozarjate ne dve revizijski poročili, ki imajo neko, bom rekel notranjo ne-logiko in sicer na revizijsko poročilo o javnem-zasebnem partnerstvu. Naj vam omenim, da v teh dneh izdajamo osnutek o tem javnem-zasebnem partnerstvu, drugič že o tem javnem-zasebnem partnerstvu, ki ga ima verjetno v mislih pod šifro 120 milijonov. Tako, da bomo kmalu poročali o tem že drugem revizijskem poročilu. Nenazadnje je to partnerstvo tudi sprožilo vprašanje sistema javno-zasebnega partnerstva v Republiki Sloveniji, ki je bilo pred nekaj leti pravzaprav hvaljeno kot inštrumentarij, ki bo zdaj popolnoma popral krvno sliko javnih financ, pa menimo, da temu ni bilo tako. in to vprašanje bomo spremljali, če ne drugače, pa seveda z nekimi po-revizijskimi aktivnostmi, kaj vlada misli na tem področju narediti, zaradi tega, ker zlasti na področju lokalne samouprave je pa Zakon o javno-zasebnem partnerstvu zaradi različne uporabe povzročil kar nekaj težav. Kar nekaj jih znamo tudi opredeliti in tudi kar nekaj jih zdaj tudi revidiramo v tem določenem trenutku. </font><br/>
<font size="4">	Pri UKC, zakaj pravzaprav pride do različne razlaga oziroma do različne percepcije ste pa pravzaprav že povedal sam. mi imamo 90-dnevni popravljalni ukrep v katerem nam je revidiranec vse obljubil. In to je tipičen primer neučinkovitosti našega arzenala orožij v smislu popravljalnih ukrepov, ker v bistvu zahtevamo načrte aktivnosti, ki so lahko včasih obljube. Koraki gredo v pravo smer, kako so se realizirali, tega pa ne vemo. To lahko preverimo samo z revizijo. Če bi pa imeli daljše časovno obdobje, bi pa v konkretnem primeru lahko rekli v, ne vem, improviziram, v nekaj mesecih, petih, štirih, treh, kakorkoli že, nam pošljite kot popravljalni ukrep objavljene postopke javnega naročanja za vse tiste vrste blaga, za katere niste izvedli javnega naročila. In bi tak neučinkovit neizveden popravljani ukrep lahko potem vodil v predlog za razrešitev, če je to tista ultimativna katarza, ki se jo pričakuje od revizije. Zato si želimo za nabor, zato pravzaprav  pride res do disharmonije in tudi tak občutek je upravičen pri presoji teh dveh revizijskih poročil. </font><br/>
<font size="4">	Jaz mislim, da sem, če sem uspel pravzaprav odgovoriti na dileme in izzive, se vam res zahvaljujem, vsaj nekaj takih pri katerih potrebujemo diskusijo.</font><br/>
<font size="4">	Hvala lepa.</font><b><font size="4"> </font></b><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">Gospod Šircelj ima repliko.</font><br/>
<br/>
<font size="4">	</font><b><font size="4">MAG. ANDREJ ŠIRCELJ (PS SDS): </font></b><font size="4">Ja, hvala lepa.</font><br/>
<font size="4">	Hvala lepa tudi za pojasnila in odgovore predsedniku računskega sodišča. </font><br/>
<br/>
<b><font size="4">25. TRAK: (NB) - 11.00 </font></b><br/>
<br/>
<font size="4">	(Nadaljevanje) Če se seveda pogovarjamo o teh mojih predlogih, ki so nekateri izvršeni, ker je takrat celo s sklepom bilo določeno, da Računsko sodišče posreduje ta merila, itn., predlagam, da je to javni dokument, da zaradi večje preglednosti, da se to vključi v poročilo, ker pač, veste, tudi takrat je komisija naredila to zardi tega, da se to predstavi javnosti, ne da se sistem informira samo nekaj članov komisije za nadzor javnih financ v takratnem obdobju. To je zdaj ena zadeva. </font><br/>
<font size="4">	Zdaj druga zadeva, predsednik, ste omenili tudi, da lahko napišete glede ZJF, štiri ali pa pet strani. predlagam en odstavek, da ne boste preveč papirja, ampak da bodo vsi vedeli kje dejansko zadeve stojijo, ker tukaj, če se zdaj vrnem na to, kaže ravno na to kar ste zdaj na koncu govorili, o tej učinkovitosti ali pa neučinkovitosti oziroma učinkih Računskega sodišča, ker se povezuje potem na to, da nekdo se v popravljalnih ukrepih zaveže, da bo nekaj storil, da bo nekaj naredil, potem pa vse ostane v oblakih. In če zdaj vzamemo najbolj drastičen primer, se je Vlada že, tudi vam verjetno ali pa komurkoli že marsikdaj zavezala, da bo nekaj naredila pri zaključnem računu, in tako naprej, potem je pa to ostalo v oblakih. Pa govorim zdaj ta primer, izključno ta primer kjer je najobsežnejši, finančno najizdatnejši. Tako, da to so moji predlogi glede tega in sigurno je tukaj treba nekaj narediti na tem področju, večje učinkovitosti tudi za prihodnje in tudi v zvezi s tem kar ste govorili glede odgovornosti odgovornih oseb. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Dobro. Hvala. Bom, samo še bi rad slišal s strani državne sekretarke, kdo je odgovoren, da po treh posredovanjih, kar se tiče javno-zasebnega partnerstva, ukrepi niso bili izvedeni, ime pa priimek pa zakaj niso bili izvedeni. </font><br/>
<br/>
<b><font size="4">	SAŠA JAZBEC:</font></b><font size="4"> Hvala lepa za besedo. </font><br/>
<font size="4">	Jaz ne vem imena in priimka. Jaz pač vem kdo se na ministrstvu ukvarja z javno-zasebnim partnerstvom. Tukaj bi rada povedala, da javno-zasebno partnerstvo ni čarobna palica za izvedbo projektov. To je model financiranja, ki zahteva jasno določitev pravil in obveznosti na obeh straneh, ki zahteva delitev tveganj, delitev koristi iz projekta in slabo pripravljeni projekti, slaba izvedba projekta ali pa pomanjkljiv nadzor javnega partnerja potem izvedbo le podražijo. Tako, da z vidika tega kar se je dogajalo pri reviziji, bi pa povedala, da je to oblika financiranja, ki državi daje možnost, se pravi, možnost ne pa obveznost glede samih določb oziroma predmetov te revizije računskega sodišča. Bi pa povedala, da je v bistvu ta ključni problem, ki je, da je zakon o javno-zasebnem partnerstvu določa, da bi morala vsaka investicija katere vrednosti presega 5,3 milijone evrov, bi morala biti na trgu testirana, če obstaja interes trga, da bi se izvajala preko trga. To je res, ampak žal pa zakon nima kazenskih določb in ga v bistvu, ker tudi ni pravnega, ker tudi ni interesa na strani zasebnikov, da bi se šli, ker je, kot sem pač omenila, je treba natančno definirati tveganja, in ker zasebniki ne želijo prevzemati operativnega tveganja, je tega pri nas malo. Mi imamo na ravni države en primer javno-zasebnega partnerstva. Na primeru občin jih je več, ampak pri občinah imamo problem in se tudi tega ni dalo urediti v zakonu, da bi od občin zahtevali podatke zato, ker so pač po mnenju pravnikov, tega ne moreš zahtevati podatke o njihovih javno-zasebnih partnerstvih, ker so avtonomne, tako da tukaj imamo pač ene določene probleme, če bi želeli stvari urediti tako kot želi Računsko sodišče. Bi pa vseeno povedala, da so v porevizijskem poročilu, da je Računsko sodišče zapisalo tudi, da ocenjujejo, da nesmotrnosti Ministrstva za finance, ki niso bile zadovoljivo odpravljene, ne presegajo pomembnosti, ki je bila upoštevana v reviziji. </font><br/>
<font size="4">	Bi si pa na tem mestu, če dovolite, bi odgovorila še gospe Muršič glede Slovenskih železnic. To je poročilo za pet let nazaj, v tem času so bile v bistvu vse stvari odpravljene,  </font><br/>
<font size="4"> </font><br/>
<b><font size="4">26. TRAK: (SB) – 11.05</font></b><br/>
<br/>
<font size="4">	(nadaljevanje) izboljšane razen nadzora zaposlenih glede upravljanja konkurenčnih dejavnosti, tukaj imamo pa spet problem, ker Računsko sodišče trdi eno, ta direktiva GDPR pa drugo, tako da v bistvu tudi s tega vidika smo naložili, ker Slovenske železnice so gospodarske družbe, imajo nadzorni svet in v bistvu je nadzorni svet naložil Slovenskim železnicam, da  uredijo tudi to in mi smo v bistvu z odzivnim poročilom vse to tudi demantirali razen te točke, ki sem jo omenila. Hvala lepa.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> No, jaz bi tukaj vseeno opozoril na poročilo za leto 2008 Računskega sodišča, ki pravi v zvezi z javno-zasebnim partnerstvom, bom še enkrat citiral: »Vlada in Ministrstvo za finance nista vzpostavila vseh pogojev za razvoj javno-zasebnega partnerstva. Naj samo rečem, da se od leta 2007 ta možnost lahko uporablja v Republiki Sloveniji, za leto 2018 poročilo pa piše, da nista vzpostavila vseh pogojev za razvoj javno-zasebnega partnerstva in pravni okvir je imel številne pomanjkljivosti. S temi podatki mi operiramo, s temi podatki, ne s temi kar ste vi rekli in sami ste izpostavili, točno to ste rekli: »Žal zakon nima kazenskih določb.« Kdo pa predlaga zakon? Kdo ima zakonsko pooblastilo predlagatelja spremembe novele zakonu? Če se ne motim, pa mislim, da se ne motim, je to Ministrstvo za finance. Torej sami ugotavljate, da je zakon neprimeren, da ni dodelan pa od leta 2007 ni prišlo do sprememb pa po treh inštrukcijah Računskega sodišča vendarle niste spremenili. In kolikor jaz razumem vas ne nameravate tega storiti niti v prihodnje, tako da mislim, da je to vprašanje odgovornosti še kako aktualno in moram reči, da vedno kadar pridemo na Ministrstvo za finance kar se tiče aktualnosti, ker smo imeli podobno razpravo že o tisti bilanci, pridemo na približno isti odgovor: »se ne da, ne moremo, upravniki so rekli bomo in se nič ne spremeni.« Jaz moram priznati, da sem rahlo sit takšnih obrazložitev s strani Ministrstva za finance, nenazadnje tukaj smo predstavniki vseh političnih strank, Komisija za nadzor javnih financ je iz tega vidika ključno telo, ki terja odgovore in moram reči, da sem zelo razočaran nad tem kar slišim iz Ministrstva za finance. Predsednik Računskega sodišča, vi ste še hoteli besedo?</font><br/>
<br/>
<b><font size="4">	TOMAŽ VESEL:</font></b><font size="4"> Hvala lepa. Zelo kratka intervencija, in sicer hvala za opozorilo, ta del o ZJF bomo gotovo vključili čeprav jaz upam, da nam ne bo treba vključiti pa da v letu 2019 pride do nekega premika na področju sprememb Zakona o javnih financah, dajmo biti optimistični. Glede seznanitve javnosti z metodologijo in smernicami, pa moram reči, da smo po vaši intervenciji vse smernice, ki opredeljujejo in vse standarde že objavili na spletnih straneh Računskega sodišča. Tako, da pravzaprav ob prenovi spletišča so vse smernice navedene in jih tudi naši revidiranci kar večkrat uporabljajo v izgovorih. Tako, da smo s tem delom tudi zadovoljni. Hvala lepa, gospod predsednik. </font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> Dobro. Hvala. Zaključujem razpravo. Predlagam, da razpravo zaključimo z ugotovitvijo, da se je Komisija za nadzor javnih financ seznanila z letnim poročilom Računskega sodišča Republike Slovenije za leto 2018 in se tudi zahvaljujem za predstavljeno poročilo. </font><br/>
<font size="4">	</font><br/>
<font size="4">	Prehajamo na </font><b><font size="4">2. TOČKO – POROČILO MINISTRSTVA ZA FINANCE O OPRAVLJENIH POSTOPKIH INŠPEKCIJSKEGA NADZORA NAD PORABO SREDSTEV DRŽAVNEGA PRORAČUNA V OBDOBJU OD 1.7. DO 31.12.2018. </font></b><font size="4">Pri tej točki je komisija prav tako matično delovno telo, poročilo je bilo objavljeno na spletnih straneh Državnega zbora. k tej točki so bili vabljeni dr. Andrej Bertoncelj, minister za finance, Urad za nadzor proračuna in Ministrstvo za finance. Zdaj predstavnike Ministrstva za finance in Urada za nadzor proračuna prosim, da podajo uvod v razpravo, pa da se na začetku predstavijo. Prosim. </font><br/>
<br/>
<b><font size="4">	SAŠA JAZBEC:</font></b><font size="4"> Hvala lepa za besedo. Spoštovani! Pred vami je polletno poročilo Ministrstva za finance o opravljenih postopkih inšpekcijskega nadzora nad porabo sredstev državnega proračuna v obdobju od 1. julija do konca decembra lani. To je poročilo o inšpekcijskem nadzoru, ki ga izvaja urad za nadzor proračuna kot organ v sestavi Ministrstva za finance. V skladu </font><br/>
<br/>
<b><font size="4">27. TRAK: (VIP) – 11.10</font></b><br/>
<br/>
<font size="4">	(nadaljevanje) s 106. členom Zakona o javnih financah ministrstvo o opravljenih nadzorih, ugotovitvah in odločitvah pol letno obvešča vlado in računsko sodišče. Vlada pa pol letno Državni zbor Republike Slovenije. Proračunska inšpekcija je za leto 2018 načrtovala izvedbo 35 inšpekcijskih nadzorov nad izvajanjem Zakona o javnih financah. Od tega 25 rednih in 10 izrednih inšpekcijskih nadzorov. Oziroma 10 na podlagi prijav in zahtev. V obravnavanem obdobju jih je izvedla 30, od tega 10 rednih, 8 pa na podlagi prijav in pobud, ter 12 izrednih na podlagi Zakona o interventnih ukrepih za zagotovitev finančne stabilnosti javnih zdravstvenih zavodov, katerih ustanovitelj je Republika Slovenija. Te niso bili načrtovani v rednem načrtu dela za 18 ampak so bili dodani med letom. Z izdajo zapisnika je v tem obdobju zaključila 21 nadzorov, od tega 5 izvedenih pri neposrednih in 16 pri posrednih proračunskih uporabnikih. V nadzoru je bilo zajetih dobrih 150 milijonov proračunskih sredstev, to je v povprečju 7,3 milijona evrov na nadzor. </font><br/>
<font size="4">	Nepravilnosti in pomanjkljivosti: pri izvajanju Zakona o javnih financah in drugih predpisov, ki urejajo poslovanje sredstev državnega proračuna, so bile ugotovljene pri 7 proračunskih uporabnikih, in sicer 8 primerov nepravilnosti in pomanjkljivosti. V zvezi s tem je bil sprejet en ukrep po prvem odstavku in predlaganih 7 ukrepov po drugem odstavkov 4. Člena ZJF. Področja na katerih so bile ugotovljene pomanjkljivosti in nepravilnosti so: notranje kontrole in izvajanje notranjih aktov proračunskih uporabnikov - 3 primeri, javna naročanja - 2 primera, v zvezi z nenamenskostjo ali negospodarno rabo sredstev - 1 primer in pa druge nepravilnosti 2. V primeru 7 predlogov ukrepov, po drugem odstavku 104. člena ZJF v zvezi s katerimi so proračunski uporabniki dolžni poročati proračunski inšpekciji, so ti predložili 5 poročil o realizaciji ukrepov. V enem primeru rok za poročanje še ni potekel, v drugem primeru, pa glede na nepravilnosti ni bilo zahtevano poročanje. In iz poročil izhaja, da je bilo 5 predlogov inšpektorjev realiziranih na ustrezen način. V obravnavanem obdobju proračunska inšpekcija ni ugotovila dejanj, ki so opredeljena kot prekršek po Zakonu o javnih financah ali drugem predpisu, na podlagi katerega ima pristojnost vodenja prekrškovnih postopkov. </font><br/>
<font size="4">	V zvezi z ugotovljenimi dejanji, ki imajo znake prekrška, po predpisih, ki sodijo v pristojnosti drugih prekrškovnih organov je pa proračunska inšpekcija predlagala uvedbo prekrškovnega postopka državni revzijiski kemiji … komisiji, se  opravičujem. In sicer v primeru inšpekcijskega nadzora pri UKC Ljubljana. V tem nadzoru je bilo ugotovljeno, da UKC s petimi dobavitelji nima sklenjenih pogodb za dobavo blaga ali za opravljanje storitev v primerih, ko je bil presežen vrednosti prag iz Zakona o javnem naročanju. In na podlagi tega je UKC kršil 21. člen ZJN in je bil zato državni revizijski komisiji podan predlog za uvedbo postopka o prekršku. Ravnanj, ki bi po kazenskem zakoniku imela znake kaznivega dejanja, pa proračunska inšpekcija ni ugotovila. </font><br/>
<font size="4">	Toliko za uvod, ste pa, če pa želite še kakšna pojasnila … Hvala lepa.</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">/izklop mikrofona/ Se opravičujem. Ste že? /oglašanje iz dvorane/ Ja, hvala, še direktorja inšpekcije, prosim, če se predstavite v mikrofon.</font><br/>
<br/>
<font size="4">	</font><b><font size="4">DUŠAN STERLE: </font></b><font size="4">Dušan Sterle, direktor Urada za nadzor proračuna. Z mano je sodelavka gospa Tadeja Savnik, vodja proračunske inšpekcije. Za enkrat k temu uvodu ni kaj dodajati. Razen če imate kakšna vprašanja, kakšna pojasnila glede tega, kar je bilo povedano, smo pa na voljo.</font><br/>
<font size="4">	</font><br/>
<font size="4">	</font><b><font size="4">PREDSEDNIK DR. ANŽE LOGAR: </font></b><font size="4">V redu. Odpiram razpravo. Nobene razprave? 	</font><br/>
<font size="4">	Potem imam pa jaz samo eno vprašanje v zvezi s samim poročilom. Zdaj ob izvedenih inšpekcijskih nadzorih v drugi polovici leta 2018 ste ugotovili nepravilnosti in pomanjkljivosti pri 33 % </font><br/>
<br/>
<b><font size="4">28. TRAK (VI) 11.15</font></b><br/>
<br/>
<font size="4">	(Nadaljevanje) v celem letu pa mislim, da celo polovico vseh primerov. Jaz bi tako z laičnega vidika rekel, da je to precej strašljiva informacija glede na to, kako se pač posluje z davkoplačevalskim denarjem. Eno vprašanje bi bilo tudi v zvezi z očitno zelo zaželenimi izleti v Doho s strani Ministrstva za javno upravo… Prosim? Dubaj, se opravičujem. V Dubaj s strani Ministrstva za javno upravo in to kar dvakrat zapored v letu 2017 in 2018 nepravilnosti približno podobne, tako da so prepozno izdani nalogi, da se uporablja Falcon, da se preseže stroške hotela, da se namesto za 150 evrov biva za 500 evrov na noč in tako naprej. Zanima me, glede na to, da v povzetku tega poročila na strani 18, kjer izpostavljate te ugotovitve za leto 2017 in 2018. Potem v opisih ukrepov Dubaja sploh ne omenjate več. Zanima me, enako vprašanje kot je bilo, recimo, prej pri Računskem sodišču, poglejte, tam so bile ugotovljene številne nepravilnosti. Lahko jih boste povedali v odgovoru nato izpostavljeno dilemo, pa očitno brez kakršnekoli posledice. Mislim, da ponavljajoča se kršitev ima še dodatno težo, glede na to, da bo bili tudi že v prehodnem poročilu verjetno opozorjeni na to. Če mogoče lahko kaj več o tem poveste. </font><br/>
<br/>
<b><font size="4">	DUŠAN STERLE:</font></b><font size="4"> Tole, okoli same statistike, samih ugotovitev ukrepov in tega težko vam neko racionalno razlago zakaj je do tega prišlo. Enostavno je tako naneslo. Težko vnaprej predvidimo koliko bo ugotovitev o nepravilnostih, o nepopolnostih tekom opravljenih nadzorov, bodisi v prvi, bodisi v drugi polovici leta, pa da bi potem delali primerjavo zakaj je v eni polovici tega več, v drugi manj. Neko tako razmišljanje o tem, zakaj je sploh potrebno to polletno poročanje, čeprav je vezano na zakonsko določilo. O tem smo se že tudi znotraj urada pogovarjali. Mogoče daje potem neko popačeno sliko spet ta statistika o tem, kaj je narejeno in kaj je ugotovljeno. Velikokrat so razlogi tudi v mogoče sami naravi oziroma kompleksnosti teh samih preiskav oziroma samih inšpekcij. Potem je tu en faktor, kot je, recimo, lansko leto bil teh 12 nenačrtovanih nadzorov v zdravstvenih zavodih na podlagi tega intervencijskega zakona o finančnih ukrepih za dosego stabilnosti javnih zdravstvenih zavodov, kjer smo se zelo nenačrtovano odločili, da izpeljemo nadzore ne samo pri tistih dveh, za katere smo v štartu sredi leta dobili prijavo in smo ta nadzor izvedli na podlagi prijave, ampak se nam je zdelo na podlagi tega zakona smiselno potem pogledati še vse ostale javne zavode, kar je spet doprineslo k temu, da se poveča obseg dela, čeprav znotraj teh nadzorov ni bilo veliko ugotovitev, če gledamo na vse te zavode skupaj, ob tem, da so še nekatere stvari ostale odprte. </font><br/>
<font size="4">	Kar zadeva Ministrstvo za javno upravo, mogoče so glede na ugotovitve, sploh kar se tiče službenih potovanj v Dubaj, bi bilo tukaj smiselno verjetno tudi s strani inšpektorja dati, če že ne pa ukrepe, pa vsaj neke predloge, da se upošteva interni akt o teh službenih potovanjih. Piše pa v zapisniku malo detajlneje, da je tu pač inšpektor bil soočen z neko razlago, da v času, ko so se te stvari dogajale, ko so se sprejemale odločitve ta interni akt še ni bil v veljavi. Okoli tega bi bilo potrebno tudi, torej inšpektor pri svojem delu je neodvisen in samostojen in se tudi sam odloča</font><br/>
<br/>
<b><font size="4">29. TRAK: (ŠPE) – 11.20</font></b><br/>
<br/>
<b><font size="4">	</font></b><font size="4">(nadaljevanje) o tem, kako bo, torej na osnovi ugotovitev, kaj bo predlagal, kakšen ukrep ali kakšen zgolj predlog bo dal vodstvu. Mogoče je to v tem zapisniku malo res neposrečeno, torej ni napisano kot bilo lahko bilo, je pa gotovo to razlog, da se tudi inšpektorje še kaj vpraša, ampak ta trenutek kaj več kot to, vam težko odgovorim. Bi še ti kaj mogoče?</font><br/>
<br/>
<font size="4">	</font><b><font size="4">PREDSEDNIK DR. ANŽE LOGAR:</font></b><font size="4"> Izklopite se, pa vi se predstavite.</font><br/>
<br/>
<font size="4">	</font><b><font size="4">TADEJA SAVNIK:</font></b><font size="4"> Tadeja Savnik, vodja proračunske inšpekcije od 1.3.2019 v Uradu za nadzor proračuna.</font><br/>
<font size="4">	Kar se tiče inšpekcijskega nadzora v Ministrstvu za javno upravo, je iz zapisnika dejansko razvidno, da je bilo ugotovljenih kar nekaj nepravilnosti na področju, kar se tiče izdaje potnih nalogov in pa tudi drugih stvari, na področju katerih je bil sprejet en ukrep. Kar se pa tiče poti v Dubaj in pa vseh ostalih nepravilnosti, pa dejansko inšpektorica, ki je vodila inšpekcijski nadzor, ni izrekla ukrepov. To so dejstva, tako da v bistvu drži.</font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Kar izklopite se. Ampak vseeno, glejte, tukaj ste… saj jaz se sicer zahvaljujem za to poročilo, da ste to pregledali, pa da ste to zapisali, ampak jaz vseeno težko grem mimo tega. Tukaj ugotovite, da je bilo v primeru ministra, vodje kabineta in generalnega direktorja vse narejeno v nasprotju s pravili, kot morajo na ministrstvu in to dve leti zapored. V letu 2017 in letu 2018. Naprej ugotavljate, da je bilo naročilo za Falcon dano en dan po zaključku poti. Torej letiš najprej v Dubaj, potem pa šele zaprosiš za Falcona. Potem, da je plačala Slovenska vojska, če sem jaz prav razumel. In oprostite, gospod minister bivši, spomnimo ga tudi iz ene druge zadeve o tistih 5G frekvencah, je pa spal namesto za 150 oziroma za 250 evrov, v hotelu za 500 evrov. Poglejte, ne vem, če smo mi tukaj na Komisiji za nadzor javnih financ, pa če ste pričakovali, da ne bomo teh stvari spraševali, se mi zdi rahlo naivno tole, moram priznati. In jaz upravičeno težko sprejmem, da se dvakrat zaporedna identična kršitev nekoga, ki se je očitno zelo dobro počutil v ministrskem fotelju, pa je za to uporabil tudi Falcona in svoje uslužbence lepo peljal za nekaj dni v Dubaj in obravnava samo kot nek prekršek s strani inšpekcije in na podlagi tega ni nobenih konsekvenc. Če ne drugega, če so presegli stroške bivanja v hotelu glede na interna pravila, se jim pa terja povrnitev teh stroškov, ki smo jih mi davkoplačevalci plačali za njih. Imeli so možnost za spati po 150 evrov, pa so spali za 500 evrov, pa ste vi ugotovili, da so to kršili? Pa je stvar, kaj? Ukrepov na podlagi tega, pa ni bilo izrečenih. </font><br/>
<font size="4">	Potem imam pa samo še eno vprašanje v zvezi z UKC, kjer ste tudi izvedli inšpekcijski nadzor – o tem sem že prej govoril. Samo povejte mi no, če sem prav razumel – tam ima za 92 milijonov evrov, pa ne, za 79 milijonov evrov javnih naročil, vi ste pa pregledali samo, če prav razumem za 92 tisoč evrov? Torej zelo majhen del. Vi ste samo 71 računov šli pregledati. To ste po neki »štih« probi naredili ta pregled in ste ugotovili v bistvu zelo velike kršitve, že na tako majhnem vzorcu ste ugotovili zelo velike kršitve, da se datumsko ne ujema zadeva, da nimajo sklenjenih pogodb, čeprav imajo več poslov, torej, da za vsako posebej sprejemajo naročilnico in kršijo Zakon o javnem naročanju, naročajo stvari nad 20 tisoč evrov, kar bi morali javno naročilo izpeljati, pa to kar po rednem postopku tako delajo in potem še več, potem pa še UKC ugotovi, da vam je napačne podatke posredoval. Ko vi že nekaj ugotovite, pa ugotovi, da so vam še napačne podatke posredovali. Zdaj pa mene zanima, kje je tukaj sploh neko zaupanje v smotrno delovanje proračunskih uporabnikov, tudi posrednih proračunskih uporabnikov, če vam še pravih računov ne posredujejo ob vašem pregledu? Glejte, to    </font><br/>
<b><font size="4">30. TRAK: (TB) – 11.25</font></b><br/>
<br/>
<font size="4">	(nadaljevanje) so ključna vprašanja, ki na nek način terjajo odgovor in spet, bi rekel, posledice takega ravnanja morajo bit, ker če niso, bodo z vami še naprej tako ravnal, kot da je, ne bodi ga treba. Je pa ravno prej omenjeni odstotek nepravilnosti v pregledih jasen pokazatelj, da je vaš pregled nujen in potreben in da je treba pač vaše ugotovitve tudi realizirat. No, če lahko nekaj o tem še poveste, no?</font><br/>
<br/>
<font size="4">	</font><b><font size="4">DUŠAN STERLE:</font></b><font size="4"> Zdaj, zakaj je prišlo do napačnih podatkov, to težko komentiram. To je spet stvar inšpektorja, ki je bil tam na licu mesta, deloval je pač samostojno in neodvisno. Kar se tiče izbire nalogov, za katere se je odločil v tej masi računov, je spet to njegova legitimna odločitev in je pač izbral v tej vrednosti tiste, ki jih je potem natančneje pregledal.</font><br/>
<font size="4">Jaz moram reči, da sem vseeno zadovoljen, da je vsaj do tega prišlo, da je tu bil izrečen nek predlog ukrepa za sprožitev postopkov v prekršku. Res, da ta prekršek oziroma obravnava tega prekrška, potem v nadaljevanju ni v naši pristojnosti, ampak smo to posredovali državni revizijski komisiji. Še danes zjutraj smo bili v stiku z njimi, z namenom, ker smo tudi pričakovali to vprašanje, z namenom, da preverimo, v kakšni fazi je ta postopek. Dobili so tole, ta odstop tega predloga, sprožili so postopek in po informacijah, ki jih imamo, je še zmeraj v fazi pridobivanja dodatnih podatkov. Pričakujemo pa, da bo iz tega nekaj izšlo in da bomo potem tudi informirani, kaj konkretno, ker ne nazadnje je potem to tisti učinek našega dela. To je to, kar vam lahko povem ta trenutek, no.</font><br/>
<br/>
<b><font size="4">PREDSEDNIK DR. ANŽE LOGAR:</font></b><font size="4"> Gospod Šircelj.</font><br/>
<br/>
<b><font size="4">MAG. ANDREJ ŠIRCELJ (PS SDS):</font></b><font size="4"> Ja, hvala lepa.</font><br/>
<font size="4">Jaz bi eno vprašanje imel, v zvezi z..</font><br/>
<br/>
<b><font size="4">PREDSEDNIK DR. ANŽE LOGAR:</font></b><font size="4"> Ali lahko samo prosim, če imate, pojdite ven se..</font><br/>
<br/>
<b><font size="4">MAG. ANDREJ ŠIRCELJ (PS SDS):</font></b><font size="4"> Eno vprašanje bi imel v zvezi s tem, kako dajete oziroma izdajate ukrepe in sicer, ali se lahko revidiranec kakorkoli na to pritoži, na te ukrepe? To je ena zadeva in druga zadeva je, kakšna merila, če obstajajo kakršnakoli merila glede teh ukrepov? In tretje, ali kdo vrši nek nadzor nad temi ukrepi? Zakaj – glejte, zdaj, iz tega kar ste vi dejansko poslali nek zbir teh zadev, pa da se zdaj vrnem na Dubaj, ne? Tukaj je bilo vse delano za nazaj, kot jaz razumem. Predlog ukrepa je, da se sklene aneks k pogodbi z družbo 3 Gen d.o.o., v katerem bodo razvidni vsi proračunski uporabniki za katere je meja EU prevzelo upravljanje IK infrastrukture in nove aktivnosti ter vse spremembe, ki so predmet letnega usklajevanja s firmo 3 Gen, v skladu s pogodbo. To so opis ukrepov, če jaz to berem, ja, v zvezi z potovanjem v Dubaj. Ne? Sem se zmotil? / oglašanje iz dvorane/</font><br/>
<br/>
<b><font size="4">PREDSEDNIK DR. ANŽE LOGAR:</font></b><font size="4"> Tri stvari so preiskovali tam.</font><br/>
<br/>
<b><font size="4">MAG. ANDREJ ŠIRCELJ (PS SDS):</font></b><font size="4"> Tri stvari? No ampak, to so samo ti ukrepi, ki so dejansko v zvezi s temi ukrepi bili narejeni. To se pravi, samo aneks k pogodbi. To se pravi, gre za neke ukrepe ki, bom rekel, so post festum, to se pravi, so kasneje se nekaj naredil. Kako se pa sanira ta zadeva v zvezi z Dubajem, kar je bilo rečeno, ni pa ničesar. Niti ni ugotovitev ali je bilo to v skladu z katerimi in tako naprej, predpisi ali so kršili nad predpisi in tako naprej? Tako da, glejte, meni se zdi, zaradi tega me zanima no, kako inšpektorji te ukrepe dejansko izrekajo? Pa zdaj, veste to, inšpektor je samostojen in neodvisen, to ste rekli in tu se potem vsi skrijejo, ali veste? Kako pa vi vrednotite potem delo inšpektorjev kot direktor?</font><br/>
<br/>
<b><font size="4">31. TRAK: (NB) - 11.30</font></b><br/>
<br/>
<font size="4">	(Nadaljevanje) Bom pa tako vprašal. Veste, ker jaz poznam tudi nek drug zakon o davčnem postopku. Po drugi strani obstajajo, pa bom tako vprašal, ali obstaja na uradu skupine za vsak inšpekcijski pregled, kjer se odloča ali pa sugerira ali pa razpravlja o možnih ukrepih. Ali ima inšpektor zaledje na uradu, da je pač neka skupina, lahko je tam šef, itn., kjer pač interno poroča o postopku, ki ga vodi, kaj bi tam lahko bilo in potem ta skupina, bom rekel, razpravlja o tem in daje neka mnenja, neobvezna mnenja seveda zaradi tega, ker je inšpektor neodvisen in samostojen kot vi pravite. Me zanima, če to nar uradu obstaja. Ali lahko koga vpraša, o ukrepih? Še tako. Zaradi tega, ker poglejte to, veste na eni strani imamo velik disproporc glede teh ukrepov in, ne vem, neka transparentnost pa vseeno mora biti. Tukaj imam vprašanje. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Bom še jaz nekaj dodal v zvezi z UKC. Poglejte, vemo koliko materiala je nabavila UKC na leto. Malo morje. Vaš inšpektor pride v UKC in pregleda 71 računov. In kaj ugotovi inšpektor. Inšpektor ugotavlja, da je UKC v 17. primerih oddaje naročil kršil 21. člen ZJN, skupna vrednost teh oddanih naročil je milijon 446, v nasprotju z Zakonom o javnih naročilih. Mislim, oprostite, to kliče po rednem nadzoru nad delovanjem UKC. Pa ne zato, da bi koga hoteli za kravateljc držati, ampak zato, da se bo tam spoštovalo Zakon o javnem naročilu. Tako, da če nič drugega, mora biti jasen apel, da morate v UKC izvajati redne, permanentne nadzore izvajanja Zakona o javnih financah in ostalih normativnih podlag, ki uporabljajo javna naša sredstva. </font><br/>
<font size="4">	Je še kakšna razprava? Če ni nobene druge, potem prosim še za odgovore. </font><br/>
<br/>
<b><font size="4">	DUŠAN STERLE:</font></b><font size="4"> Če mogoče kar začnem od zadaj, brez zamere. Tukaj je šlo za preglede sredstev, ki jih je UKC prejel izključno po zakonu o interventnih ukrepih. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Vem vem. </font><br/>
<br/>
<b><font size="4">	DUŠAN STERLE:</font></b><font size="4"> Ja. Pač naneslo je, da je pregledal, odločil se je samostojno, da bo izmed obilice tistih računov izvzel tiste za katere se je odločil, da jih izvzame, o njegovi presoji. To je njegova in naloga in pravica, da to naredi. In iz tega je izšlo teh 71 računov in znotraj tega je ugotovil te nepravilnosti in izdal predlog ukrepa. Kar se tiče ukrepov, inšpekcija ne daje ukrepe, ne izvaja ukrepe, daje samo predloge. To pristojnost imamo po Zakonu o javnih financah, ki nekako ustoličuje funkcijo in naloge proračunske inšpekcije. Tako, da mi samih ukrepov ne izvajamo nad inšpeciranci. Izvajati jih morajo inšpiciranci sami. Kar se tiče, mogoče če zdaj malo mešam te odgovore, ampak kar se tiče tega pogovora o tem kako, kakšne ukrepe izdati, na uradu imamo 6 inšpektorjev za pregled celotnega državnega proračuna. To je nič skoraj, glede na tisto kar bi se naj gledalo. Se strinjam z vami. Pri določenih, bom rekel, bolj tveganih proračunih uporabnikih verjetno bi bilo smiselno, da je tam proračunska inšpekcija vsako leto in ne pregleduje samo nekega segmenta izplačil, ampak bistveno več. Ampak kapacitet za tako početje nimamo, zato tudi inšpektorji ne hodijo v inšpekcije v timih, kar bi bilo mogoče bolj smiselno, ker bi naredili več, lahko bi delali bolj v sodelovanju, kar recimo počnejo revizorji pri revizijah evropskih sredstev, v skladu evropskih sredstev, ker jih je pač več na voljo. Zato hodijo v inšpekcije sami. Seveda prinašajo na urad informacije, ki jih zatečejo na terenu in imajo potem priložnost to prediskutirati bodisi med seboj bodisi v skupini, v sodelovanju z vodjo proračunske inšpekcije, ne nazadnje tudi z mano in to je to. Se pravi, ta možnost obstaja.</font><br/>
<br/>
<b><font size="4">32. TRAK: (NB) - 11.35</font></b><br/>
<br/>
<font size="4">	(Nadaljevanje) Zdaj, kolikokrat je pa to možno narediti, je pa spet vprašanje tega kolikokrat so dejansko na sedežu urada, ker nam je v interesu, da so čim več na terenu, da se čim več dela opravi. Če ga bi počeli v skupinah, verjemite mi, da še tega ne bi naredili kar naredijo, pa skušamo vsako leto število teh nadzorov povečevati, ne glede na to, da so učinki, boste rekli, zelo piškavi, ampak nimamo drugih kapacitet. Delamo v okviru tistih možnosti, ki jih imamo. Tole, kar ste prej omenjali, glede tistega aneksa. </font><br/>
<font size="4">	Tukaj je šlo za pregled dveh zadev in tisti aneks je bil predlog ukrepa aneksa, ko gre za razvoj, vzdrževanje in opravljanje skupne informacijske strukture na MJU, ni pa bilo vezano na proračunsko postavko. To je druga proračunska postavka, ne pa ta v zvezi s službenimi potovanji. Je pa res, da kar se tega slednjega tiče, tukaj bi lahko verjetno inšpektor glede na ugotovitve, ki so bile dane, iskal podlago kakorkoli je tam zapisana v zapisniku razlaga, ki jo je dobil da interni akt v času, ko so se dogodki zgodili za nazaj seveda, ker to inšpekcija dela, pregleduje stvari za nazaj, ta interni akt še ni bil v veljavi, bi lahko verjetno iskal drugo podlago, drugo torej pravno podlago ali interni akt, ki je kot podlaga za presojo kaj je šlo narobe in kaj ne, in verjetno v zvezi s tem izdal tudi kakšen predlog ukrepa ali pa vsaj predlog delovanja za v naprej. </font><br/>
<br/>
<b><font size="4">	PREDSEDNIK DR. ANŽE LOGAR: </font></b><font size="4">Oprostite, jaz ne razumem... Ali boste še? / oglašanje iz ozadja/ Ja. Verjetno bi, ali bi se pričakovalo da je? </font><br/>
<br/>
<b><font size="4">	DUŠAN STERLE:</font></b><font size="4"> Ja, pričakovalo bi se, da je, pa ni. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Torej? Smo rekli dve stvari, konkretni ukrepi pa UKC na naslednjem polletnem poročilu torej. </font><br/>
<br/>
<b><font size="4">	DUŠAN STERLE:</font></b><font size="4"> Prav. </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Gospod Šircelj, ste imeli vi še kaj? </font><br/>
<br/>
<b><font size="4">	DR. ANDREJ ŠIRCELJ (PS SDS):</font></b><font size="4"> Ja. Zelo na kratko. Mislim, to začudenje moram jaz deliti z vami ali pa javno. Poglejte, vi pravite, direktor, interni akt takrat, ko še ni deloval, poglejte jaz si težko predstavljam, da na ministrstvu v javni upravi nekdo potuje, ne da bi potoval na podlagi nekega internega akta. Mi imamo to državo, ne vem, 30 let in jaz vam povem da, poglejte, zamislite si, poznate Ministrstvo za finance. Ministrstvo za finance, ne vem, ga oba poznava pa veva, da obstajajo interni akti za službena potovanja. Poglejte, ti so, najbolj zveličavni, če hočete. Ne morem se zadovoljiti s tem, da mi rečete direktor, ja ni bilo internega akta. Nekje je bil. Mogoče ni bil tisti pravi, na podlagi katerega, pravi v tem smislu, da se je seveda, da je tukaj razvidno, da se je kršil ta interni akt, pa tega inšpektor potem ni napisal. Ne vem. Tukaj postavljam seveda samo možnost, da je to bilo, da ne trdim, ker ne vem, ampak ne predstavljam si, da ni obstajal interni akt na nekem ministrstvu za službena potovanj. Poglejte, to pa mislim da, poglejte, bi moral pa zdajle zvoniti vsi zvonovi, če je temu res tako, ker potem so vsa potovanja, ki so na tem ministrstvu bila izvedena, nelegalna, da tako rečem. S tem se / nerazumljivo/… </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Ja, ja…</font><br/>
<br/>
<b><font size="4">	DR. ANDREJ ŠIRCELJ (PS SDS):</font></b><font size="4"> …stalati, da si to tukaj, govori… </font><br/>
<br/>
<b><font size="4">	PREDSEDNIK DR. ANŽE LOGAR:</font></b><font size="4"> Saj tukaj se samo strinjam, poudarjam zato, ker je ta isti minister, vemo tista svoja potovanja v Dubaju se fotografiral s čašo vina v Falkonu in sporočal kaj vse veliko je naredil. Mi smo pa za to plačali vsakič po 6 tisoč evro, dvanajst tisoč evrov. Zdaj, za nekoga morda nizek znesek, ampak za funkcionarja, ki je deloval v nasprotju z internimi pravili, ki je tri ključne osebe ministrstva so kršile interne akte oziroma niso ravnale skladno z internimi pravili, pa oprostite, mislim da neka posledica mora biti, če naj inšpekcija opraviči svoj obstoj. To smo v bistvu hoteli povedati. Upam, da ste razumeli to poročilo in upam, da bo temu sledila tudi naslednja poročila, ki jih bomo tukaj obravnavali na Komisiji za nadzor javnih financ. </font><br/>
<font size="4">	Zdaj, ne vidim več nobene želje po razpravi, tako da zaključujem razpravo in predlagam, da jo zaključimo z ugotovitvijo, da se je komisija seznanila s poročilom Ministrstva za finance, Urada Republike Slovenije za nadzor proračuna, </font><br/>
<font size="4"> </font><br/>
<b><font size="4">33. TRAK: (NB) - 11.40 </font></b><br/>
<br/>
<font size="4">	(Nadaljevanje)opravljenih postopkih inšpekcijskega nadzora nad porabo sredstev državnega proračuna v obdobju od 1. 7. do 31. 12. 2018. </font><br/>
<br/>
<font size="4">	In zaključujem to točko dnevnega reda in tudi 6. redno sejo Komisije za nadzor javnih financ. </font><br/>
<font size="4">	Prisotnim pa se zahvaljujem za udeležbo.</font><br/>
<br/>
<b><font size="4">Seja je bila končana 9. maja 2019 ob 11.40.</font></b><font size="4"> </font>
</root>