<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZUNANJO POLITIKO</font></b><br/>
<b><font size="4">26. nujna seja</font></b><br/>
<br/>
<b><font size="4">in</font></b><br/>
<br/>
<b><font size="4">DRŽAVNI ZBOR</font></b><br/>
<b><font size="4">REPUBLIKA SLOVENIJA</font></b><br/>
<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">22. nujna seja</font></b><br/>
<br/>
<b><font size="4">(3. november 2020)</font></b></p></div><br/>
<b><font size="4">Sejo sta vodila Monika Gregorčič, predsednica Odbora za zunanjo politiko in mag. Marko Pogačnik, predsednik Odbora za zadeve Evropske unije.</font></b><br/>
<b><font size="4">Seja se je začela ob 15.03.</font></b><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Dober dan spoštovane kolegice in kolegi. Pričenjam 26. nujno sejo Odbora za zunanjo politiko.</font><br/>
<font size="4">	Na začetku seje bi vas vljudno prosila, da glede na zdravstvena napotila tekom celotne seje vzdržujete in spoštujete predpisano medosebno razdaljo in nosite zaščitne maske. </font><br/>
<font size="4">	Obveščam vas, da sem prejela obvestilo o upravičeni odsotnosti poslanca Zmaga Jelinčiča Plemenitega z današnje seje. Prav tako pa vaš obveščam, da danes na seji s pooblastili sodelujejo, poslanec gospod Igor Peček nadomešča gospoda Marjana Šarca iz Poslanske skupine LMŠ, poslanka gospa Nataša Sukič iz Poslanske skupine Levica nadomešča doktor Mateja Tašner Vatovca, poslanec gospod Jure Ferjan iz Poslanske skupine SDS nadomešča gospod Evo Irgl, poslanec magister Marko Pogačnik iz Poslanske skupine SDS nadomešča poslanca gospoda Marjana Pojbiča, ter poslanec gospod Gregor Perič iz Poslanske skupine SMC nadomešča magister Branislava Rajića. Lepo pozdravljam vse prisotne in vse vabljene na sejo.</font><br/>
<font size="4">	Besedo predajam predsedniku Odbora za zadeve Evropske unije, magister Marku Pogačniku.</font><br/>
<br/>
<b><font size="4">	PREEDSEDNIK MAG. MARKO POGAČNIK: </font></b><font size="4">Spoštovane kolegice in kolegi, začenjam 22. sejo Odbora za zadeve Evropske unije. Tudi sam lepo pozdravljam vse vabljene in pa prisotne na seji.</font><br/>
<font size="4">	Obveščam vas, da so zadržani in se seje ne morejo udeležiti naslednji člani, gospod poslanec Zmago Jelinčič Plemeniti, kot nadomestni člani pa</font><br/>
<br/>
<b><font size="4">2. TRAK: (ŠZ) – 15.05</font></b><br/>
<br/>
<font size="4">	(nadaljevanje) gospa poslanka Monika Gregorčič kvota SMC, gospod poslanec Jožef Horvat nadomešča gospoda poslanca Andreja Černigoja, drugih nadomeščanj ni.</font><br/>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red seje odborov. Ker v poslovniškem roku za predsednico Odbora za zunanjo politiko gospo Moniko Gregorčič nisva prejela predlogov za njegovo spremembo, je določen takšen dnevni red seje, kot ste ga prejeli s sklicem.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – RAVNANJE PREDSEDNIKA VLADE REPUBLIKE SLOVENIJE JANEZA JANŠE, KI SO V NASPROTJU Z STRATEŠKIMI USMERITVAMI ZUNANJE POLITIKE REPUBLIKE SLOVENIJE IN POSLABŠUJEJO UGLED REPUBLIKE SLOVENIJE V MEDNARODNIH ODNOSIH.</font></b><br/>
<font size="4">	Kot gradivo ste prejeli zahtevo poslanskih skupin LMŠ, SD, Levica in SAB, za sklic nujne seje odborov, ki je objavljena na spletnih straneh Državnega zbora s sklicem seje. Na sejo sva s predsednico gospo Moniko Gregorčič povabila vse, ki so v svoji zahtevi za sklic nujne seje odborov, ter z dopisom z dne, 30. november, predlagali vlagatelji. </font><br/>
<font size="4">	Zdaj upravičili so se predsednik vlade gospod Janez Janša, vabljeni dodatno doktor Danilo Türk in pa gospod Roman Kirn in pa doktor Miro Cerar. Kot je običajno za sejo Odbora za zadeve Evropske unije, so na sejo povabljeni tudi poslanke in poslanci Evropskega parlamenta iz Republike Slovenije. Na seji vidim poslanko Evropskega parlamenta, Romano Tomc, zato bi uvodoma izkoristil in ji čestital za prejeto nagrado v Evropskem parlamentu, kot najboljšo poslanko za delo na področju zaposlovanja v sociali.</font><br/>
<font size="4">	Prehajamo na obravnavo. Za predstavitev zahteve za sklic nujne obeh odborov, dajem najprej besedo obema predstavnikoma predlagatelja zahteve. Naprošam gospoda poslanca Nika Prebila. Imate besedo.</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Hvala lepa, predsednik.</font><br/>
<font size="4">	Bi izkoristil še postopkovni predlog, glede na to, da ste povedali, da se je upravičil predsednik vlade Janez Janša, glede na to, da je teža današnje seje namenjena njegovim zgrešenim potezam, pa prosim, da mi odgovorite, kdo iz kabineta predsednika vlade je danes tukaj, poleg tega da ne vidim tudi ministrico za pravosodje, želim tudi odgovor kdo je tukaj, ki zastopa oziroma katere od državnih sekretarjev, ki zastopa Ministrstvo za pravosodje. Moj postopkovni predlog pa je, da v kolikor ni nikogar iz kabineta predsednika vlade ni tukaj, sejo prekinete in zagotovite, da se sejo udeleži predsednik vlade oziroma v kolikor ima predsednik vlade neodložljive obveznosti, nekdo iz njegovega kabineta, ki je pristojen da odgovarja na ta vprašanja, glede na to, da je minister Logar iz zunanjega ministrstva na moje poslansko vprašanje, ki je bilo namenjeno eni od tematik, ki jih danes obravnavamo povedal, da on na ta vprašanja ne more odgovarjati, ker ni relevanten deležnik, ker so ta vprašanja direktno povezana z vprašanjem predsednika vlade. Tako, da toliko.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Ja, spoštovani kolega gospod Prebil, zdaj s strani predstavnikov vlade sta danes z nami prisotni minister za zunanje zadeve doktor Logar, s strani ministrstva za pravosodje, je pa državni sekretar. Zdaj s strani predsednika vlade smo prejeli in predstavnikov kabineta smo dobili opravičilo, kar je v skladu s Poslovnikom in zato predlagam, da sejo nadaljujemo. Imate besedo, kot predlagatelj. Hvala. Postopkovno, gospod Nik Prebil.</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Ja, hvala lepa, predsednik.</font><br/>
<font size="4">	Bi samo še enkrat. Glejte, jaz bom tukaj sem si spravil magnetogram iz prejšnje seje, kjer je odgovarjal predsednik oziroma pardon minister Logar na moje poslansko vprašanje, kjer je minister Logar jasno povedal, da vprašanja, ki so povezana s predsednikom vlade, jih on, kot zunanji minister ne more komentirati oziroma obrazložiti. Zdaj mene zanima s kom se bomo  mi tukaj pogovarjali in s kom bomo debatirali. Jaz razumem, da so poslovniški pogoji s tem, ko je nekdo iz vlade tukaj prisoten, izpolnjeni. A vendar se kar velik del zahteve za sklic te nujne seje nanaša osebno na predsednika </font><br/>
<br/>
<b><font size="4">3. TRAK: (ŠZ) – 15.10</font></b><br/>
<br/>
<font size="4">	(nadaljevanje) vlade, zato prosim zagotovite, da se, če se on ne more, udeleži seje nekdo iz kabineta predsednika vlade, ki je takšno zadevo možno relevantno zagovarjati oziroma komentirati.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Jožef Horvat.</font><br/>
<br/>
<font size="4">	</font><b><font size="4">JOŽEF HORVAT (PS NSi):</font></b><font size="4"> Hvala lepa, gospod predsednik Odbora za zadeve Evropske unije. Spoštovana predsednica Odbora za zunanjo politiko, odlični gostje, drage kolegice in kolegi. </font><br/>
<font size="4">	Postopkovno predlagam oba predsedujoča, da to razpravo v nekem umirjenem načinu, v umirjenem tonu začnemo in tudi nadaljujemo. In si želim res eksakten postopkovni predlog. Gospod predsednik, razumem da boste vi vodili to razpravo, da jo dejansko peljete ne na podlagi časopisnih člankov, ki interpretirajo pismo, o katerem pismo predsednika vlade, slovenske vlade gospodu Charlesu Michelu, ampak na podlagi resnično pisma zelo čudno in zelo nenavadno je in to bom res prosil, da mi mirno predlagatelji odgovorijo, zakaj ta seja, zaradi pisma predsednika vlade, ki pa ni v prilogi. Je pa v prilogi kar nekaj časopisnih člankov, o katerih interpretaciji ne govorim ne smem govoriti, ker pač spoštujem svobodo medijev in seveda tudi odgovornost medijev. To je ena zadeva. Se pravi, zakaj ni pisma kot priloge, jaz ga seveda imam, da se razumemo in sem si ga priskrbel in je že dolgo na moji mizi in prosim proceduralno, da se dejansko razprava pelje na podlagi pisma, ne pa na podlagi tisočev morda časopisnih člankov. In če nam še lahko poveste morda predlagatelji, zakaj so se tako odlični vabljeni gostje na današnjo sejo, a so se upravičili ali niso, kot so doktor Danilo Türk, doktor Miro Cerar, Peter Toš in Romar Kirn, ki ga še posebej cenim.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Ja, hvala kolegu Jožefu Horvatu za ta postopkovni predlog. Jaz predlagam, da s sejo nadaljujemo. In sicer da imata besedo predlagatelj. Postopkovno poslanec Nemec.</font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> Hvala lepa, spoštovani predsednik.</font><br/>
<font size="4">	Jaz imam eno postopkovno vprašanje za vas, pa bi vas prosil, da mi samo obrazložite. Mi imamo nekdanjega predsednika, bivšega predsednika republike, doktorja Danila Türka, ki je še vedno zelo spoštovan v mednarodnem prostoru in se je tudi javno izrekel glede vprašanja vladavine prava. Tik pred zdajci ste dobili tudi priloženo med gradivi njegovo pismo in ga bomo verjetno oziroma ga bomo kasneje v času razprav poslank in poslancev tudi prebrali.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Kolega Nemec, postopkovni predlog bi hotel.</font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> Moje vprašanje pa je in spoštovani predsednik pa je, glede na to, da je doktor Danilo Türk prosil, da bi mu se zagotovilo, da bi nas nagovoril preko videokonference in tehnično so nam službe potrdile, torej Državni zbor, kot institucija je sposobna izpeljati en sam video klic, največ enega samega, zakaj niste dovolili nam in Danilo Türku, da bi danes govoril ne samo oba spoštovana odbora, ampak tudi širšo javnost in podal, kot predsednik republike, nekdanji bivši, svoje stališče glede tega. Ali bivši predsednik republike ni deležen takšnega spoštovana z vaše strani, da bi mu omogočili, tako kot drugim danes tukaj, da bi nagovoril poslanke in poslance preko videokonference? Torej zakaj je temu tako.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Zdaj spoštovani, gospod poslanec Nemec, bivši predsednik Republike Slovenije je dobil tudi dopis in odgovor, da v danes trenutku se Državni zbor še ne poslužuje sistema, da vabljeni sodelujejo na seji Državnega zbora. Zdaj glede na situacijo kakršna je, jaz predlagam, da se o tem resno razmisli, zato je kolegij Državnega zbora, strokovne službe Državnega zbora in pa vodje poslanskih skupin. In jaz z veseljem v primeru, da bo prišlo do takšne odločitve, da se zaradi </font><br/>
<br/>
<b><font size="4">4. TRAK: (ŠZ) – 15.15</font></b><br/>
<br/>
<font size="4">	(nadaljevanje) situacije, kot je s covidom omogoča vsem vabljenim, da se poslužujejo vključitve na sejo odbora preko zunanjih digitalnih orodij, to omogočim. Mislim pa, da bi bilo pa skrajno ne fer, da bi v danem trenutku samo enim dovolili ali pa omogočili uporabo vključitve na odbor z zunanje strani.</font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> Spoštovani, bom jaz zaprosil za postopkovno. Jaz ne morem sprejeti tega vašega odgovora na noben način. Niste vi v vlogi, da bi sodili komu ali pa ne, vi imate vlogo, da omogočite vsem enake pogoje za delo. Če bi kdorkoli drugi želel, bi potemtakem, kot sem razumel z vašega odgovora tudi Danilo Türku dovolili, da nagovori širšo javnost. Ne morem drugače razumeti, poudarjam, tehnično smo dobili odgovor, da je možno izpeljati, ni nobenih zadržkov. In z vašega odgovora lahko razumem samo to, da ste cenjenemu bivšemu predsedniku republike, onemogočili, da bi nagovoril Državni zbor. Samo to lahko sklepam, nič drugega. V kolikor je kakorkoli kaj drugače, prosim v pisni obliki mi sporočite kdo, pa kaj je kaj rekel, kajti mi imamo jasna zagotovila, da če bi obstajal kanček želje in dobre volje, da bi nas danes doktor Danilo Türk lahko nagovoril. Žal je to vaša odločitev, ki ni tehtna, ampak je zgolj in samo politična.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Glejte spoštovani kolega Nemec, jaz vam bom dal svoje objasnilo. Dopis je bil poslan tudi bivšemu predsedniku republike. Vedno bi se lahko te seje danes še tudi udeležil in se lahko tudi še vedno udeleži. Kot sem pa povedal, ker pa ni bilo omogočeno vsem, jaz predlagam, da se ta problem odpre na kolegiju vodij poslanskih skupin in da se, bi rekel širše določi ali se lahko zunanji vabljeni javijo tudi preko spleta. Do sedaj te prakse v Državnem zboru ni bilo in jaz predlagam, da s to sejo nadaljujemo. Doktor Türk, bivši predsednik republike je pa poslal tudi dopis, ki je objavljen tudi na e-klopi in si jo lahko vsak prebere. A je še kakšen predlog, pa predlagam, da se upošteva Poslovnik Državnega zbora. Violeta Tomić.</font><br/>
<br/>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Hvala za besedo.</font><br/>
<font size="4">	Moj postopkovni predlog je zelo konkreten in zelo konstruktiven. Vsi nosimo maske in če stojimo za svojimi besedami, jih povejmo jasno in razločno. Spoštovani predsednik, želela sem razumeti vašo obrazložitev, vendar je nisem slišala, zato vas zelo dobronamerno prosim, da upoštevate razdaljo do mikrofona, masko in govorite razločneje in glasneje. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Poslanka Mirnik Divjak.</font><br/>
<br/>
<font size="4">	</font><b><font size="4">LIDIJA DIVJAK MIRNIK (PS LMŠ):</font></b><font size="4"> Hvala lepa, predsedujoči za besedo.</font><br/>
<font size="4">	Zdaj današnja seja bo očitno zelo dolga in zelo naporna. Violeta mi je besede vzela iz ust. Jaz verjamem, da ste vi zelo nežen moški, to lahko slišimo po vašem izvajanju, s čimer nič ni narobe, da se razumemo. Bi pa želela, da malce več energije daste v govorjenje, ker se namreč na televiziji in v mikrofon to zelo dobro sliši, tukaj v naši dvorani pa malce slabše. Jaz vas vljudno prosim, da malce več energije daste v vodenje te seje in pač glasneje govorite.</font><br/>
<font size="4">	Hvala. Lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Predlagatelj, beseda je vaša.</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Najlepša hvala, spoštovani predsednik in pa predsednica odbora. Spoštovani minister, evropska poslanka, poslanke in poslanci, lep pozdrav.</font><br/>
<font size="4">	Zdaj jaz bom svoj uvodni del kot eden od predlagateljev pričel z dvema občutkoma in sicer razočaranje in žalost. To sta dva občutka, ki jih doživljam že nekaj časa. Ob vseh spodrsljajih te vlade in predvsem zato, kar se dogaja državi katero izredno spoštujem in v njej tudi živim. Ni prvič in pa tudi se bojim da ni zadnjič, ko predsednik vlade Janez Janša ali pa nenazadnje tudi zunanji minister doktor Anže Logar s svojimi samovoljnimi in pa strankarsko usmerjenimi pismi, bodisi tviti ali čemerkoli drugim mečeta slabo luč na Republiko Slovenijo. In le redko, spoštovani, redko se zgodi, da bi izražena mnenja slovenskih političnih veljakov </font><br/>
<br/>
<b><font size="4">5. TRAK: (ŠZ) – 15.20</font></b><br/>
<br/>
<font size="4">	(nadaljevanje) odmevala s tolikšno negativno konotacijo v tujini, kot se je to zgodilo v zadnjih primerih. </font><br/>
<font size="4">Vsem je že jasno pravzaprav, da ta vlada izkorišča trenutne razmere, izkorišča krizo oziroma epidemijo, da si skuša podrejati celoten družbeni sistem in pa seveda odvrača pozornost od ključnih težav, ki jih v naši državi imamo. To počne to s temi pismi, s tviti, s samovoljnimi ukrepi, ki v tej državi sicer sprožajo upor in s tem je vaš cilj dosežen. Ampak imate vlada eno težavo. In sicer da to počnete vsem na očeh in da se mogoče nekoč učinkovita strategija do danes izpela, saj vam verjamejo še zgolj redki, tisti vaši sledilci. In v tem Državnem zboru smo člani opozicijskih LMŠ, SD, Levica in pa SAB že večkrat izpostavili korenite odmike vlade štirih strank, od zastavljene in s strani Državnega zbora določene zunanje politike države. Začelo se je z dopisom zunanjega ministra k medresorskemu poročilu o vladavini prava v Republiki Sloveniji, ter z enostranskimi in politično motiviranim vladnim odgovorom svetu Evrope, s katerim je vlada pravzaprav napadla svobodo in pa neodvisnost medijev. Obe dejanji sta poželi zgražanje tudi koalicijskih partnerjev, pri čemer pa ne smemo pozabiti, da je Odbor za zunanjo politiko, torej ta odbor sprejel sklepe, ki so vladi naložili opravičilo in umik pisma s platforme sveta Evrope, kar pa se do danes še ni zgodilo. </font><br/>
<font size="4">Izpostavili smo tudi podpis izjave med Slovenijo in Združenimi državami Amerike o varnosti omrežij 5G. EU do danes ni sprejela nikakršnih odločitev v zvezi s tem. Torej takšna dejanja po našem mnenju šibijo multilaterizem in pa našo dosedanjo zavezanost k usklajevanju strateških odločitev znotraj Evropske unije. Nenazadnje smo jasno izkazali tudi nasprotovanje pisemski podpori, pogajalskim izhodiščem Madžarske in Poljske glede ne pogojevanja finančnih mehanizmov Evropske unije z vladavino prava na julijskem vrhu članic Evropske unije. Zdaj poglejmo podrobneje. Začel bom s tem zadnjim izpadom predsednika vlade na evropskem parketu in sicer s pismom predsedniku Evropskega sveta. Torej to pismo, ki ga je prej kazal spoštovani kolega Horvat in seveda ga imamo tudi vsi mi, to pismo, pismo predsednika vlade na dokumentu, ki ima oznako predsednika vlade, poslano vsem predsednikom vlad in voditeljem držav članic, je pismo Republike Slovenije svetu. In to je najhujše. Da se osebne frustracije enega posameznika, zgodovinska potvarjanja in pa zamere odražajo v stališču države, ki postane ideološko in strankarsko usmerjeno. To je sramotno. </font><br/>
<font size="4">In 17. novembra tega leta se je predsednik vlade v pismu zavzel za vrnitev k dogovoru iz julijskega vrha Evropske unije o novem večletnem proračunu EU in skladu za okrevanje v času po epidemiji. Po njegovem ocenjuje, da nedavni dogovor med svetom EU in Evropskim parlamentom o pogojevanju koriščenja sredstev s spoštovanjem vladavine prava spodkopava julijski dogovor. Torej naš predsednik vlade, predsednik vlade vseh nas, torej jasno pove vsem voditeljem v obraz, da ne on in ne Republika Slovenija ne bosta in ne mislita spoštovati ne Lizbonske pogodbe in s tem demokratičnih načinov odločanja v Evropski uniji. Janša je v pismu prav tako omenil, da smo bili leta 2014 priča ukradenim volitvam s pomočjo drastične zlorabe državnim ustanov. No na te zadnje očitke se je odzval predsednik republike Borut Pahor in poudaril, da so bile volitve v Državni zbor leta 2014, kot tudi vse pretekle volitve legalne in legitimne in v skladu z določbami slovenske Ustave. </font><br/>
<font size="4">Nenazadnje so se na podobna dejstva uprla tudi koalicijske stranke vaše vlade, spoštovani. In ravnanja predsednika vlade in nenazadnje tudi nedavna pisma ministra za zunanje zadeve kažejo na to, da je Slovenija opustila svojo strateško zavezanost vladavini prava, kot enemu od temeljnih postolatov Evropske unije. In s tem se vsekakor krnita ugled Slovenije, o družini evropskih držav in pa naši </font><br/>
<br/>
<b><font size="4">6. TRAK: (ŠZ) – 15.25</font></b><br/>
<br/>
<font size="4">	(nadaljevanje) državi povzročata veliko škodo. Še posebej, ker smo v času pred predsedovanjem svetu Evropske unije v drugi polovici 2021. In mnenje o Republiki Sloveniji, kot eni od tistih držav, ki ne zagovarja temeljnih vrednot naše skupnosti, pa je na žalost dokončno dozorelo tudi v evropskem prostoru, na kar so opozorili številni. In jaz mislim, da smo upravičeno zaskrbljeni nad slabšanjem ugleda Slovenije, ter posledno tudi moči in pa veljave Evropske unije navzven kot braniteljice vladavine prave in pa temeljnih svoboščin, ki jih predstavlja Evropska unija v mednarodni skupnosti. </font><br/>
<font size="4">Zdaj če nadaljujem. Slovenija je veliko negativne pozornosti svetovne javnosti, pozor svetovne, dobila tudi zaradi tvitov predsednika vlade, ki nekritično javno dvomijo v legitimnost ameriških volitev predsednika države in kjer je brezkompromisno podpiral sedaj že vidimo poraženega Donalda Trumpa. Ob tem je podvomil celo v sposobnosti novo izvoljenega ameriškega predsednika Joeja Bidena za opravljanje predsedniške funkcije in v tvitu je zapisal, pa bom navedel: »Če bi bil danes Joe Biden izvoljen, bi bil eden najšibkejših predsednikov v zgodovini. Svobodni svet pa obupno potrebuje močno ZDA, kot še nikoli doslej. Dajmo, zmagaj Donald Trump.« In jaz vas sprašujem, se vam to resnično zdi primerno za nekega voditelja države? Bi vi minister naredili isto, če delite mnenje predsednika vlade? In potem se Janša preko Twitterja seveda zapletel, ker ne zna biti tiho, še v spore s številnimi drugimi mednarodnimi predstavniki, diplomati in pa strokovnjaki za mednarodne odnose. Eden od teh oziroma dva sta svetovalec za zunanjo politiko Michael Carpenter iz ZDA in pa nemški diplomat Wolfgang Ischinger. </font><br/>
<font size="4">Nenazadnje pa je svojo zaskrbljenost nad tvitanjem našega predsednika vlade izpostavil hrvaški predsednik Zoran Milanović, ki je povedal slednje: »Upam, da takšno obnašanje ni znamenje tega, kako se bo on obnašal na čelu Evropske unije, ker se to ne dela.« In tvital slovenskega predsednika vlade torej niso spregledali niti evropski, niti svetovni mediji. Ameriški Old street journal, vemo da je to konservativni in bolj desno usmerjen časopis, če vam je tako ljubše, je Janšo pravzaprav postavil povsem ob bok Orbanu in Dudi, kot enega izmed tistih populističnih voditeljev, ki ne spoštujejo nikogar in pa ničesar in katerih se bo nova administracija ameriške politike tudi lotila na svojevrsten način. Dopisnik nemške televizije ARD iz Bruslja je zapisal, pa bom tudi to citiral: »Tega smo se z mnogo v Bruslju bali. Slovenski predsednik vlade je čestital Trumpu za zmago, čeprav glasovnice še niso preštete.« Njegov kolega iz ZDF je bil še bolj kritičen: »Bruseljska nočna mora je postala resničnost. Prva država članica Evropske unije je predčasno čestitala Trumpu za zmago.« No danes vemo, da smo bili prva, bili smo pa tudi edina država v Evropski uniji, ki je ravnala tako. To je resnično res slabo za nas. Ampak jaz še vedno se sprašujem če vi resnično menite, da to nikogar ne zanima in da po vaše so mediji tako ali tako neko nepotrebno zlo, ki ga je treba zatreti, kot škodljivce, tako je pisalo v enem od vaših častnikov, da ne bo kakšen me napadel, kaj govorim. </font><br/>
<font size="4">Seveda pa razen vašega strankarskega medija Nove24, tako kot prepričujete svoje podpornike, tam stoji resnica nad resnicami, kajne. Kot ste kasneje dojeli, da se pa po ta populistična in politična kalkulacija z jasno podporo kandidatu pri aktualnemu predsedniku Trumpu Janši ne bo izšla, ste seveda začeli z iskanjem izgovorom in preusmerjanjem pozornosti. Da ni šlo za čestitko, da je seveda rezultat, da je treba spoštovati in da to osebno mnenje. Zdaj, mislim jaz ne vem kolikrat naj še zelo jasno povem to, kar sem povedal že večkrat. Mnenje visokih predstavnikov države ni nikoli osebno mnenje. V času opravljanja takih funkcij beseda osebno pač preprosto ne obstaja. Teorija mednarodnega prava pravi takole. V diplomatskih odnosih namreč velja, da imajo javno izrečena stališča tudi na družbenih omrežjih najvišjih političnih voditeljev, predsednikov države, predsednikov vlade in pa zunanjega </font><br/>
<br/>
<b><font size="4">7. TRAK: (ŠZ) – 15.30</font></b><br/>
<br/>
<font size="4">	(nadaljevanje) ministra, torej zgolj treh oseb v državi, enako težo in veljavo, kot izražena stališča v pisni obliki. Pri čemer se v diplomatskih odnosih ne razlikuje med osebnimi in uradnimi stališči političnih voditeljev posamezne države, zatorej je vsako mnenje najvišjih predstavnikov države po mednarodnem pravu razumljeno kot uradno stališče države. </font><br/>
<font size="4">Posledic izraženih mnenj predsednika vlade v tvitih in pismih, ki jih pošilja tujim voditeljem, tako ni mogoče zgolj preprosto relativizirati in pa zmanjšati njihovega pomena  z odgovori, da so to zgolj njegova osebna stališča, ki pa pač ne bodo imela nobenih posledic na področju diplomatskih odnosov in političnega položaj v mednarodnih odnosih, daleč od tega. Posledice realnega tovrstnega igračkanja so pa naslednje. Proti Madžarski in Poljski je po 7. členu pogodbe o Evropski uniji že sprožen postopek zaradi kršitev evropskih pogodb povzročenih zaresnim in sistematičnem kršenjem načela pravne države, svobode medijev, neodvisnosti sodstva in kratenjem pravic manjšin. In ko se Slovenija ni pridružila pismu 17-ih držav, ki so izrazile zaskrbljenost zaradi posegov v vladavino prava v času epidemije, je pravzaprav že ustvarila nevaren precedens, ki je na eni od ključnih točk začel spreminjati orientacijo slovenske zunanje politike in takšna dejanja imajo posledice za slovenske odnose s tujimi državami. </font><br/>
<font size="4">Zaradi že zelo vidnega pravzaprav približevanja Višjegradu, predvsem pa Madžarski in Poljski oziroma, če smo res pošteni in natančni približevanja njunima vladama, kjer sedijo prijatelji Janeza Janše, se Slovenijo že umešča med problematične države v Evropski uniji. In tudi zaradi prikrite podpore tema dvema država ob vetu na proračun oziroma večletnega finančnega okvira in pa načrta za okrevanje, trenutno stoji, spoštovani tisoč 824 milijard evrov in to je v škodo državljankam in državljanom naše države in pa državljankam in državljanom drugih držav članic Evropske unije. Naj počasi zaključim. Stopnjevanje napadov na vse, ki pravzaprav razmišljajo drugače in kritično, pa številne zgrešeni koraki te vlade štirih strank, torej SDS, NSi, SMC in DeSUS kažejo na to, da je strah pred izgubo moči velik, da pa se stopnjuje tudi napetost in da je kompas te vlade povsem ponorel. Z ukrepi in potezami s katerimi pravzaprav vi za teden dni zaposlite celoten narod, opozicijo, pa tudi medije, pravzaprav delate dolgoročno škodo, pardon, predvsem državi. Morda sicer mislite, da ob preusmerjanju pozornosti mi pozabljamo na številne realne probleme v državi, kot sta huda zdravstvena in pa finančna kriza. Spoštovani zagotavljam vam, da se motite. In vedno bolj vam bomo gledali pod prste, saj delate vedno več hudih napak, tudi številne nezakonitosti se pojavljajo. In v času, ko pa se Evropska unija sooča z največjo ekonomsko in pa zdravstveno krizo po 2. svetovni vojni, je enotnost držav, ta enotnost, ki jo tudi mi ves čas iščemo v tej državi, enotnost Evropske unije ključna, da evropske institucije lahko delujejo učinkovito. In to je zame ključno. Krize nikakor ni dopustno izkoriščati za ukrepe s katerimi se posega v človekove pravice, temeljne svoboščine ali pa vladavino prava in to so jasno povedala tudi nekatera sodišča. </font><br/>
<font size="4">In takšna dejanja, kot so ta, ki sem jih omenil, lahko cenim zgolj kot nepotrebna, sramotna in pa nedostojno za nekoga, ki sedi na takšnem položaju. Institut moči in funkcije se ne more in se ne sme uporabljati za takšne ideološke manevre, predvsem v zunanje političnih vprašanjih. In opažamo tudi, da v koaliciji zelo radi govorite eno, delate pa drugo, ampak nenazadnje to ljudje vidijo, upam pa da tudi pomnijo. Kot rečeno, Republika Slovenija v drugi polovici 2021 prevzema predsedovanje svetu EU, zato toliko je še zame bolj pomembno, da Republika Slovenija vzdrži pomemben ugled in pa pod zunanje politike po kateri nas bo volila vlada katerakoli bo že takrat na položaju. In pred predsedovanjem pa je za našo državo pomembna tudi izgradnja odnosov z državami članicami Evropske unije. In ravno podpora s strani članic, spoštovani, bo ključna pri uresničevanju ciljev, ki si jih je zadala Slovenija v okviru predsedovanja svetu Evropske </font><br/>
<br/>
<b><font size="4">8. TRAK: (ŠZ) – 15.35</font></b><br/>
<br/>
<font size="4">	(nadaljevanje) unije in še bolj pomembno pa bo, da si bo Republika Slovenija prizadevala za skupno stališče evropske skupnosti v zunanji politiki in ga nato tudi predstavljala. </font><br/>
<font size="4">Za konec samo še tole. Takšni strateški zunanji političnimi zasuki, kakršnim smo priča in jih izvaja trenutno slovenska vlada so v nasprotju z dokumenti, ki jih je z večino potrdil ta Državni zbor. Za te dokumente ste glasovali tudi številni, ki danes sedite tako v vladi, kot tudi v koaliciji. Takšna odstopanja lahko vodijo v sam razkroj Evropske unije in njenih temeljnih postulatov. In vlada Janeza Janše ponovno dokazuje, da ne sledi usmeritvi močnejše in bolj povezane Evropske unije, ampak k mehčanju vezi in vračanju zgolj na gospodarsko skupnost. In ta trenutek smo pravzaprav priča situaciji, ko kratkoročna politična in osebna partnerstva vplivajo in to močno vplivajo na dolgoročno usmeritev Republike Slovenije. In to delate povsem odkrito, v nasprotju z odločitvijo in usmeritvami tega Državnega zbora, v nasprotju z glasovi izvoljenih poslancev, zatorej v nasprotju z odločitvijo ljudi. In ne pozabite, v Sloveniji ima še vedno po Ustavi oblast ljudstvo.</font><br/>
<font size="4">Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala prvemu predlagatelju. Besedo dajem še drugemu predlagatelju, gospodu Matjažu Nemcu.</font><br/>
<br/>
<b><font size="4">MATJAŽ NEMEC (PS SD):</font></b><font size="4"> Hvala lepa, predsednik.</font><br/>
<font size="4">Bova si s kolegom nekoliko razdelila danes vlogo, seveda ob pomoči vseh opozicijskih poslank in poslancev. Treba je poudariti, če nadaljujem razpravo od mojega kolega Nika Prebila, da tudi vsa stališča, ki nimajo mandata Državnega zbora na področju zunanje politike, niso legitimna. Zato je potrebno v skladu z vsemi strateškimi dokumenti vselej in vsakič, ko govorimo o pomembnih zunanjepolitičnih stališčih iskati konsenz, pa ne samo zaradi dokumentov, ampak zaradi političnega miru, zaradi političnega sodelovanja. V zadnjih mesecih smo deležni izjemnih zasukov. In dejansko težko je iskati krivca in kazati na prst kdo je za to kriv, gotovo bodo tako tisti, ki to počno in tisti, ki takšna početja podpirajo, deležni mnogih kritik, ne samo v javnosti, ampak najverjetneje kasneje tudi na volitvah. Seveda pred nami so veliki izzivi, ne samo predsedovanje, ampak predvsem danes in tukaj to, da se izvlečemo iz te nepredvidljive krize, ki jo je povzročil covid-19, ki ima tako izjemno perkusijo v demokraciji, v status demokracije pri nas v življenje in zdravje ljudi, v zdravje gospodarstva in zdravje zdrave kmečke pameti, ter duha vseh nas, duha družbe. In zato so nerazumne mnoge poteze, ki so nas spravile v to krizo. Ker namreč lahko govorimo neposredno, da je vlada v krizi. Ni enega kazalca, ki bi dokazoval nasprotno. Epidemiološko smo najslabši na svetu ali pa v Evropi, gospodarsko cepetamo, diplomatsko smo seveda zelo izpostavljeni, ampak raje sem neizpostavljen, kot sem izpostavljen na takšen način, kakor smo priča v zadnjih nekaj mesecih. </font><br/>
<font size="4">In verjemite mi in tudi vem da sami vi, ki imate stike s tujino ali so to naši strokovnjaki, ali so to naši športniki, diplomati ali pa samo ljudje, ki preprosto živijo v tujini, živijo in delajo, so osramočeni, glede na to kam ste in še naprej umeščate našo domovino, skupno domovino od vseh nas, ne pa samo od ene politične stranke in od enega samega vodjo, spoštovana koalicija. Kriza demokracija, kriza epidemijem nekompetentno ukrepanje, v krizi je tudi slovenska zunanja politika. Mislite da ne? Kršenje sprejetih strateških normativnih usmeritev, nedoslednost proti / nerazumljivo/, škodljivost delovanje zoper interesa Republike Slovenije, rušenje ugleda Republike Slovenije, lojalnost voditeljem, ki so nam tuji, niso naši voditelji, ampak voditelji drugih interesnih sfer, kot je na primer Orban. In seveda tisto, kar je ključna v danih okoliščinah je tudi svoboda medijev, medijskega poročanja in dostopnosti do medijskih vsebin. Kriza pravosodja in predvsem vpliva na delovanje pravosodja</font><br/>
<br/>
<b><font size="4">9. TRAK: (ŠZ) – 15.40</font></b><br/>
<br/>
<font size="4">	(nadaljevanje) ali pa drugih avtonomnim inštitucij ali pa sistema ločitve veje oblasti, onemogočanje močne civilne iniciative, česar kar je gradila našo družbo, civilna iniciativa je vselej je bil eden od temeljnih stebrov naše družbe, ter seveda skrajšano odnos so vladavine prava, ki kot smo mu priča danes je deležen različnih interpretacij tistih, danes že samo treh evropskih držav na eni strani in ostalih 24 držav članic na drugi strani, kljub temu da se je pojavil nekdo, ki bi rad med tremi in 24 članicami našel kompromis v smislu dialoga. Da pohvalimo lahko prizadevanja Angele Merkel kot predsedujoče evropske skupnosti, ki skuša gospode preusmeriti k dialogi in k akciji in ni daleč dan, ko bodo nekateri drugi predstavniki držav rekli ali tako ali pa nič več. Sredstva boste lahko prejemali le, če boste spoštovali vsa načela vladavine prava, ki smo jih mi zagovarjali v nekem prejšnjem obdobju, danes pa ne več. Govorim mi, kot državljani Republike Slovenije. </font><br/>
<font size="4">Danes vse to rušite, da lahko uresničujete ne agendo Nove Slovenije ali pa SMC ali pa DeSUS, ampak agendo Slovenske demokratske stranke. In mnogi danes tukaj, ki niste njeni člani, boste to politiko tudi zagovarjali. V Evropski uniji in drugje to že vsi opažajo in zaskrbljujoče je predvsem ta pozornost, ki smo jo deležni, kajti tako v politiki, kot v mednarodnih medijih nikdar še se ni zgodilo, da bi lahko na Odboru za zunanjo politiko pričali o kupu medijskih objav v uglednih medijskih evropskih hišah. Ampak žal ne zaradi uspehov športnikov iz Slovenije ali pa znanstvenikov ali pa drugih ustvarjalcev, ki ustvarjajo dodano vrednost našega naroda, ampak žal zaradi politike ene same politične stranke, enega samega voditelja hegemona slovenske politike. Žal se mora sam minister, ki osebno mislim, da ni kriv za vse to, kar mora danes gasiti, se zagovarjati pred uglednim forumom v Berlinu in to v okviru panela aktualnega tria, ki bo predsedoval Evropski uniji in to na področju, ki bi moralo biti iz naše strani že poenotranjeno že zdavnaj na področju vladavine prava. Osebno si ne mislim, da ste vsi tukaj požigalci oziroma od tukaj prisotnih sploh nihče. Požigalec je tam na Gregorčičevi 25, vi ste pa žal gasilci, ste v vlogi gasilca in verjamem, da notranje tudi razdvojeni, ker morate to norost braniti, ki je neubranljiva. </font><br/>
<font size="4">Kolega je omenil pismo Bidenu, kolega je omenil mnoge, mnoge prestopne dogodke, ki nas uvrščajo v tiste države, ki danes mejijo na vrednote, ki smo jih vsi skupaj zagovarjali še v letih, ko smo želeli biti del te družine. In ravno te vrednote so nas na nek način naslovile in želeli smo biti naslovljeni s takimi vrednotami in želeli smo bili del te evropske velike družine. Nismo želeli biti del velike Madžarske ali pa velike Poljske. Razprave o teh dveh državah potekajo praktično domala vseh evropskih državah, z enako intonacijo, kot je tukaj slišati opozicijski glas. Torej outsiderji, / nerazumljivo/. Ne gre le za odstopanja oziroma diametralno nasprotna stališča tistim interesom Republike Slovenije, ki smo jih do danes ne glede na vlade tako vehementno vselej zagovarjali. Tu gre predvsem za ignoriranje in neupoštevanje stališč vlade, ki so bila izoblikovana v okviru Državnega zbora, torej druge veje oblasti. Z nasprotovanjem uredbe o mehanizmu za pogojevanje vladavine prava, za zaščito proračuna Evropske unije se je dejansko prešlo rubikon. Vprašanje je zakaj si ne upate odgovoriti na vprašanja o razkritih vaših stališčih pristojnih in nacionalnim institucijam, medtem ko jih na nek način vehementno predstavljate Evropski uniji za intonacijo sodelovanja, iskanja kompromisov, med tistimi, ki ne razumejo instituta vladavine prava oziroma vrednote vladavine prava in tistimi, ki razumejo. Tisti, ki ne razumejo, so v strogi manjšini. </font><br/>
<br/>
<b><font size="4">10. TRAK: (ŠZ) – 15.45</font></b><br/>
<br/>
<font size="4">	(nadaljevanje) Mi očitno želimo biti del tega. Zato obstajajo resni dvomi. Da vam je kaj takšnega pripravil strokovni aparat, strokovne službe, kajti tukaj ni kontinuitete, tukaj je edina kontinuiteta je politika stranke SDS, ki so jo že naprej napovedovali in danes jo izvajate seveda s pomočjo Nove Slovenije, SMC-ja in DeSUS-a, ki se vsakič znova opredelijo kritično do tega, kar počnete, ampak vselej znova v Državnem zboru podpirajo prav takšno politiko. In prav vi, ki podpirate ste tisti, ki ste sokrivi za to, da danes smo kot državljanke in državljani Republike Slovenije umeščeni med bolj nestrpne države v Evropski uniji z vašo zaslugo. Z našo prav gotovo ne. Minister bo zelo težko zagovarjal in težko zagovarja. Bili smo priča berlinskemu forumu, kako težko je zagovarjati vzporedni svet, ki nima nič veze z realnostjo, ki se tiče samo ene in iste osebe. In vi z njim sočustvujete, ampak žal na napačnih predpostavkah. Osamljena Madžarska, osamljena Poljska, to sta dve državi, ki danes nista več sinonim za progresivnost, ki naj bi vnesle države nekdanjega vzhodnega bloka v, bom rekel staro Evropo. Ravno nasprotno. In vse te teorije izvora naših grehov in bolečin, namesto da bi iskali skupne rešitve, dali pred vse naš strateški interes republike Slovenije, ne glede na to ali si levičar ali si desničar, ali si liberalec ali si konzervativec, v danih okoliščinah nima nobene veze.</font><br/>
<font size="4"> 	Ko govorimo o strateškem interesu, govorimo o nacionalnem interesu in ne interesu Slovenske demokratske stranke. In to je šele eden od nizov razprav, ki jih bomo imeli ne samo danes, ampak v prihodnosti in bomo dokazovali neposredno povezanost, finančno povezanost, tokove finančne med tistimi, ki podpirajo politiko Janeza Janše v tujini in tistimi, ki ne, seveda, ki bomo dokazovali nenehno, da to se ne počne in da slovenske vrednote so nekatere druge, ki nimajo sicer veze z našimi razkoli, ampak s tem, da smo vsi Slovenke in Slovenci in postavljamo sebe pred druge, ko govorim o nacionalnem interesu. Spoštovani, danes pričakujemo resno in tehtno vsebinsko razpravo. V nadaljevanju se bomo dotikali osnovnih dokumentov, ki so privedle do tega, da danes smo primorani o tem govoriti. Seveda obžalujemo prvič nespoštovanje do predsednika republike Danila Türka, spoštovani predsednik, to pove veliko o svobodi govora in drugo, da ni tukaj predstavnika kabineta predsednika vlade, ko se je, kot ga je citiral kolega Nik Prebil, izvzel minister za zunanje zadeve iz početja predsednika vlade. Saj bo imel verjetno potem priložnost obrazložiti, kaj je s tem mislil. Kdo lahko sploh ustavi še tega človeka? Govorim o predsedniku vlade. Nihče, razen mi.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Končali smo s predstavitvijo zahteve za sklic nujne seje. Zdaj kolega Nemec jaz sem že povedal, bivši predsednik republike ima možnost še vedno priti na sejo. Sam se je odločil, da ga na sejo ne bo. / oglašanje iz dvorane/ Ja, postopkovno kolega Nemec.</font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> Spoštovani predsednik, do zdaj sem bil relativno spoštljiv do vaše odločitve, ki je ne razumem. Ampak to, kar govorite je živa neumnost. V danih okoliščinah vi pričakujete, da bo predsednik republike, bivši, prišel danes sem, zato ker vi mu niste dovolili, da bi varno, preko videokonference v Državnem zboru odgovarjal oziroma podal svoje stališče. Sprenevedate se, to je dejstvo. Niste želeli mu omogočiti, da bi predsednik republike nagovoril spoštovani Državni zbor in to je vaša odgovornost. Bomo o tem se pogovarjali na kabinetu v kolegiju predsednika. Ampak to je bila vaša odločitev. In se izgovarjati na dane okoliščine, da bi lahko prišel nemudoma sem. Spoštljivo je napisal pismo, je želel pa spregovoriti in nagovoriti slovenski narod pri tako pomembnem vprašanju, kot je vladavina prava. In vi ste mu onemogočili. To je dejstvo. Vse ostalo so izgovori.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Glejte, to je vaše mnenje. / oglašanje iz dvorane/ Kaj želite? Prosim? V skladu s poslovnikom.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Ja, spoštovani predsedujoči moj postopkovni predlog je, da nemudoma prenehate s takšnim cinizmom, nesramnostjo in aroganco, ki ste si jo ravnokar privoščili na račun nekdanjega predsednika Türka. Resnično malo več spoštovanja in to prav vi, ki vodite to sejo, prosim da se tega še posebej držite.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Glejte, jaz sem samo povedal dejstvo in dobil je tudi obvestilo. </font><br/>
<br/>
<b><font size="4">11. TRAK: (ES) – 15.50</font></b><br/>
<br/>
<b><font size="4">	</font></b><font size="4">(nadaljevanje) Besedo ima zunanji minister dr. Logar.</font><br/>
<br/>
<font size="4">	</font><b><font size="4">DR. ANŽE LOGAR: </font></b><font size="4">Hvala, predsednik. Jaz na nek način sem iskreno razočaran nad predstavitvijo, ki sem jo slišal s strani predlagatelja današnje seje. Gradivo, ki so ga pripravili za današnjo sejo, je vsebinsko prazno in z veliko pavšalnimi in neresničnimi navedbami. Jaz sem upal, da bo v tem predstavitvenem delu vseeno na podlagi razvoja dogodkov, ker opoziciji je treba priznati, da vedno reagira na prvo žogo, da ne počaka in šteje do pet in pogleda kako se dogodki v zunanji politiki odvijajo, ampak vedno udari na prvo žogo, da bo vendarle nek razmislek o zunanji politiki, strateških dokumentih in ravnanju pozicije in opozicije v zunanji politiki in samo upam lahko, da bo danes krajša razprava. Da bomo našli neko skupno soglasje, ampak glede na to razpravo se pa bojim, da temu ni tako. Potem bom tudi sam prilagodil svojo predstavitev. Pripravljeni sem imel dve možnosti predstavitve stališč Ministrstva za zunanje zadeve. Moram reči, da je treba sedaj malce bolj obširno obrazložiti okoliščine in zadeve, ki so s tem povezane. </font><br/>
<font size="4">	Danes sem zaznal s strani obeh predlagateljev nekakšen bes, lahko bi rekel celo togoto, ker mislim, da je v zunanji politiki popolnoma neprimerno. Mi smo slišali izreza prejle hegemon slovenske politike. Požigalec. Na oblasti so autsajderji. Kdo lahko ustavi tega človeka? Veste, da je to Odbor za zunanjo politiko in Odbor za zadeve Evropske unije. Veste, da mi predsedujemo čez devet mesecev. Se vam zdi primerno tovrstne izraze usmerjati v nekoga, ki bo kot predsedujoči predsedujoče države sodeloval pri vodenju Evropske unije. Ne vsak sam razmislek o tem opravi.</font><br/>
<font size="4">	Vseskozi poslušam o tem kako kršimo strateške zaveze zunanje politike. V današnji razpravi in predstavitvi vam bom dokazal, da je resnica ravno obratna. </font><br/>
<font size="4">	Mi so v neki zelo delikatni fazi, pa ne samo v Sloveniji, na ravni Evropske unije. 1.800 milijard je na razpolago, 12 milijard za državljanke in državljane Republike Slovenije. To je na kocki. 12 milijard. 6.000 evrov za vsakega državljana Republike Slovenije. Tu pa opozicija razpravlja o twitih. 12 milijard twiti. Bi si mogoče včasih pomirili težo posameznega dejavnika in pa kaj je na kocki.</font><br/>
<font size="4">	Sedaj tudi pri tej razpravi je treba biti zelo korekten. Ta Vlada skozi posluša kaj vse je narobe. Karkoli sprejme je narobe. Dobro, opozicija to vedno počne, ampak zanimivo mi je predvsem to, da se te očitke izvaja s strani tistih, ki so večinoma bili na oblasti, ki so večinoma vodili to državo. In ne gre za, četudi nove obraze, ne gre za nekoga, ki naj bi bil sedaj soočen s popolno spremembo delovanja politike. So problemi, ki Slovenijo spremljajo že dolgo časa in so problemi tudi v zunanji politiki, ki jih ugotavljamo in jih je potrebno odpravljati. In je dejanje teh preorativnih? presežkov </font><br/>
<br/>
<b><font size="4">12. TRAK: (ES) – 15.55</font></b><br/>
<br/>
<font size="4">	(nadaljevanje) čisto običajnim stvarem sicer stalnica te opozicije. Ampak vsaj v zunanji politiki je to tekma navzdol, ki ne koristi nikomur. Nikomur, ne koaliciji, ne opoziciji. Ker v parlamentarni demokraciji se te stvari tako ali tako vedno obračajo in vedno obstaja neka kontinuiteta. In če umažeš neko državo z žaljenjem v tujini itd. to ostane in je treba to naprej peljati tudi v drugačni vladi in zato prosim, drage kolegice in kolegi, strategija slovenske zunanje politike ima naslov Slovenija varna, uspešna in v svetu spoštovana, v svetu uveljavljati varnost, blaginjo in ugled Republike Slovenije in njenih ljudi. </font><br/>
<font size="4">	Sedaj pa poglejmo v kakšni formi smo prevzeli Slovenijo in njeno vlogo v zunanjem svetu. Poglejte leta 2019 je bila objavljena raziskava, ki jo je opravil Evropski svet za zunanje zadeve skupaj z nevladniki in skupaj tudi v sodelovanju z evropskimi institucijami. Kaj je bilo ugotovljeno? Da Slovenija in Hrvaška sta dve najmanj vplivni državi v Evropski uniji. In pri vprašanju vpliva Slovenija zaseda 26. mesto. Kdo je bil večino časa v vozniškem sedežu? Del teh strank koalicije da, ne pa vse. Ampak to je realna situacija, ki jo prevzame vsaka vlada. In mi smo prevzeli takšno situacijo. Tretja od zadaj najmanj vplivna država v Evropski uniji. </font><br/>
<font size="4">	Članki, ki so se pojavljali o Sloveniji. Slovenija Greta Garbo sindrom. Za tiste, ki ne veste kaj to pomeni je to sindrom hočem biti sam (I want to be alone.). Je to ponos, ali je to velik ugled Republike Slovenije. Ko je bila ta raziskava v času Vlade Marjana Šarca objavljena, se ne spomnim, da bi taisti zaradi tega, ker neka mednarodna organizacija takšno oceno daje Sloveniji, sklicevali izredno sejo Odbora za zunanjo politiko. Pa je bilo takrat še daleč do predsedovanja. Ni bilo nobene težave. </font><br/>
<font size="4">	Mi smo tukaj sprejeli en sklep. V demokraciji velja, da razprava je odprta, ko pa se sprejme neko odločitev, se pa tej odločitvi sledi. In vam bom prebral odločitev: »Odbor za zunanjo politiko in Odbor za zadeve Evropske unije pozivata, da se v luči pandemije in v nuji po tvornem sodelovanju v času priprav na predsedovanje Svetu EU v drugi polovici 2021 preseže delitve opozicija-pozicija z aktivnim zavzemanjem za tvorno sodelovanje na področju evropskih in zunanjih zadev.« To je bilo v Državnem zboru potrjeno. Po sedmih urah razprave je bilo potrjeno. Ampak danes ne vidim tega glede na izjave, ki sem jih poslušal prejšnjih tričetrt ure, da bi sledili temu sklepu. Sedaj če se svojim sklepom ne sledite, kako naj potem človek verjame vašim trditvam, ko obtožujete, da nekdo ne sledi strategiji zunanje politike. </font><br/>
<font size="4">	Kot sem že omenil je v gradivu nešteto trditev, ki so netočne, zavajajoče, celo lažnive. Pa predlagam, da gremo lahko počasi kar preko teh trditev. </font><br/>
<font size="4">	Prva trditev. Le redko se zgodi, da bi izražena mnenja političnih voditeljev v tujini odmevala v takšni meri kot twiti in pisma predsednika Vlade. Malo nazaj se je glede tega treba vendarle treba ozreti, ker ta trditev implicira, da do sedaj predsedniki vlade oziroma pomembni vidnejši politiki, ki so bili na oblasti, niso Sloveniji naredili nobene škode, nobene sramote. </font><br/>
<br/>
<b><font size="4">13. TRAK: (ES) – 16.00</font></b><br/>
<br/>
<font size="4">	(nadaljevanje) Kot sem rekel opozicija kritizira vsako dejanje te Vlade. Sedaj sem poslušal s strani dveh opozicijskih poslancev goro žvepla napram predsedniku Vlade, napram Vladi Republike Slovenije in zato je treba vsekakor malo pogledati in se ozreti v nek širši kontekst celotne slovenske zunanje politike v nekaj preteklih letih, na kar je, mislim, že poslanec Horvat opozoril modus operandi. </font><br/>
<font size="4">	Imamo neko izjavo, ki se prenese v tujino s strani slovenskih predstavnikov, če je usmerjen proti pravi Vladi, potem se pa doma to predstavlja kot gnev tujine napram delovanja slovenskih politikov oziroma Vlade Republike Slovenije. </font><br/>
<font size="4">	Pa dovolite mi, da potem začnem z vidnim predstavnikom opozicije gospodom Matjažem Nemcem. V prejšnji Vladi je bil predsednik Odbora za zunanjo politiko, nekakšen zunanji minister parlamentarne demokracije. V intervjuju za RTV marca 2017 pa je dejal, ne vem če se vidi: »Hrvaška je geografsko in politično obrobna država Evropske unije, ki je mesto v družbi z Bolgarijo in Romunijo. Tudi višjegrajska skupina Poljska, Madžarska, Češka in Slovaška, ki ima svojo politiko, v katero Hrvaška ne sodi, je v svoji družbi ne želijo. Hrvaška politika temelji na nacionalizmu, zanimiv je njihov odnos do polpretekle zgodovine kakšen odnos imajo do samih sebe. Hrvaška je periferna država tudi v odnosu do človekovih pravic.« Kakšen mislite, da je bil odmev tovrstnih izjav za slovensko zunanjo politiko. Kakšen mislite, da je bil ta odmev teh besed za možnost uveljavitve arbitražne odločbe. Jaz vam zagotavljam, da so bili odzivi burni. »Zašto Slovenija vodi šovinistički rad protiv Hrvatske.« »Socialdemokrati so postali vodeča nacionalistična stranka, hujša od desnih nacionalistov itd., itd.. Jaz vam lahko predstavim cel kup takšnih člankov, ki so na podlagi nepremišljenih izjav škodovali slovenski zunanji politiki.</font><br/>
<font size="4">	Pa gremo naprej. Alenka Bratušek, ki je bila predsednica Vlade. Mislite, da je ugledu Slovenije samopredlagateljstvo koristilo. Ali ste že pozabili kaj so takrat v tujini poročali o Sloveniji. </font><br/>
<font size="4">	Tisti, ki ste gledali soočenje oziroma zagovor pred Evropskim parlamentom, verjetno ste sami lezli pod stol, kar se tiče ugleda Republike Slovenije. Niste gledali, jaz sem gledal in me je bilo hudo sram. </font><br/>
<font size="4">	/ Oglašanje iz klopi./</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Kolega Rajh, nimate besede. Kolega Rajh.</font><br/>
<br/>
<font size="4">	</font><b><font size="4">MAG. ANŽE LOGAR:</font></b><font size="4"> Skratka. Številne tuje agencije so govorile o tem kako je samopromocija slaba stvar itd. Ampak glejte, ali je kdo takrat zahteval sklic o zunanji politiki. Celo takrat je v bistvu gospod Cerar pokril gospo Bratuškovo. Je odigral državniško vlogo. Treba je priznati.</font><br/>
<font size="4">	In gremo naprej. O Miru Cerarju, ker ni podpisnik te izjave, ne bom govoril. Ampak gremo naprej o Vladi gospoda Šarca. Poglejte kaj so mediji pisali o njem. V intervjuju za Politiko je bivši igralec in komedijant obtožil Jean Cloda Junkerja, da je pristranski. Ali mislite, da je to koristilo Sloveniji in slovenski zunanji politiki. Sprašujem opozicijske stranke, ki ste bile takrat v koaliciji ali ste uskladili to stališče. Ali ste uskladili stališče, da predsednik Vlade neposredno napade predsednika Evropske komisije? Zelo enostavno vprašanje. Ker, oprostite, to je huda obtožba. To je huda obtožba predsednika Evropske komisije. 	</font><br/>
<font size="4">	Naprej. Spet. Napad na sosednjo državo. (nerazumljivi besedi v angleščini) Nedopustni poseg. </font><br/>
<font size="4">	</font><br/>
<b><font size="4">14. TRAK: (ES) – 16.05</font></b><br/>
<br/>
<font size="4">	(nadaljevanje) Mi samo želimo, da Hrvaška spoštuje vladavino prava.</font><br/>
<font size="4">	Naprej. Mi želimo tudi, da Komisija spoštuje vladavino prava. Ali ste uskladili ta stališča? Da Hrvaško obtožite, da ne spoštuje vladavino prava, da Evropsko komisijo obtožite, da ne spoštuje vladavino prava. Jaz se ne spomnim, oprostite, jaz sem bil član Odbora za zunanjo politiko pa se ne spomnim, da bi mi ta stališča uskladili v Državnem zboru. Ker tukaj je gospod Nemec rekel, da vsa stališča, ki nimajo mandata Državnega zbora so nelegitimna. Torej, so bila ta stališča predsednika Vlade nelegitimna. Jaz se ne spomnim, da bi zaradi teh torej domnevno nelegitimnih stališč sklicali, zahtevali sklic Odbora za zunanjo politiko in Odbora za evropske zadeve. </font><br/>
<font size="4">	Hude besede napram Sloveniji, nedostojne s strani tistih, ki jih je rekel. Ampak to je izzvalo. Poglejte akcija-reakcija. Zato sem rekel, da v zunanji politiki je dajanje izjav, takšnih kot sem jih prej slišal, tekma navzdol, do dna in še nižje. </font><br/>
<font size="4">	Pravi, da je tudi Šarec kot so ponavadi komiki, ki stavi in surovo posmehovanje drugim ljudem občasno zloben, v tujini pa daje vtis izgubljenega človeka. Po hodnikih v Bruslju običajno tava sam. Grozljiva izjava. Ampak ali je nastala sama od sebe? Zato je zunanja politika tako pomembna. </font><br/>
<font size="4">	In naprej. Ko je izjavil v zvezi s tragičnim odhodom Velike Britanije Združenega kraljestva, da je to tako, kot če bi nekdo hotel narediti samomor in bi mu mi ponudili reševanje, pa ga on niti noče. Odziv je bil grozljiv za slovensko zunanjo politiko. Grozljiv. </font><br/>
<font size="4">	Pa naprej. Ali veste, da smo bili povabljeni pred Evropski parlament, da predsednik Vlade spregovori pred evroposlanci? Ali veste kakšna priložnost je to? Ali veste, o čem bi mogel spregovoriti? O evropski prihodnosti. O tem kako vidimo razvoj Evropske unije. O tem kaj bo Slovenija kot predsedujoča država predstavljala v času, ko bo vodila Evropsko unijo, ko se bo začela konferenca o prihodnosti Evropske unije, ki je bila že takrat napovedana, zato so bili tudi te gori, 20 predsednikov vlad je govorilo, Merkel, Plenković, vsi najvidnejši predstavniki. Slovenija se je znašla samo v eni fus? noti. Ker to je bil cel prispevek, cel dokument je na podlagi tega nastal in bil pripravljen. Takole debel. V fus noti piše slovenski predsednik Vlade Marjan Šarec, po tem, ko je predhodno že sprejel povabilo, je potem rekel, da ne bo sodeloval v razpravi. Ste vi to uskladili v koaliciji? Ste vi to uskladili? Ne spomnim se, da bi to uskladili. Tu v Državnem zboru tega nismo uskladili. In kaj so porekli koalicijski partnerji? Ne jaz ali kdorkoli, koalicijski partnerji. Kar ni bilo težko storiti Merklovi, Macronu, in nenazadnje Plenkoviću, našemu Marjanu Šarcu očitno je. Izgubljena priložnost za to, da Evropa sliši Slovenijo. </font><br/>
<font size="4">	Naprej. Tanja Fajon, predsednica SD. Žal mi je, da je Šarec Marjan zavrnil nagovor v Evropskem parlamentu o prihodnosti Evropske unije. Zamujena priložnost, da bi bila Slovenija slišana, kot je to priložnost izkoristilo že več kot deset voditeljev. Merkel, Macron pa tudi Plenković. Škoda. In po preroško. To je sramota – Ljudmila Novak. Zavrnitev govora Šarec Marjana v Evropskem parlamentu kaže na popolno nerazumevanje in podcenjevanje kritičnega časa, v katerem se je znašla EU. Tega se noben evropski voditelj absolutno ne bi smel privoščiti. Sprašujem se ali se Šarec po tem škandaloznem dejanju sploh zaveda pomena EU, ali se zaveda, da Slovenija leta 2021 spet predseduje EU ali pa to morda celo pomeni, da Šarec Marjan takrat ne misli več biti predsednik Vlade. </font><br/>
<font size="4">	Naprej. Ko govorimo o zunanji politiki. </font><br/>
<br/>
<b><font size="4">15. TRAK: (ES) – 16.10</font></b><br/>
<br/>
<font size="4">	(nadaljevanje) V zunanji politiki je več pomembnih prelomnic, ko se sprejema zakonodaja, ko se deli pomembne mandate na ravni Evropske unije in ko se sprejema proračun. </font><br/>
<font size="4">	Pa poglejmo, ko je bil Šarec predsednik Vlade takrat, ko se je delilo mandate Evropske komisije. Boste nadaljevali, kjer ste končali včeraj ali boste začeli znova. Odgovor gospoda Šarca: »To bodo drugi povedali kaj se bo zgodilo. Kaj pa vi mislite, gospod Marjan Šarec? Nimam kaj misliti. Jaz bom videl kaj se bo zgodilo in temu primerno reagiral. Deli se evropske pozicije, pa predsednik Vlade ene države reče, to bodo drugi povedali kaj se bo zgodilo in nimam kaj misliti, jaz bom videl kaj se bo zgodilo.« Ste vi v koaliciji takrat uskladili to stališče? Si predstavljate s takšnim pogajalskim izhodiščem priti na pogajanja o delitvi funkcij na ravni Evropske unije. To je v popolnem nasprotju s tem, kar predvideva strategija zunanje politike. V popolnem nasprotju s tem. </font><br/>
<font size="4">	In potem preidemo v tisti drugi del, ki sem ga na začetku omenil, negativni odmev. To sem že odgovoril na vprašanja na OZP-ju, da twitov ne komentiram. Če se spomnite nisem komentiral niti twita, kjer je vidni predstavnik SD-ja čestital za božič vi, umazane živali, niti tistega nisem komentiral. Tudi zasebnih twitov posameznikov ne nameravam komentirati. Ampak kar se pa tiče odmevov na pismo, ki ga je predsednik Vlade pripravil, je pa ta vzorec znan. Slovenski novinar piše v tuj časopis, ta tuji časopis to objavi, nato pa domači novinarji iz tega naredijo veliko zgodbo, kjer se potem zgražajo nad ravnanjem Vlade Republike Slovenije. Sedaj v tem konkretnem primeru vam lahko takle kup teh člankov iniceranih  s slovenske strani v tujih medijih in potem na široko distribuiranih po slovenskih medijih, lahko predlagam. </font><br/>
<font size="4">	Če me vprašate, če to škodi ugledu Slovenije, vam zagotavljam, da da. Da škodi ugledu Slovenije. Da to močno škodi ugledu Slovenije. Ampak ne zaradi aktivnosti Vlade, ker Vlade zasleduje cilje, deklaracije in strategije zunanje politike, ampak zato, ker se očitno nekdo ima željo očrniti delo Vlade Republike Slovenije s tem pa posredno tudi Republiko Slovenijo.</font><br/>
<font size="4">	Pa poglejmo en primer. Saj ne vem ali je kdo v tej dvorani že slišal za Blaža Zgago. Baje gre za evropsko priznanega raziskovalnega novinarja. Na twiterju ima 2.200 sledilcev. Gospod Zgaga je med letom 2016 in 2020 delal raziskovalno novinarstvo za hrvaški Nacional. V štirih letih je objavil 32 člankov. Od tega mislim, da je eden o Sloveniji. Poglejmo na hitro kakšni so bili ti članki, ki so bili objavljeni. Kako je Luka Modrić milijone evrov dal v Republiko Srbsko, fudbal x, fudbal x, fudbal x, ekskluzivno novcem odprodaja igrača itd., naprej, naprej, naprej, naprej, (Medsebojno pogovarjanje iz klopi.)</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Dovolite, da konča z razpravo.</font><br/>
<br/>
<font size="4">	</font><b><font size="4">DR. ANŽE LOGAR:</font></b><font size="4"> Potem se pa zgodi nekaj. Potem pa v osmih mesecih 27 člankov. Torej bistveno večja intiviziteta. Sedaj pa poglejmo kdo je glavni fuzbalski igralec v teh novih člankih. Janez Janša, Janez Janša, Janez Janša, Janez Janša, Janez Janša, Janez Janša, Janez Janša, Janez Janša itd. Od 27 26. Skratka, oprostite, jaz drugega kot, da se je zgodilo tistega 13. 3. 2020, da se je samo zamenjala vlada, oprostite, nisem zasledil. Ampak kljub temu se je pa ost medijskega pisanja bistveno spremenila. </font><br/>
<br/>
<b><font size="4">16. TRAK: (ES) – 16.15</font></b><br/>
<br/>
<b><font size="4">	</font></b><font size="4">(nadaljevanje) To boste pa verjetno vi meni razložili zakaj je prišlo do tako velikega obrata. Sedaj pa pridemo do uradnega dela, uradnega odziva. Uradnega odziva visokih predstavnikov tuje politike. Predsednika Evropskega sveta, predsednice predsedujoče države Nemčije, zunanjega ministra predsedujoče države. Ti odzivi pa so nas, verjamem, presenetili. Iskreno verjamem, da so nas presenetili, ker niso bili takšni kot ste pričakovali, ker niso bili takšni kot so mediji v Sloveniji napovedovali. So bili vse prej kot to. In ko so ta narativ ti vrhunski evropski politiki tudi podali, so ugotovili, da v tujini ni bilo več teh člankov, o katerih govorite v gradivu za današnjo sejo. Zakaj so takšni odmevi Merklove, Mischela, ki so na v popolnem nasprotju z medijskim poročanjem? O tem mogoče malce kasneje. </font><br/>
<font size="4">	Zato mi dovolite, da preidem sedaj tudi na ostale trditve, ki ste jih v tem vašem gradivu predstavili. Druga trditev, pravite, da v diplomatskih odnosih ne razlikujemo med osebnimi in uradnimi stališči voditeljev posamezne države. To ne drži. To ste prepisali iz enega članka. To je zavedel tudi gospod T</font><font size="4">űrk v svojem dopisu, ampak to preprosto ne dr</font><font size="4">ži. Takšne izjave izražene na način, da imajo voljo in učinek nastanka pravnih obveznosti, jih mora tudi druga stran tako razumeti. To opredeljuje Komisija za mednarodno pravo OZN. Predsednik je v svojih twitih jasno povedal; twital je iz svojega profila in je tudi povedal, da je tudi povedal, da gre za njegovo mnenje. Zato vam zagotavljam, da to nima vpliva kot ga želite predlagatelji gradiva in tudi predlagatelji v svojem izvajanju slovenski javnosti predstaviti. </font><br/>
<font size="4">	Tretja trditev je, ko se Slovenija ni pridružila pismu enako mislečih držav, v kateri so izrazile zaskrbljenost zaradi posega v vladavino prava in ustvarila nevaren precedens, ki je začel spreminjati orientacijo slovenske zunanje politike. To je dokazljiv nesmisel. Mislite verjetno na izjavo, ki jo je podpisalo ne 17, ampak 19 držav, in sicer izjavo z dne 6. 4. 2020. To je tale izjava. Moram povedati, da sem aktivno sodeloval pri tej zgodbi. Vem tudi vso korespondenco, ki ni javna in jo ne mislim obelodaniti. Ampak Slovenija je takrat v zvezi z to izjavo na Svetu za splošne zadeve predlagala, da se ta izjava sprejme in obravnava na Svetu za splošne zadeve in potrdi s strani vseh članic, ker jo tudi mi podpiramo, ker ne želimo, da vladavina prava postane delitev, ampak je to skupna vrednota vseh držav članic, vendar predsedujoči tega ni želel uvrstiti na dnevni red. Ampak poglejte, pravite, da je ta izjava naperjena proti nekaterim državam oziroma opozarja nekatere države. Pa poglejmo kdo jo je še podpisal: Madžarska je tudi podpisala. Ne razumem argumenta, ki ga predstavljate. Na eni strani pravite, da ne smemo v isti družbi z Madžarsko, tukaj pa nas napeljujete, da bodimo v isti družbi z Madžarsko. Slovenska vlada in zunanja politika vedno zagovarja vladavino prava. Vedno, na vseh forumih in bo tako tudi naprej. In to je tudi v vseh strateških dokumentih. Glede tega vas ne rabi popolnoma nič skrbeti.</font><br/>
<font size="4">	Kar se tiče četrte trditve. Dogajajo se koreniti odmiki Vlade od začrtane in s strani Državnega zbora določene zunanje politike začenši z osebnim pismom zunanjega ministra Anžeta Logarja o vladavini prava. Poglejte, spet potvarjate resnico. Tu smo sedem ur sedeli v razpravi o tistem pismu, kjer smo ga potem zelo jasno razčlenili po celem tekstu in na koncu ste še predstavniki opozicije, sklicatelji, rekli, ja saj v teh besedah, ki so v tem pismu ni res nič narobe, problem je tisto, ki se bere med vrsticami. </font><br/>
<br/>
<b><font size="4">17. TRAK: (ES) – 16.20</font></b><br/>
<br/>
<b><font size="4">	</font></b><font size="4">(nadaljevanje) To je gospod Vatovec rekel. Ampak takrat na tisti seji ste tudi sprejeli tudi določene sklepe. Sklepi so pa drugačni. Zakaj ne ravnate skladno s sklepi? V vaš sklic dajete lažnive informacije. Takrat je bilo sprejeto, da odbor ni obsodil tega pisma, ki ga tu kar naprej obsojate, ampak odbor je takrat obsodil pismo dveh poslancev LMŠ, ki sta javno blatila Slovenijo z javnim pismom dvema evropskima komisarjema. To je odbor sprejel. In hkrati, kot sem že prej omenil, še enkrat pozval k sodelovanju pri zunanji politiki. Poglejte, to je bistveno. Sodelovanje pri zunanji politiki je ključno in je tudi zapisano v strategiji o zunanji politiki. </font><br/>
<font size="4">	Peta trditev. Do nastopa Vlade Janeza Janše je Slovenija sodila v skupino najbolj povezanih držav članic. Dajte no. Ne drži. Poglejte, v času ko sem zunanji minister sem obiskal države, ki so zelo pomembne države, pa že po deset let ni bilo uradnega obiska. Nekatere države v 30 letih ni bilo obiska ali pa uradnega vhodnega ali izhodnega obiska. V tem času smo govorili bodisi po telefonu bodisi z osebnimi srečanji z vsemi velesilami, prišel je po 23 letih ameriški zunanji minister, ustanovili neformalno skupino Srednjeevropskih držav C5, aktivno sodelovali na večih forumih. Na koncu koncev prej ste izpostavljali, bil sem povabljen tudi na Berlin forum. Verjetno, če bi se nas tako sramovali, nas ne bi povabili na tovrstne forume. Na Bled strategic forumu je bila najvišja udeležba do sedaj vrhunskih predstavnikov. Skratka, resnica je ravno nasprotna. </font><br/>
<font size="4">	Šesta trditev. Ravnanje predsednika Vlade in zunanjega ministra kaže na to, da je Slovenija opustila svojo zavezanost vladavini prava. To je neumnost. Resnica je ravno nasprotna, saj nenazadnje zato, ker sem jaz tisto pismo pisal, imam sedaj kazensko ovadbo na sodišču. Pa ne zato, ker bi želel umakniti zadevo, ampak zato ker želim poudariti pomen vladavine prava. Prioritete slovenskega predsedstva, vladavina prava neposredno omenjena notri. Za Slovenijo bo pri tem pomembno, da bo mehanizem deloval objektivno, transparentno v upoštevanju načela enake obravnave vseh držav članic. Posebno pozornost bomo namenili delovanju pravosodnega sistema, ki mora temeljiti na neodvisnem in nepristranskem sodstvu, ki zagotavlja pravno zaščito brez odlašanja nerazumno dolgih rokov v sodne odločitve. Želimo pristopiti k evropski konvenciji o človekovih pravicah. Samo pravno relevantne zadeve in poudarek pomena vladavine prava. Pa kljub temu lahko vi zapišete med očitek, da se Slovenija umika iz pomena vladavine prava. Jaz tega ne razumem, ker vsi znate brati. In če prebereš v dokumentu, ki je v bistvu tvoja hrbtenica prihodnjega delovanja, pa vse aktivnosti tudi kažejo v to smer, ne vem kako potem lahko trdiš, da je belo črno, črno pa belo. V zdravem razumskem svetu je pač to nemogoče. </font><br/>
<font size="4">	Naprej. Sedma trditev. Upravičeno smo zaskrbljeni nad uničevanjem ugleda Slovenije. Saj to se pa strinjam. Strinjam se, da se razna javna pisanja evropskih poslancev ali posameznikov, v katerem se črni Slovenijo, slovensko vlado, uradne inštitucije, da to slabo vplivajo na ogled Republike Slovenije. Poglejte, na to jaz nimam vpliva. Na to imate večji vpliv vi, katerih poslanci to počnete. Večji vpliv. In ravno zunanja politika, kot sem rekel, je področje, kjer je treba dvakrat premisliti, preden se poslužuje takih političnih aktivnosti. </font><br/>
<font size="4">	Osma trditev. Zavračamo očitke predsednika Vlade, da vezava porabe evropskih sredstev s spoštovanjem vladavine prava pomeni zastoj pri okrevanju in da dejanja predsednika Vlade pomenijo podporo blokade dveh držav članic. </font><br/>
<br/>
<b><font size="4">18. TRAK: (ES) – 16.25</font></b><br/>
<br/>
<b><font size="4">	</font></b><font size="4">(nadaljevanje) Glejte, to je pa dokazljiva laž, neposredno dokazljiva laž. To sta dve domnevno ključni trditvi vašega gradiva, ki sta popolni izmišljotini in ki jih pismo predsednika Vlade v popolnosti negira. In verjetno zato pismo predsednika Vlade ni priložen k temu gradivu, kot je pravilno ugotovil poslanec Nove Slovenije. Zanimivo. Ključna očitka, pa tega pisma potem ni priloženega. Mislim, da glede na to, da sta ta dva očitka tako težka, češ da predsednik Vlade oziroma Vlada Republike Slovenije nasprotuje povezljivosti vladavine prava z finančnimi vprašanji in da podpira blokado dveh držav. Mislim, da je treba pač očitno še enkrat iti preko tega pisma, da se pove, da temu ni res. Da to ne drži. V tem pismu, ki je sicer daljše, bom prebral samo najpomembnejše pasuse, ključna sporočila. Citiram: »Na dramatičnem zasedanju Evropskega sveta julija smo po velikih naporih dosegli soglasje o robustnem finančnem okviru za odpravo posledice epidemije. Nedavni poskus uskladitvenega dogovora med Svetom Evropske unije in Evropskim parlamentom pa to soglasje ruši.« Povejte mi kaj v tem stavku ne drži. Dejstvo je, da sta dve državi napovedali veto, dejstvo je, da zaradi tega lahko mi vsi ostanemo brez next generation sklada in proračuna, dejstvo je, da bi bile to katastrofalne posledice za Evropsko unijo in dejstvo je, da torej ni soglasja. Zato ta stavek v popolnosti drži. In to ni nikakršna kritika nemškega predsedstva, nikakršna kritika Evropskega parlamenta. To je zgolj čisti fakt, ki pove, da če se ustavimo tu, se lahko poslovimo očitno od evropskega denarja. Zato je treba narediti korak naprej.</font><br/>
<font size="4">	Vladavina prava po definiciji pomeni, da v primeru spora odloča neodvisno sodišče in ne politična večina v katerikoli drugi instituciji. Tako velja v Republiki Sloveniji, tako velja v Republiki Avstriji, tako velja v Zvezni Republiki Nemčiji, tako velja v Evropski uniji. To je čisto dejstvo, ki ga nihče ne more oporekati. In naprej, ključni stavek: »Slovenija podpira spoštovanje vladavine prava.« Kje vidite navedek, da Slovenija sodeluje in da podpira dve državi, da se ne upošteva vladavine prava. Še enkrat citiram: »Slovenija podpora spoštovanje vladavine prava v vseh primerih, tudi pri instrumentih finančnega okvira in sklada za okrevanje brezpogojno, brez dvojnih meril.« Ali lahko še močneje izraziš podporo vladavini prava vezavi na MFF in Next generation? Upoštevaje, da upravno oziroma o kršitvah tega odloča neodvisno sodišče in ne kakršnakoli politična večina, ker to potem ni vladavina prava, ampak vladavina večine. Ali ni to čista normalna logika in dejansko temeljna vrednota, na kateri deluje vladavina prava, kajti neodvisna institucija, v tem primeru sodišče, odloča o vladavini prava.</font><br/>
<font size="4">	In še zaključek: »Naslednji dnevi bodo kritični za dokončno oblikovanje poštenega in uravnoteženega sporazuma, ki temelji na našem junijskem dogovoru. V tem procesu bi morali ohraniti svojo dolgoročno strateško usmerjenost in graditi na bistvenih političnih in gospodarskih elementih dogovora. Kot smo že tolikokrat dokazali, sem popolnoma prepričan, da lahko najdemo sprejemljive rešitve, ki varujejo integriteto finančnega in pravnega okvira v EU, ki temelji na pogodbi.« Kje je podpora vetu? Nikjer. Ravno nasprotno. Treba je najti soglasje, ker v nasprotnem primeru bo prišlo do veta. </font><br/>
<br/>
<b><font size="4">19. TRAK: (VP) 16.30</font></b><br/>
<br/>
<b><font size="4">	</font></b><font size="4">(nadaljevanje) In zdaj to pismo je prišlo v javnost, čeprav je bilo pač posredovano predsednikom vlad držav članic oziroma institucijam, ampak to ni edino, veste? Za tem pismom stoji tudi konkreten predlog, to ni samo nek dopis predsednika vlade, ampak je tudi konkreten predlog, kako najti soglasje med državami članicami. In, ne boste verjeli, ravno zaradi tega, ker so tudi konkretni predlogi, je odziv posameznikov, ki vodijo Evropsko unijo drugačen kot ste vi pričakovali, ker to ni samo forma, ampak je to vsebina, ker je to iskrena želja, da Slovenke in Slovenci dobijo 12 milijard v naslednjih 7-ih letih, ne pa, da se pusti, da ta denar ostane zaradi nesoglasja držav članic. Zdaj če bo uspelo najti dogovor, bomo vsi srečni. Jaz upam, da boste tudi vi v opoziciji srečni. Če pa ne bo, bo pa vsaj Slovenija, sopredsedujoča, ena od treh v predsedstvu, lahko rekla, da je naredila vse, kar je v njeni moči, da pride do soglasja. Nenazadnje to ji nalaga strategija zunanje politike. In tudi zato so bile izjave zunanjih ministrov oziroma predsednikov vlad držav članic takšne kot so bile. Ker je Michel rekel, da nadaljujemo razpravo, da bomo našli primerno rešitev za vse, predsednik evropskega sveta je to rekel. Ni napadel predsednika slovenske vlade, rekel je nadaljevali bomo razpravo zato, da najdemo sprejemljivo rešitev za vse. </font><br/>
<font size="4">	Naprej. Merklova, Janša pozval k kompromisu. Malce drugačno kot piše v vaši zahtevi za sklic. Glejte, prej je gospod Nemec v svoji uvodni predstavitvi pohvalil Angelo Merkel, ni pa pohvalil predsednika vlade, ne, grobo ga je kritiziral. Ampak oprostite, Angela Merkel pa pohvali predsednika slovenske vlade. / govor v dvorani/ In to so besede, ki jih je izrekel nemški zunanji minister glede finančne pomoči: »in Slovenija nam je pri tem v veliko pomoč«. Se je lagal gospod Nemec? To je izjavil na tisti konferenci, kjer sem tudi jaz sledil. To so izjave uradnih predstavnikov. Zdaj če potem vašo dikcijo sprejmem, to so torej uradno zavezujoče izjave. Uradno zavezujoča izjava ministra nemškega za zunanje zadeve je, da »nam je Slovenija pri tem v veliko pomoč«. Glejte, jaz tudi, če bi bil opozicijski poslanec, jaz bi bil ponosen na to, da Slovenija, sopredsedujoča država, aktivno sodeluje in da zunanji minister predsedujoče države reče, da je ta država, sopredsedujoča, predsedujoči državi v pomoč. </font><br/>
<font size="4">	Deveta trditev: vlada ne spoštuje veljavne zakonodaje na področju zunanje politike. Oprostite, povejte mi en primer, en primer, kjer nismo spoštovali zunanje politike. Zdaj samo tako navržene izjave samo zato, da jih je več, oprostite, no. Korektnost v zunanji politiki je pomembna. Deseta trditev: ravnanje vlade spodkopava cilje zapisane v strategiji o zunanji politiki. To sta oba dva sopredlagatelja posebej izpostavila. To so težke besede, to priznam, to so težke besede, zato predlagam, da gremo tudi za te obtožbe lepo posebej za vsako od njih. </font><br/>
<font size="4">	Predlagatelja pravita, da aktualna vlada spodkopava cilje  zapisane o zunanji politiki. Zdaj med temeljnimi cilji zunanje politike Republike Slovenije so urejeni dvostranski odnosi in prepoznavnost Slovenije. Glejte, v mandatu te vlade, torej od marca 2013, se je opazno povečala frekvenca zunanjepolitičnih obiskov. I državami imamo vzpostavljen dialog, praktično z vsemi na rednih ravneh bodisi fizično bodisi po </font><br/>
<br/>
<b><font size="4">20. TRAK: (VP) 16.35</font></b><br/>
<br/>
<b><font size="4">	</font></b><font size="4">(nadaljevanje) pač elektronskih poteh. Imeli smo, ne vem, dva srečanja z nemškim zunanjim ministrom, imeli smo francoskega zunanjega ministra tu v Sloveniji, ki je na dnevih slovenske diplomacije slovenskim diplomatom povedal, kako Francija vidi razvoj Evropske unije in katere so ključne prioritete Evropske unije. Močno se je tu angažiral, in je treba pohvaliti, tudi predsednik republike. Skupaj smo uspeli zagotoviti za slovenjsko manjšino v Avstriji ob stoletnici koroškega plebiscita 100 % več finančnih sredstev. Hkrati redno sodelujemo, gledamo napreden za dodatne stvari, ki jih manjšina dobi. V Italiji je bil vrnjen Narodni dom, to je epohalni dogodek. Sam sem govoril z zunanjimi ministri vseh velesil, Združene države Amerike, Rusija, Kitajska, Brazilija, Evropska unija in tako naprej. Skratka na področju zunanje politike se dogaja in dvostranski odnosi praktično z vsemi partnericami so na zelo visoki ravni. </font><br/>
<font size="4">	Naslednji očitek, da aktualna vlada spodkopava cilje, in sicer odnose z ZDA, ki so ključnega strateškega pomena. In prav tako je pomembno ohranjati konstantno in tesno komunikacijo z Združenimi državami Amerike. Mi to delamo. Kot sem rekel, po 23-ih letih je bil prvič na obisku ameriški državni sekretar. Pogovori so bili namenjeni krepitvi dvostranskega sodelovanja med Slovenijo in Združenimi državami Amerike na gospodarskem, na političnem področju. Podpisali smo memorandum 5G. Kasneje so nam sledile še druge države, druge države so tudi sprejele še mestoma bolj rigorozne ukrepe. Glejte recimo, kaj je ameriški zunanji minister objavil: »our new memorandum of understanding«, torej naš nov sopodpisani sporazum je dokaz, da je v Sloveniji močno voditeljstvo na temo globalne varnosti. Enega zasmehovanja, ene slabe besede o Sloveniji ne vidimo, kvečjemu pohvala. Sodelovali bomo še naprej z Združenimi državami zelo aktivno. Naslednji teden odhajam v Združene države Amerike. In še nekaj, 11. 11. na odgovorih na vprašanja tu v Državnem zboru ste rekli, da tako ali tako ne bomo dobili veleposlanika v Washingtonu – poglejte, imamo ga. Delo bo začel po hitrem postopku in bo lahko Slovenija polno zastopana tudi v Washingtonu.</font><br/>
<font size="4">	Naprej, v Republiki Sloveniji mora znotraj NATO stalno izkazovati, poiskati in utrjevati svoje mesto in češ, ta vlada tega več ne dela. Mi to delamo, poglejte. Minister za notranje zadeve, za obrambo je pripravil zakon, ki je bil tu v Državnem zboru sprejet, torej Zakon o investicijah v Slovensko vojsko. V opoziciji poudarjate, kako je to pomembno, da skrbimo za NATO in znotraj NATO našo pozicijo - in ta zakon je ključen za to glede na to, da je bil v preteklih letih toliko stvari zamujenih, da je celo predsednik države večkrat zapored vojsko v javnosti povedal, da je slabo ocenjena, da je dobila nezadostno oceno, celo predstavniki Nata so poleti letos prvič javno povedali, da je financiranje slovenske vojske popolnoma nezadostno in ne omogoča to, da bi slovenska vojska igrala vlogo, ki jo kot zavezniška vojska mora, kar pomeni, da je ta zakon ključnega pomena. Ampak poglejte, kaj se dogaja s tem zakonom. Zbira se podpise za to, ampak kar mene boli pri tem, je ta zapis »ljudje želijo oddati svoj glas proti tej vladi; naj se sliši tvoj glas«. Si predstavljate? Za ceno financiranja vojske, torej se tudi vojsko uporablja kot sredstvo v zunanjepolitičnem boju zoper Vlado Republike Slovenije, ob tem, da se vsi zavedamo, da je treba več sredstev nameniti za vojsko. Oprostite, to pa neposredno škodi, neposredno škodi našim zavezam in je neposredno tudi </font><br/>
<br/>
<b><font size="4">21. TRAK: (VP) 16.40</font></b><br/>
<br/>
<b><font size="4">	</font></b><font size="4">(nadaljevanje) v nasprotju s strategijo o zunanji politiki.</font><br/>
<font size="4">	Potem naslednji očitek. Cilj Republike Slovenije je mesto v jedru Evropske unije. To redno izvajamo. Kot sem rekel, obiski na ravni, ne vem, držav, ki so ključne v Evropski uniji, ki so največje, je stalen, veliko teh srečanj je. Slovenija je v jedru Evropske unije, je v Schengenu, je v evroobmočju, to sta dve obliki jedrnega povezovanja. Kot veste, zopet dobiva visoke funkcije v evropski diplomatski službi, kjer je nekaj časa zevala praznina. Aktivni smo na področju zahodnega Balkana, s konkretnimi predlogi tudi na sestavah Sveta Evropske unije predlagamo svoje rešitve. Skratka Slovenija aktivno sodeluje v vseh organih Evropske unije. </font><br/>
<font size="4">	Potem očitek, da si ne prizadevamo več za uveljavitev vladavine prava. Sem že prej povedal, imamo to zapisano povsod. Imamo v prioritetah slovenskega predsedovanja, imamo to večkrat izraženo v izjavah posameznih ministrov. V mojem pismu Didierju Reyndersu je bilo to posebej izraženo, v pismu predsednika vlade njegovim kolegom je bilo to posebej izraženo, skratka povsod najdete referenco na vladavino prava in tudi v tem pogledu torej ne gre za nobeno kršitev.</font><br/>
<font size="4">	Potem kršili naj bi to, da naj ne zagovarjamo močnejše, bolj povezane in učinkovite in pregledne Evropske unije. Zdaj, če že pogledate prioritete slovenskega predsedovanja, boste videli, da to ne drži, ker ravno naslavljamo ta vprašanja, ki govorijo o močnejši, bolj povezani, učinkoviti in pregledni Evropski uniji. Nenazadnje v času slovenskega predsedovanja bomo vodili konferenco o prihodnosti Evropske unije in tam bomo črno na belem, tam bo tudi parlamentarni del opravil svojo nalogo, kjer bo predlagal, kako Evropsko unijo narediti močnejšo, bolj povezano, učinkovito ter večjega igralca na mednarodnem prizorišču. </font><br/>
<font size="4">	Potem očitek glede tega, da si ne prizadevamo za znižanje obremenitev okolje, trajnosti, obnavljanja virov. Tudi to ne drži, oprostite. V vlogi predsedujoče bo v času slovenskega predsedstva potekal vrh v Glaskowu Cop26, torej ključna konferenca o zeleni prihodnosti. Enako bo na Kitajskem potekal Cop15 o biotski raznovrstnosti. In še enkrat, vse kar piše v  zvezi s tem v deklaraciji ali pa v strategiji, vlada krepi, ne pa spodkopava. </font><br/>
<font size="4">	Ampak obtožbe v tem gradivu se nadaljujejo, »v deklaraciji o zunanji politiki pa se država zaradi početja predsednika vlade oddaljuje od naslednjih ciljev«, kot češ, da zunanja politika temelji na vrednotah slovenske osamosvojitve in državnosti in očitate, da se vlada od tega oddaljuje. Ni res. Saj ste tu sprejemali v Državnem zboru proračun, v katerem se posebna sredstva namenja celo za oblikovanje mislim, da muzeja slovenske osamosvojitve. In če kdo, potem ta vlada krepi in temelji na vrednotah slovenske osamosvojitve in državnosti.</font><br/>
<font size="4">	Kar se tiče vprašanja blaginje Republike Slovenije, če kdo, potem ta vlada skupaj s koalicijskimi poslanci sprejema ukrepe za zagotovitev blaginje. Poglejte, kaj smo dodelili v šestih protikorona paketih že državljanom Republike Slovenije. Poglejte v druge države članice, kjer sprejemajo zdaj drugi, tretji protikoronski paket. Mi bomo sprejemali že sedmi protikoronski paket. Že sedmi protikoronski paket, kjer pokrivamo praktično vse strukture prebivalstva. Vse strukture prebivalstva. In meni je neverjetno, ko potem zasledim glasovalne liste, kjer nekateri celo glasujejo proti ukrepom, kjer pomagamo državljankam in državljanom Republike Slovenije. Oprostite, to je meni nerazumljivo, jaz si to težko res predstavljam. </font><br/>
<font size="4">	In da ne bom preveč jezil naprej, naj zaključim. Naj vam zagotovim, da je slovenska zunanja politika v dobri formi. Verjamem, da bi kakšno stvar lahko izpeljali bolje, ampak teh katastrofičnih izrazov, ki smo jih poslušali s strani opozicijskih poslancev v začetku si slovenska diplomacija ne zasluži, pa ne zaradi mene. </font><br/>
<br/>
<b><font size="4">22. TRAK: (VP) 16.45</font></b><br/>
<br/>
<b><font size="4">	</font></b><font size="4">(nadaljevanje) Mene tako ali tako odstavljate vsak teden. Ne zaslužijo si slovenski diplomati, ki dan za dnem, ki dan za dneh po tujih prestolnicah in na Ministrstvu za zunanje zadeve naredijo vse, kar je v njihovi moči, da se izvaja strategija in deklaracija o zunanji politiki, in da se izmenjuje in da se gradi na tvornih odnosih z našimi partnerji. Zunanja politika je v tej vladi proaktivna. Na splošno velja, spoštovani, zunanja politika je proaktivna ali je pa ni. Odgovor ne vem, bom videl, bodo drugi povedali, to ni zunanja politika, to je ravnanje v nasprotju z zunanjo politiko. Zunanja politika je za to, da se zasleduje strateške interese. In zdaj jaz poslušal v uvodu in tudi v tem gradivu češ, da pismo predsednika vlade kršitev smeri, ki jo začrtuje strategija o zunanji politiki. To je zelo namerna trditev in popolnoma napačna trditev. Naj vam jo ponazorim ravno z dokumentom, na katerega se referirate in ki ga je sprejela ne ta vlada, ampak vlada gospoda Cerarja. Zdaj ta dokument, strategija o zunanji politiki, na večjih mestih poudarja potrebo po aktivnem in proaktivnem delovanju Vlade Republike Slovenije v institucijah Evropske unije. V treh pa še posebej ključno, torej takrat, ko se pripravlja zakonodaja, ko se imenujejo pomembni položaji na ravni Evropske unije in ko se usklajuje proračun. Pri zakonodaji smo zelo aktivni, imamo stališča, jih zagovarjamo, smo tudi okrepili ta evropski del na Ministrstvu za zunanje zadeve in ga bomo krepili še naprej. Potem na podlagi tega iščemo tudi različna zavezništva za rešitve, ki so v prid Slovenkam in Slovencem. Hkrati aktivno - tudi sam sem angažiran - iščemo priložnost in možnosti za zasedbo visokih mest v institucijah Evropske unije s slovenskimi predstavniki, slovenskimi strokovnjaki, nikakor ne po principu »to bo drugi povedali, bomo videli«, ampak z aktivnim angažiranjem. In kar se tiče proračuna, glejte, predsednik vlade igra tu maksimalno aktivno vlogo. Jo je na julijskem vrhu, kjer je s svojo pogajalsko taktiko Slovencem pridobil dodatnih 450 milijonov evrov. Tudi o tem smo opravili razpravo na vašo zahtevo na nujni seji OZP in OZEU in tudi tam je bil sprejet sklep, da pozdravljate tovrsten uspeh na pogajanjih. In zdaj dela vse, kar je v njegovi moči, da ta denar tudi dejansko prispe v Slovenijo. Torej ne sedi, ne čaka, ampak aktivno sodeluje. Ne zato, ker bi mu bilo dolgčas, ampak zato na koncu koncev, ker tako piše tudi v strategiji o zunanji politiki. Zdaj pa za nejeverne, v strategiji Slovenija varna, uspešna in v svetu spoštovana ste leta 2015 zapisali »pogajanja o proračunu Evropske unije vključno s sredstvi za kohezijsko politiko in aktivno delovanje na tem področju bodo zato še naprej med glavnimi prednostnimi nalogami Republike Slovenije«. Da zaključim, to pismo je torej po osrednjem namenu neposredno izvajanje strategije in tega, kar je zapisano v strategiji Republike Slovenije, ker je to, kot piše v strategiji, ena od glavnih prednostnih nalog, aktivno delovanje na tem področju. Še enkrat, gre za 12 milijard evrov. Vsak, ki ima kakršnokoli moč, da pripomore k temu, da pride do soglasja s strani bodisi evropskega parlamenta, s strani posameznega ministrstva ali pa z najvišje ravni, torej predsednik vlade oziroma predsednik republike, je po strategiji dolžen, da naredi vse, kar je v njegovi moči. In vsak, ki to naredi, naredi to zato, da bi to, kar je bilo doseženo na junijskem vrhu, dejansko tudi prišlo v Republiko Slovenijo.</font><br/>
<font size="4">	Toliko zaenkrat. Hvala.</font><br/>
<br/>
<font size="4">	</font><b><font size="4">MATJAŽ NEMEC (PS SD): </font></b><font size="4">Postopkovno. / smeh v dvorani/ </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala zunanjemu ministru </font><br/>
<br/>
<b><font size="4">23. TRAK: (VP) 16.50</font></b><br/>
<br/>
<b><font size="4">	</font></b><font size="4">(nadaljevanje) dr. Logarju. </font><br/>
<font size="4">	Zdaj k besedi se je javil že predlagatelj. </font><br/>
<br/>
<font size="4">	</font><b><font size="4">MATJAŽ NEMEC (PS SD): </font></b><font size="4">Postopkovno imam. </font><br/>
<br/>
<b><font size="4">	PREDSEDNIKA MAG. MARKO POGAČNIK: </font></b><font size="4">Ja, kolega Nemec postopkovno. </font><br/>
<br/>
<font size="4">	</font><b><font size="4">MATJAŽ NEMEC (PS SD): </font></b><font size="4">Ja, hvala lepa, predsednik. Bom zelo kratek, toliko kolikor mi čas za postopkovni postopek dovoljuje.</font><br/>
<font size="4">	Gotovo odkar smo vstopili v skupnost evropskih držav oziroma bolje rečeno Evropsko unijo, zunanja politika ni bila še v taki krizi kot je danes. To pričajo diplomatski stiki, pričajo...</font><br/>
<br/>
<b><font size="4">	PREDSEDNIKA MAG. MARKO POGAČNIK: </font></b><font size="4">Kolega Nemec. </font><br/>
<br/>
<font size="4">	</font><b><font size="4">MATJAŽ NEMEC (PS SD): </font></b><font size="4">Takoj bom, predsednik. </font><br/>
<br/>
<b><font size="4">	PREDSEDNIKA MAG. MARKO POGAČNIK: </font></b><font size="4">Kaj je to v zvezi s poslovnikom. </font><br/>
<br/>
<font size="4">	</font><b><font size="4">MATJAŽ NEMEC (PS SD): </font></b><font size="4">Moja prošnja je zaradi situacije, kot jo je moč razbrati tudi iz izvajanja ministra, praktično iz njegovega izvajanja razen cinizma in napade na opozicijo in na vse tiste, ki ne vidijo sveta kot ga vidi, bom rekel sfera iz stranke SDS. Ni se dotaknil praktično 10-ih % vsebine, za katero smo danes se tukaj zbrali. Vi ste tisti, predsednik, in na vas se bom obrnil z vprašanjem, ki vodite današnjo sejo na naš predlog. Mi smo si želeli danes na našo pobudo, da ne govorimo o orožarskih poslih predsednika vlade ali pa o črpanju sredstev iz Bosne, mi smo se osredotočili izključno samo na vprašanje ravnanj predsednika Vlade Republike Slovenije Janeza Janše, ki so v nasprotju s strateškimi usmeritvami zunanje politike Republike Slovenije in poslabšujejo ugled Republike Slovenije v mednarodnih odnosih. </font><br/>
<font size="4">	Zdaj mi pa vi, spoštovani predsednik, glede na to, da ste dopuščali, da je razprava ministra potekala dolgo in zelo na široko in niste za kanček posegli v vsebino, povejte: kaj od tega, kar je povedal, se tiče današnje točke? Pozorno ste spremljali. Kaj je tisto, kot predsednik, kar je danes minister govoril? Eno uro je govoril, več kot do sedaj vsi mi skupaj. Kaj je tega, kar se dotika vsebine sklica oziroma zahteve sklica, ki smo ga podali mi, opozicijske poslanke in poslanci? </font><br/>
<font size="4"> 	In še ena stvar, če mi je dovoljeno. Prošnja je glede, da je skrb, da minister bo šel zaradi tega, ker je res dolgo razpravljal, da bi ostal z nami do konca.</font><br/>
<font size="4">	Torej vprašanje je, kaj od povedanega sodi k vsebini današnje razprave. Spoštovani predsednik, pričakujem vaš odgovor. </font><br/>
<font size="4">	Hvala.</font><br/>
<br/>
<b><font size="4">	PREDSEDNIKA MAG. MARKO POGAČNIK: </font></b><font size="4">Predlagatelj, gospod Prebil, beseda je vaša.</font><br/>
<br/>
<font size="4">	</font><b><font size="4">NIK PREBIL (PS LMŠ): </font></b><font size="4">Predsednik, če se strinjate, daste lahko besedo še vabljenim, pa se bom potem odzval, ko bo ta del zaključen, pred razpravo poslancev.</font><br/>
<br/>
<b><font size="4">	PREDSEDNIKA MAG. MARKO POGAČNIK: </font></b><font size="4">Prej ste roko dvignili. Zaradi tega sem vam hotel dati besedo.</font><br/>
<font size="4">	Potem k besedi se je javil še dr. Stančič, vodja predstavništva Evropske komisije. Zdaj vabljeni 10 minut, no.</font><br/>
<font size="4">	Hvala.</font><br/>
<br/>
<font size="4">	</font><b><font size="4">DR. ZORAN STANČIČ: </font></b><font size="4">Hvala lepa. Spoštovana gospa predsednica, spoštovani gospod predsednik, cenjeni poslanci in poslanke, spoštovani predstavniki vlade.</font><br/>
<font size="4">	Najprej bi rad poudaril, da Evropska komisija ceni Slovenijo in njeno proevropsko usmeritev. In vam hkrati tudi zagotavljam, da bo z njo vedno tesno sodelovala tako kot z vsemi državami članicami in tudi v luči njenega predsedovanja Svetu EU v drugi polovici leta 2021. </font><br/>
<font size="4">	Evropska komisija ne želi komentirati tweetov ali konkretnega pisma predsednika vlade. Lahko si pa predstavljate, da je pogostost zahtev po pojasnjevanju odločitev, mnenj ali konteksta slovenskih stališč v zadnjem obdobju bistveno višja kot prejšnja leta tako v luči razlogov za sklic te izredne seje kot tudi drugih razlogov širše. V mojem nagovoru bi se zgolj osredotočil na pomen in postopke odločanja o večletnem finančnem okviru in novem instrumentu za okrevanje zaradi tega, ker se mi zdi pomembno, da to poznate.</font><br/>
<font size="4">	In najprej bi rad poudaril, da vam je zelo dobro znano, da je Evropska komisija takoj po začetku dela nove komisije 1. decembra lansko leto pripravila celo vrsto ukrepov, vendar pa ti ukrepi so se tudi v luči korona epidemije in gospodarske krize spremenili. V komisiji smo zaradi tega začeli organizirati usklajen odziv na izredne razmere ter se posvetili ukrepom za okrevanje ter povečevanje odpornosti evropskega gospodarstva in ukrepom za izboljšanje zdravstvenih razmer v družbi.</font><br/>
<font size="4">	Poleg najmočnejših finančnih </font><br/>
<br/>
<b><font size="4">24. TRAK: (VP) 16.55</font></b><br/>
<br/>
<b><font size="4">	</font></b><font size="4">(nadaljevanje) pogojev v Evropski uniji v skupni višini 1,1 milijarde evrov torej evropskega proračuna, smo oblikovali še nov instrument za okrevanje Nex generation EU v skupni višini 750-ih milijard evrov. V luči nove koronavirusne bolezni so se, kot veste, 21. julija letos voditelji držav članic dogovorili in potrdili tri predloge Evropske komisije. Prvič, posodobljeni prihodnji večletni proračunski okvir za obdobje 2021-2027, novi inštrument za okrevanje Next generation EU in mehanizem pogojevanja za zaščito proračuna EU. </font><br/>
<font size="4">	Zaključki izrednega evropskega sveta zelo konkretno navajajo, da se finančni interesi unije zaščitijo v skladu s splošnimi načeli iz pogodb unije, zlasti z vrednotami iz 2. člena pogodbe o Evropski uniji. Evropski svet v julijskih sklepih zelo jasno poudarja, da je treba zaščititi finančne interese unije in da je treba upoštevati pravno državo. Glede mehanizma pogojevanja za zaščito proračuna EU dve državi članici zdaj uveljavljata veto, preostalih 25 držav članic pa s celotnim paketom nima nobenih težav. Torej kaj se zgodi, če omenjenega paketa ne sprejemamo do konca letošnjega leta? V tem primeru se bo uvedlo financiranje po začasnih dvanajstinah. Taka situacija se je že zgodila v 80-ih letih, konkretno leta 1980, 1985, 1986 in 1988. Vsa druga leta so institucije uspešno dosegle dogovor o proračunu. Ker smo v zadnjem letu aktualnega večletnega finančnega okvirja, torej ki se izteče sedaj, pravne podlage za večino programov pa potečejo z 31. decembrom letos, zato ne bo mogoče prevzeti nobenih novih finančnih obveznosti. Izjeme so le neposredna izplačila kmetom, skupna zunanja in varnostna politika, humanitarna pomoč, mehanizem civilne zaščite in stroški administracije. Struktura proračuna bo ostala enaka sedanji. To konkretno pomeni, da izplačila ne ustrezajo novim političnim prednostnim nalogam, temveč tistim, ki so bile zastavljene davnega leta 2013. To hkrati tudi pomeni, da ne bo moč zagnati prepotrebnega mehanizma za okrevanje Next generation EU v vseh državah članicah, niti ne zagotoviti kontinuitete v EU programih kot so recimo Erasmus, Obzorje Evropa, kohezijska politika in tako naprej. Glede na korona krizo širom EU bo to zelo slaba situacija za vse nas. </font><br/>
<font size="4">	Da bi se situacija premaknila iz mrtve črte, mora sedaj evropski svet v decembru potrditi večletni finančnih okvir leta 2020 do 2027, evropski parlament pa mora izraziti svoje soglasje, svoje strinjanje. Hkrati je treba sprejeti tudi proračun za leto 2021. Evropska komisija sedaj zelo tesno dela s nemškim predsedstvom, ki vodi usklajevanja o paketu, ter s predsednikom evropskega sveta, da bi našli ustrezno rešitev. V Evropski komisiji namreč verjamemo, da sta za prihodnost Evropske unije nujna dva elementa, ki pa sta enako pomembna. Najprej soglasje in implementacija o ambicioznem in učinkovitem odgovoru Evropske unije na ekonomsko in socialno krizo v Evropi, ki jo je povzročila nova koronavirusna bolezen. In drugič, zagotavljanje vladavine prava, ki omogoča zaščito finančnih interesov unije v skladu s pogodbo in tudi v skladu s sklepi julijskega evropskega sveta. Še enkrat, komisija trdno stoji za dogovorom evropskega sveta 21. julija letos, ki so ga potrdili voditelji vseh 27-ih držav članic. In v tej luči pozdravljamo novembrski sprejem paketa v evropskem parlamentu ter tudi politični dogovor s svetom. Paket je namreč ključnega pomena za čim hitrejšo podporo okrevanju evropskega gospodarstva po vseh državah članicah in pravočasno sprožitev nove generacije programa Evropske unije. Ker so bile države članice julija soglasne in je nato podal pozitivno mnenje tudi evropski parlament, menimo, da je dogovor o predlaganem paketu mogoč.</font><br/>
<font size="4">	Hvala za vašo pozornost. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala dr. Stančiču.</font><br/>
<font size="4">	K besedi se je javila še evropska poslanka gospa Romana Tomc.</font><br/>
<font size="4">	Beseda je vaša. </font><br/>
<br/>
<font size="4">	</font><b><font size="4">ROMANA TOMC (PS SDS): </font></b><font size="4">Hvala lepa za besedo. Lepo pozdravljeni, spoštovani poslanci, poslanke.</font><br/>
<font size="4">	Me veseli in nekako zelo poseben občutek je spet sedeti v teh klopeh, kjer sem </font><br/>
<br/>
<b><font size="4">25. TRAK: (VP) 17.00</font></b><br/>
<br/>
<b><font size="4">	</font></b><font size="4">(nadaljevanje) pred leti ravno na tem stolu prebila kar veliko ur v teh debatah. Moram reči, da je zdaj delo v evropskem parlamentu precej drugačno tudi v kontekstu recimo spremljanja te seje, ki je danes. Jaz mislim, da se v evropskem parlamentu takšna seja pravzaprav nebi mogla zgoditi. Drugače pa že pol leta oziroma več kot pol leta delamo na daljavo, tudi glasujemo na daljavo, tako da, ker ste na začetku opozarjali, da bi bilo to potrebno urediti tudi v slovenskem parlamentu, jaz mislim, da se te stvari tudi po tehnični plati zelo lahko uredijo. Nas je 705 in stvari zelo normalno funkcioniranjo. Kar se tiče vabil, če bi imela sama priložnost in dobila to možnost, da se oglasim na daljavo tako kot je bilo rečeno, da so nekateri želeli se oglasiti na daljavo, bi jo z veseljem tudi sama sprejela in izkoristila, pa vendar te možnosti nimam in nisem imela. Tako, da mislim, da je prav, da so razmere enake za vse. </font><br/>
<font size="4">	Sicer pa glede gradiva glede današnje točke, na katero sem povabljena, se bom skušala čim bolj držati vsebine, seveda pa povedati tudi nekaj izkušenj iz evropskega parlamenta. Jasno tudi sama opažam, tako kot ste nekateri že povedali, temu gradivu manjka bistvena sestavina. Bistvena sestavina pa je to pismo, ki je v bistvu predmet vašega oziroma, kaj je to, zahteva za sklic te seje. Skratka človek bi pričakoval, da je gradivu priloženo tisto gradivo, o katerem se razpravlja oziroma ki se ga kritizira. Ampak jasno, ker je gradivo oziroma to pismo javno, jaz sem ga dobila že, bom rekla dokaj kmalu, ga tudi zelo podrobno prebrala in ga imam tudi s sabo, potem ga lahko komentiram in ga bom tudi v nadaljevanju.</font><br/>
<font size="4">	Zagotavljam pa vam, da je pogled z Bruslja na Slovenijo zelo, zelo drugačen kot je bilo predstavljeno s strani predlagateljev. Slovenija še vedno oziroma zlasti še zdaj uživa zaupanje. In pač tisti, ki v bruseljski ali pa evropski politiki krojijo dejansko usodo ali pa so odločevalci, pač se ne ozirajo na te članke. Mediji pa obstajajo povsod, ampak politika je seveda veliko več kot opiranje na neke članke. In verjamem, da bomo lahko to v Sloveniji, kar se je zelo, zelo razpaslo, tudi kmalu presegli. Če drugega ne, pa to kaže na to, da je ta seja, človek dobi občutek, namenjena pravzaprav bolj sama sebi in nekemu notranjepolitičnemu obračunavanju kot neki resni oceni slovenske zunanje politike v tujini. To je zelo žalostno in zelo se pridružujem zunanjemu ministru dr. Anžetu Logarju, ki pravi, da moramo na področju zunanje politike v bistvu skrbeti zanjo vsi in iti po enotni poti. To so mnoge države, ki jih lahko gledamo tudi in vidimo, da so notranje tudi razklane, imajo pozicijo, opozicijo, se kar lepo kregajo, ampak navzven pa nastopajo enotno. V slovenskem prostoru je žal to zaenkrat samo še želja.</font><br/>
<font size="4">	Če preidem na to vaše gradivo oziroma pobudo, zahtevo za sklic in pismo, ki je predmet te pobude. Poskušala se bom dotakniti tudi nekaterih drugih točk, vseh pa pravzaprav niti ni moj namen niti ni mogoče, ker je zunanji minister resnično zelo poglobljeno vse in zelo lepo povedal. </font><br/>
<font size="4">	Tukajle v začetku vašega sklica pravite, da je pismo predsedniku evropskega sveta Michelu, da je se je v tem pismu premier Janez Janša zavzel za interese Madžarske in Poljske. To seveda je osnovna, prva in najpomembnejša zgrešena linija, ki je potem, pač se vije skozi celotno zahtevo. </font><br/>
<br/>
<b><font size="4">26. TRAK: (VP) 17.05</font></b><br/>
<br/>
<b><font size="4">	</font></b><font size="4">(nadaljevanje) Naj vam preberem nekaj izsečkov iz tega pisma, ker ga najbrž nimajo vsi priložnost prebrati, pa bi ga morali imeti. Začne se pa takole: »nikoli prej se Evropska unija ni soočila z izzivi takšnega obsega kot je kriza zaradi covida-19. Naši zdravstveni sistemi so pod izjemnim pritiskom, naša gospodarstva pa so se spoprijela z zunanjim in nepredvidenim šokom, ki je povzročil resne motnje v gospodarski dejavnosti in ogrozil tisoče delovnih mest. V teh pogojih je bilo ključnega pomena, da se je Evropska unija lahko odzvala hitro in odločno. Julijski dogovor evropskega sveta o večletnem finančnem okviru in EU naslednje generacije je bil v središču našega skupnega odziva resnično zgodovinski dogovor in izraz enotnosti, kot ga še ni bilo« - kar je seveda res. Nadaljuje se nekje, bom rekla na sredini. Berem samo izsečke, ker bi bilo sicer predolgo. Ključni stavek, ki ga je izpostavil tudi zunanji minister, pa bi bilo prav, da se še v tej razpravi 10-krat ali pa 15-krat ali pa 20-krat ponovi, ker to resnično nakazuje, kakšno je stališče Slovenije in kakšno je stališče Janeza Janše in tega pisma do vladavine prava. Nedvoumno in jasno je zapisano: »Slovenija podpira spoštovanje vladavine prava v vseh primerih, tudi pri instrumentih MFF in RRF, brezpogojno, brez dvojnih meril, ob spoštovanju pogodbe o Evropski uniji«. Zdaj, če pogledate, kaj ste zapisali v vaši zahtevi za sklic te seje, potem tukaj nekaj ne gre skupaj. Morda je tudi to razlog, da to pismo gradivu ni priloženo kot gradivo. Zadeva se nadaljuje takole: »zato bolj kot kdajkoli potrebujemo enotnost glede plovbe (?), potrebujemo spoštovanje drug drugega, potrebujemo skupno obrambo dostojanstva vseh volivcev v vseh državah članicah. Potrebujemo institucije  EU, ki ne bodo vključene v notranje politične spopade v državah članicah. Potrebujemo ravnanja, ki temeljijo na modrosti, kakršne je krasila ustanovne očete EU. Potrebujemo spoznanje, da temelj EU ni denar, ampak vrednote, potrebujemo spoznanje, da se vrednot v končni luči ne da izsiliti z denarjem«. In zadeva se zaključi takole: »kot smo že tolikokrat dokazali, sem popolnoma prepričan, da lahko najdemo sprejemljive rešitve, ki varujejo integriteto finančnega in pravnega okvira EU, ki temelji na pogodbah. Čeprav smo pod pritiskom časa, sem prepričan, da bomo naredili tisto dodatno miljo, da bi prišli vsi na krov in se s tem izognili nadaljnjim zamudam ter na koncu prišli do trdnega dogovora, ki nas bo ohranil enotne glede na negotovosti v prihodnjih tednih in mesecih«. In to je konec. </font><br/>
<font size="4">	Vse ostale stvari v tem pismu so pozitivne, stojijo, držijo. Niti enega stavka ni takega, ki bi mu lahko oporekali. Sama sem ga iskala večkrat, ker sem se želela pripravi na to, kaj bo tukaj predmet največje kritike glede na to, da sem preko medijev slišala cel pogrom. Ampak tega v tem pismu ni. To pismo je en sam poziv k enotnosti, k strpnosti, k sodelovanju in k iskanju kompromisa. In nenazadnje je takoj, naslednji dan mislim, da je to bilo, na svoji tiskovni konferenci to zelo jasno povedala tudi kanclerka Angela Merkel, ki je povedala, da je to pismo v skladu s pričakovanji oziroma točno takšno, za kar si prizadeva tudi nemško predsedstvo.</font><br/>
<font size="4">	Zato pravzaprav ne razumem te pobude. In želela bi si, da če pride neka takšna zadeva v institucijo, kot je Državni zbor, potem to ni en kup nekih pač predvidevanj, zavajanj, natolcevanj in kar tako nekih stavkov, ki ne sodijo nikamor. </font><br/>
<br/>
<b><font size="4">27. TRAK: (VP) 17.10</font></b><br/>
<br/>
<b><font size="4">	</font></b><font size="4">(nadaljevanje) Poglejte, v tem sklicu pišete tudi, da ne mnenje o Sloveniji, ki tisti državi, ki ne zagotavlja temeljnih vrednot naše skupnosti, je dokončno dozorelo tudi v širšem evropskem prostoru. Lepo vas prosim. Vi točno veste, kaj je dozorelo in kaj ni dozorelo v širšem evropskem prostoru. Pa saj vendar temu ni tako, saj ljudje tega ne mislijo. Slovenija je v Evropski uniji še vedno prepoznana kot država, kjer spoštujemo in vladavino prava in demokracijo, posebej pa še zdaj. Kdo si bolj prizadeva za vzpostavitev vladavine prava kot tisti, ki je doživel vse negativne posledice tega, da vladavine prava ni? In ja, želimo si, da Evropska komisija z vsemi svojimi instrumenti na čelu s svojimi poročili o vladavini prava oblikuje objektivno in poglobljeno mnenje tudi o Sloveniji. In ko ga bo, se bomo morali najbrž začeti pogovarjati tudi drugače. Ker vi tukaj v svojem gradivu govorite tudi o vladavini prava, ki je bila, pa je sedaj ni več. Ampak preden je bilo izdano to poročilo, ki ga je Evropska komisija izdala v letošnjem letu, sem se pogovarjala tudi s komisarko, za to pristojno, Jourovo osebno. In verjemite, zadeve niso tako črno-bele kot jih vi vidite. In ni zastonj, da je Evropska komisija napisala v svojem poročilu tudi kritično besedo o slovenskih medijih, vendar je tistih, za katere bi vi pričakovali, da bo izrekla kritično besedo, ampak na splošno, da je medijski prostor v Sloveniji netransparenten kar se tiče lastništva, recimo je konkretno stavek v tem poročilu. Veselim se pravzaprav, zelo se veselim, da je tudi kolegica Tanja v evropskem parlamentu sprožila te postopke, da se pregleda, kaj se v Sloveniji na področju medijev in širše glede vladavine prava dogaja. Jaz mislim, da bodo to kar zanimive ugotovitve. </font><br/>
<font size="4">	Da vam pa povem še izkušnjo iz evropskega parlamenta, pač to no najbolje poznam, kaj se dogaja. Slovenija je bila v evropskem parlamentu, če smem uporabiti to besedo, bolj poglobljeno obravnavana trikrat oziroma se je o njej več govorilo trikrat - žal ne v najlepši luči. Dvakrat je že omenil zunanji minister, to je bilo leta 2014 za ponesrečeno kandidaturo za komisarko gospe Alenke Bratušek. Potem je bila razprava, ki sem jo sama sprožila na Odboru za preprečevanje pranja denarja in kjer je bila obravnavana Slovenija, posebej Nova ljubljanska banka in pranje iranskega denarja preko Nove ljubljanske banke. O tem je tekla zelo, zelo široka razprava. Žal v Sloveniji o tem tako širokih in poglobljenih poročil niste slišali. Vendar sklep, če samo smem to še omeniti, tega odbora je bil oziroma sporočilo, evropski parlament je ugotovil, da je to pranje denarja dejansko prišlo, vendar žal nima pristojnosti, da bi ukrepal, zato bodo morali vaši organi in vaše institucije pravne države narediti svoje delo. Mislim, da vsi vemo, da še do danes čakamo, da bi bilo to delo opravljeno, pa ni. In tretjič, seveda neslaven in dogodek, ki se nikoli ni zgodil, pa je zelo odmeval, pa je jasno nastop bivšega predsednika vlade gospoda Šarca, kjer so me kolegi spraševali, pač kaj se lahko nekomu zgodi, da enostavno odkloni nastop s temo o prihodnosti Evrope v evropskem parlamentu. Veste, te informacije, ki se širijo iz Slovenije preko pač določenih medijev ali pa določenih posameznikov ali pa kar tako nasploh v evropski prostor ali pa svetovni prostor in potem kot bumerang pridejo nazaj, so res </font><br/>
<br/>
<b><font size="4">28. TRAK: (VP) 17.15</font></b><br/>
<br/>
<b><font size="4">	</font></b><font size="4">(nadaljevanje) izjemno škodljive. Ljudje jih ne razumejo tako. Če vas vprašam ali pa ljudi na sploh ali vi veste danes, kaj se konkretno dogaja in kdo je predsednik vlade v Estoniji ali pa Litvi ali pa Latviji, ne veste. Verjamete, kar ste prebrali v medijih. Ko se pa pogovarjate z nekom, pa vam lahko pove, kakšno je dejansko stanje, ampak dejansko stanje ni nikoli črno-belo. Zato so me kolegi v evropskem parlamentu, ko se je dogodil ali ko se dogaja velik pogrom nad slovenskimi novinarji ali pa nad medijsko sceno ali pa ne vem, kako naj to imenujem, oni so me resno vprašali, če verjamete ali ne, koliko slovenskih novinarjev je v zaporih. In sem imela jaz težave pojasnjevati, da pravzaprav temu sploh ni tako in da te stvari, ki se tako napihujejo v Sloveniji s ciljem notranjepolitičnega obračunavanja, zares dolgoročno škodujejo Sloveniji. </font><br/>
<font size="4">	Da počasi zaključim. Seveda z nastopom vlade Janeza Janše z ministrom Anžetom Logarjem smo z velikimi koraki vstopili na evropski prostor in tudi v svetovni prostor in smo prepoznani kot upoštevanja vredni in kredibilni sogovorniki. In seveda Janez Janša ima v evropskem prostoru, tudi v evropskem parlamentu ugled in velja kot močan voditelj. In seveda kot tak si je pridobil tudi spoštovanje. Ne rečem, da se vedno z njim vsi strinjajo, vendar človeka, ki si upa povedati, ki si upa stopiti na prizorišče in ki si upa za svojo državo seveda boriti – tak človek zasluži spoštovanje, in tega Janez Janša v evropskem prostoru ima. Če ne verjamete mojim besedam, vam prenašam tisto, kar slišim pač v evropskem okolju. Vam citiram za zaključek gospo Angelo Merkel, ki je za Janeza Janšo dejala takole med drugim: »želim si, da bi bil uspešen v volilni kampanji. Janez Janša je popeljal Slovenijo v evroobmočje in je velik Evropejec«.</font><br/>
<font size="4">	Hvala lepa. Končujem s temi besedami in vam želim vsem, da ostanete zdravi.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala evropski poslanki za razpravo. </font><br/>
<font size="4">	Kolega Trček postopkovno.</font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Hvala za besedo.</font><br/>
<font size="4">	Glejte, jaz priznam, da imam malo težavo, pa, odkrito povem, zelo cenim gospo Romano Tomc. Vam tudi čestitam za nagrado, ki ste jo dobili. Zelo bi si želel, da bi vsebina te nagrade, zlasti socialni dialog, začela tudi ta vlada, ki je trenutno na oblasti...</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Kolega Trček, o poslovniku, no.</font><br/>
<br/>
<b><font size="4">	DR. FRANC TRČEK (PS SD): </font></b><font size="4">Ja, ja, ja, pustite mi, da dokončam misel. </font><br/>
<br/>
<font size="4">	</font><b><font size="4">MATJAŽ NEMEC (PS SD): </font></b><font size="4">Takoj rata živčen.</font><br/>
<br/>
<font size="4">	</font><b><font size="4">DR. FRANC TRČEK (PS SD): </font></b><font size="4">Ne bit živčen.</font><br/>
<font size="4">	Ampak, veste, vi, gospa Tomc, ste tukaj predstavnica Evropejcev in Evropejk. In pridete iz evropskega parlamenta in bi hotel slišati pogled evropskega parlamenta na to tematiko.</font><br/>
<font size="4">	Janez Janša, o katerem ste govoril, kakor je super, si ne upa priti v Državni zbor, ki ga je požegnal. Verjetno se strinjava, da imava tukaj problem. A veste, in z digniteto do zahtevne funkcije, ki jo opravljate, jaz osebno mislim, da je derogacija, da mi pride v Državni zbor evropska poslanka brati pismo Janeza Janše. Prosim lepo, to je dejansko derogacija  resne funkcije, ki jo zelo dobro opravljate. Redno spremljam, a veste, pa nismo tako butasti tukaj v Sloveniji, saj imate zelo transparentno, kaj vi tam delate, pa tudi s kolegi iz drugih držav komuniciramo. Včeraj zjutraj sem bil na nekem resnem Zoomu ravno z ljudmi iz baltskih držav, danes me vabijo v nekij konzorcij resen in tako naprej. Jaz se strinjam z vami, ja, ampak dajmo biti potem spoštljivi eni do drugih in tudi do funkcij, ki jih opravljamo. Jaz sem iz pisarne poslušal to predavanje Anžeta Logarja, ki je zelo inteligenten dečko, daleč od tega, da ni, ampak to je bilo, bože mili, neprebavljiva enolončnica. In strinjam se, da je to relativno vsebinsko prazni predlog seje, ampak to vsebino je napolnil Janez Janša. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Kolega Trček, zlorabili ste poslovnik, zato vam izrekam opomin.</font><br/>
<font size="4">	Začenjamo z razpravo poslank in poslancev. </font><br/>
<font size="4">	Zdaj k besedi se je prijavil predlagatelj. </font><br/>
<br/>
<b><font size="4">29. TRAK: (VP) 17.20</font></b><br/>
<br/>
<b><font size="4">	</font></b><font size="4">(nadaljevanje) Dobil bo takoj besedo, zdaj bi samo prebral listo, ki ste se prijavili k razpravi. Prvi Grims Branko, potem sledi Lidija Divjak Mirnik, Monika Gregorčič, Nataša Sukič, mag. Andrej Rajh.</font><br/>
<font size="4">	Predlagatelj, beseda je vaša. </font><br/>
<br/>
<font size="4">	</font><b><font size="4">NIK PREBIL (PS LMŠ): </font></b><font size="4">Hvala lepa, spoštovani predsednik. Hvala tudi za odzive.</font><br/>
<font size="4">	Bom najprej začel pri ministru Logarju. To je šlo nekako v tej smeri kot, da vas nebi poznali, kašnen bo odziv. Jaz vas razumem, da ste vi danes tukaj v dokaj težki vlogi, ker morate zagovarjati nekaj, s čimer se sami ne strinjate. In jasno je pokazatelj tega to, da je vaš napad najboljša obramba. In s tem, kot rečeno že prej, preusmerjate pozornost od tistega, kar je danes tema, torej napačna dejanja, ki se odražajo v težavah za našo državo. </font><br/>
<font size="4">	In govorili ste o neki tekmi navzdol. Jaz predvsem mislim, da so ta tekma navzdol dejanja predsednika vlade, sploh zadnja. Strinjam se morda z vami, ko ste govorili o neki konstruktivnosti. Mislim, da lahko priznate, da sem jaz do vas vedno konstruktiven in jasno podajam predloge in stališča. Dobro veste pa tudi, da zelo jasno in vedno v interesu Republike Slovenije zagovarja njihova stališča tudi, če se morda z njimi včasih ne strinjam, pa so bila sprejeta v tem Državnem zboru in jih zagovarja tudi zunanje ministrstvo. Nenazadnje se udeležujem res, res veliko parlamentarnih dogodkov, ki so povezani z zunanjo politiko, tudi zdaj, ko zadeve potekajo preko videkonferenc. Nenazadnje sem tudi bil na tem, kjer smo se pogovarjali tudi o konferenci o prihodnosti Evrope. Ampak pojdimo naprej. </font><br/>
<font size="4">	Zdaj, minister, govorili ste o nekih sklepih, kaj vse je potrdil Državni zbor in da odbor. Drži, to je potrdil ta odbor, ampak sklepe, spoštovani minister, je spisala koalicija sama in tudi potrdila jih je koalicija sama. Tako, da težko govorite, da je to moje stališče. </font><br/>
<font size="4">	Zdaj rekli ste tudi »tweetov posameznikov ne mislim komentirati«, ne? Zdaj, predsednik, jaz vas še enkrat prosim, če minister pravi, da zadev ne bo komentiral, nam zagotovite tukaj predstavnika kabineta predsednika vlade oziroma predsednika vlade samega, ki, smo že videli, da si, enostavno nima časa in nima želje, da bi se pogovarjal s poslanci tega Državnega zbora, glede na to, da minister govori, da tega ne bo odgovarjal oziroma zagovarjal. </font><br/>
<font size="4">	Kot rečeno, bilo je pa usmerjeno vse to in še kaj na napad na medije. Mene tudi resnično veseli, da se je tokrat prvič odzvala evropska poslanka in prišla v ta Državni zbor. Škoda, da tega ne vidimo večkrat. Predvsem, da se navežem na kolega Trčka, iz vidika tega, da bi poročali, kaj se tam dogaja, ampak da je tokrat prišla zagovarjati svojega velikega vodjo. A vendar. </font><br/>
<font size="4">	Še nekaj stvari, minister, v katerih niste bili povsem točni in jih želite prikazati druge kot resnično stojijo. Jaz sem gledal vašo udeležbo na berlinskem zunanjepolitičnem forumu, nenazadnje spremljam zelo veliko stvari, če je le mogoče, kaj počnete in kaj zagovarjate v tujini. In tam je zunanji minister Maas povedal naslednje: »spoštovanje vladavine prava bo eden izmed predpogojev za prejem evropskih sredstev. Ne bomo spreminjali naših odločitev in ne obstaja možnost, da bi ta mehanizem kakorkoli izločili iz doseženega kompromisa«. Torej iz kompromisa, minister, ki ga dve leti, več kot dve leti že usklajujejo voditelji Evropske unije in je bil dosežen, in tudi to, kar govorite, da se predsednik vlade strinja s tem in da je zdaj nek veliki rešitelj, to je daleč od tega. On je jasno povedal, da velja samo julijski dogovor voditeljev držav članic in poteptal evropski parlament, ki je odločil, da mora tam notri biti klavzula, ki določa spoštovanje vladavine prava. Tako, da tukaj ste zgrešili. </font><br/>
<font size="4">	Potem naprej. Minister, tudi vi ste se tam zelo diplomatsko, in tako je tudi prav, nenazadnje razumem, da se morate v zunanji politiki tako odzvati </font><br/>
<br/>
<b><font size="4">30. TRAK: (VP) 17.25</font></b><br/>
<br/>
<b><font size="4">	</font></b><font size="4">(nadaljevanje) diplomatsko, in tako je tudi prav, nenzadnje razumem, da se morate v zunanji politiki tako odzvati. Niste odgovorili na vprašanja povezana tako s pismom kot tudi s tweetom. Dejali ste »pomembno je imeti vladavino prava, a vendar je ne smemo spolitizirati«. Jaz se to z vami popolnoma strinjam, ampak to politizacijo vladavine prava jasno vidimo predvsem iz vaše stranke. Jaz sem vedno zagovornik pravne države in vladavine prava in nenazadnje moramo jasno ločiti sploh, kaj je vladavina prava, torej rule of law, torej vlada pravo in vsi v družbi so temu pravu podvrženi. To, kar pa želi ubesedovati predsednik Janša, pa je vladanje s pravom, torej rule with the law. Torej vladajo ljudje s pomočjo prava, ki pa si ga lahko spreminjajo. In to je jasno dokazala vaša izjava in številne izjave predsednika vlade v dejstvu, da je pravo dobro takrat, ko koristi meni osebno, in da pravo ni dobro takrat in mu je treba nasprotovati, torej sodstvu, takrat, ko odloči meni v ne-prid. In jaz mislim, da to ni vladavina prava. Vladavina prava jer, da se pravo spoštuje v vsej ravni. In šele ko pridemo do tega, ko govorimo o pravni državi in demokraciji kot taki, kjer velja svoboda medijev, kjer velja spoštljivost in demokracija, lahko govorimo o vladavini prava kot taki. </font><br/>
<font size="4">	Nadalje. Govora je bilo tudi strani evropske poslanke, ki je sedaj že odšla, o odzivu visokih predstavnikov od Merklove do...</font><br/>
<font size="4">	Se opravičujem, majčkeno imam slab glas danes.</font><br/>
<font size="4">	Je bilo govora o tem, češ kako naj bi podprli Janeza Janšo. Zdaj vam bom pa jaz tudi povedal, ker sem spremljal te izjave v živo. Tako Charles Michel, se pravi predsednik sveta, kot predsednica komisije von der Leyen in pa Angela Merke so izrazili, da so prejeli pisma treh držav, torej Madžarske, Poljske in Slovenije, ki so izrazile zadržke glede trenutnega kompromisa, ki je na mizi. To so trije zelo visoki predstavniki Evropske unije povedali. In jaz mislim, da smo ravno zaradi tega v očeh Evrope ena od držav, ki vladavine prava v celoti ne podpora, čeprav predsednik v tem pismu resnično lepo in skoraj tako, da bi mu človek verjel, piše, kaj vse je narobe, dokler se seveda ideološko ne dotakne tistih stvar, ki ga mučijo že od samega začetka in potem jih spolitizira, kot je bilo rečeno. Torej, da se pojavlja občutek, da smo nekako pridruženi blokadi dveh držav k temu, čeprav uradno tega nikoli nismo blokirali. Nenazadnje tudi Sebastian Kurz, gospod, ki je plezal z Janezom Janšo po severni steni Triglava in ki ga vi velikokrat omenjate, ker se mogoče v enem delu strinja z vašo politično opcijo, je rekel, da so reforme in pa vladavina prava temelj za izplačevanje evropskih sredstev in »ne smemo pristati na kompromise in moramo natančno nadzorovati, čemu je namenjen denar«. Torej prihaja Janez Janša kot veliki rešitelj z nekim kompromisom, ki jaz razumem, seveda, in vsaka predsedujoča država bi reagirala tako kot je reagirala Nemčija oziroma Angela Merkel, da je potrebno dogovor sprejeti, nenazadnje, kot rečeno, stoji 1824 milijard evrov, in gospod predstavnik Evropske komisije, vodja dr. Stančič je jasno povedal, kaj se lahko zgodi, če tega dogovora ne bo. In zato je povsem jasno, da seveda se evropski voditelji dogovorijo za dogovor. Nenazadnje je to tudi njihova naloga. In kolikor je pa meni znano, so ta dogovor dosegli in gre s strani Madžarske in Poljske tu zgolj za izsiljevanje in postavljanje pogojev kaj bo, če pa tega ne bo oziroma kaj bo, če to bo.</font><br/>
<font size="4">	Da grem počasi proti koncu mojega odziva. Minister, rekli ste, da prihodnji teden potujete v ZDA. Spodbudno. Seveda se to dogaja še v času Trumpove administracije. Jaz se glede na to, da je predsednik Janša - sedaj že vemo - bodočega predsednika Združenih držav označil kot najslabšo možno izbiro oziroma kot najšibkejšega predsednika, ki bo kdaj koli vladal v zgodovini, bo obisk težji, ko bo Biden zasedel položaj. A vendar me zanima, kako,</font><br/>
<font size="4"> </font><br/>
<b><font size="4">31. TRAK: (VP) 17.30</font></b><br/>
<br/>
<b><font size="4">	</font></b><font size="4">(nadaljevanje) jaz sicer vem, da boste vi tam opravili diplomatske pogovore zelo na načelni ravni in da boste verjetno po svoje to zadevo tam tudi opravičevali, a vendar jaz bi pričakoval nek, vseeno ste vodja, prvi mož diplomacije v naši državi in zunanje politike, da tudi jasno poveste, če se kdaj s čim ne strinjate. In jaz vam bo jasno prebral še iz magnetograma seje, kjer ste mi odgovarjali na vprašanja, ko sem vas spraševal točno o tem, kar sva prej govorila, torej o tweetu Janeza Janše, in ste rekli: »mi raje pošljemo čestitko. Še enkrat, ne preko Twitterja, da bi se kdorkoli hvalil s tem, ampak osebno napišem pismo in potem tudi pokličem, ker se mi zdi to bistveno pomembnejše in bistveno bolje pri vzpostavljanju dobrega, tvornega sodelovanja kot pa ena enostavna tweet-čestitka«. Torej ste posredno jasno povedali, da se s početjem predsednika vlade ne strinjate, kar je dobro. Želeli pa bi si, da morda tak odziv pride kdaj tudi bolj na glas, tako kot je načeloma prišel iz nekaterih koalicijskih strank, ki so potem seveda spet pokleknile pod težo oziroma pod pritiskom Janeza Janše. </font><br/>
<font size="4">	Bilo je še rečeno, da gre za članke, da tukaj ni pisma. Jaz, predsednik, vam lahko to pismo dam, ga imam tukajle skopiranega, ker vidim, da imajo poslanci in nekateri gostje težave s tem, da češ da tega ni priloženega in niso videli. Pa lahko strokovnim službam naložite in ga gredo skopirati in razdelijo, če je to težava. In se opirate na neke članke. Ja, res, ampak, a veste, gre tukaj predvsem za težavo instrumenta zlorabe moči, to, kar se zdaj dogaja. Predvsem za to. In to, da potem tuji mediji, pa ne glede na to, kateri mediji so, se norčujejo iz Slovenije češ, da poglejte, kaj pa počne predsednik vlade, kaj tweeta, kakšna pisma pošilja v svet, se mi zdi slabo, slabo za državo. </font><br/>
<font size="4">	Pa morda samo še odziv, ker vidim, da zelo radi mečete v obraz zavrnitev oziroma odklonitev predsednika takratne vlade Marjana Šarca za govor v evropskem parlamentu. Jasno je povedal, zakaj tega ne bo storil v tistem času in da bo to storil kasneje. Žal do te priložnosti ni prišlo, a vendar je povedal, da bi bil tak govor v predvolilnem času pred evropskimi volitvami razumljen napačno kot predvolilni. Kot drugo, se je evropski parlament sestavljal na novo. In kot tretje, se je veliko voditeljem že zgodilo, da so tam sedeli poslanci od ne vem koliko, 700 teh njih, zgolj nekaj 10 in se mu je zdelo v tistem trenutku morda bolje, da stališče izrazi na drugačen način kot, da govori štirim stenam, bi lahko nekdo rekel. In lahko razumem, da pač s tem želite preusmerjati pozornost in napadati nazaj, ampak se mi zdi, da gredo zadeve povsem v napačno smer. Tako, da jaz resnično upam na korektno razpravo kolegic in kolegov, da lahko pridemo do nekih zaključkov. </font><br/>
<font size="4">	Bi se pa samo še dotaknil tega, kar ste predlagali. Saj povsem jasno je, tukaj so podpisane SDS, SMC in NSi. Jaz sem resnično razočaran predvsem na SMC in pa NSi, ki so se zelo ostro odzvali do tega pisma, da sedaj spet sklonijo glavo in pa pred nas pripeljejo neko svojo verzijo sklepov, kjer se hvali predsednika vlade. Seveda si boste take sklepe potrdili, ampak daleč od tega, da bi to bila realnost. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Besedo ima mag. Branko Grims. Naslednja se naj pripravi gospa poslanka Lidija Divjak Mirnik.</font><br/>
<br/>
<font size="4">	</font><b><font size="4">MAG. BRANKO GRIMS (PS SDS): </font></b><font size="4">Hvala za besedo. Vsem prav lep pozdrav.</font><br/>
<font size="4">	Zelo zanimiva je tale seja iz enega vidika. Poglejmo jo malo s strani. V bistvu se dogaja danes tisto, kar je danes narobe z Evropsko unijo v malem, točno to se dogaja s strani predlagateljev v tem parlamentu.</font><br/>
<font size="4">	Za kaj v resnici gre? Gre za nasilno vsiljevanje svojih pogledov kot edinih sprejemljivih. In če karkoli odstopa od tega, je to problem. Zakaj danes ni kot osnovno gradivo tisto, ki bi bilo edino logično – pismo predsednika vlade? Preprosto zato, ker </font><br/>
<br/>
<b><font size="4">32. TRAK: (VP) 17.35</font></b><br/>
<br/>
<b><font size="4">	</font></b><font size="4">(nadaljevanje) ste želeli doseči, da bi se pogovarjali o interpretacijah namesto o dejstvih. Ampak oprostite, jaz se nisem pripravljen pogovarjati o vaših interpretacijah, želim se pogovarjati o dejstvih. In zaradi tega pojdimo po vrsti.</font><br/>
<font size="4">	Blokada, ki je trenutno znotraj Evropske unije, ko gre za več kot 1800 milijard, je seveda zelo velik problem. Ta problem zadeva vse in vsakogar in najbolj normalna in edino pravilna pot je, da vsakdo, ki ima ustrezno dovolj visoko pozicijo v politiki, da to lahko stori, poskuša pomagati po svojih močeh. To je storil tudi slovenski predsednik. </font><br/>
<font size="4">	Tisto, kar je problem znotraj Evropske unije in kar je dejanski razlog, je mešanje pojmov ali pa če želite temeljnih vrednot in prakse, preprosto povedano. Mnogo vas je danes govorilo tukajle, nekateri cele ure, o vladavini prava. Vladavina prava je temeljna vrednota. Vladavina prava je temeljna vrednota, ki ni samo zapisana v učbenikih, ampak je tudi pravno kodificirana v vseh osnovnih aktih Evropske unije od njenega nastajanja do današnjega dne, skupaj seveda s temeljnimi vrednotami. Ampak tisto, kar je problem, je zadnjih 5 let praksa, kako se vladavina prava znotraj institucij Evropske unije v resnici izvaja. Ni je. O čem pravzaprav govorite? Kakšna vladavina prava? Wir schaffen das / – čaroben stavek, ki je pomenil konec vladavine prava znotraj Evropske unije, suspendiral mednarodni sporazum, temeljni del tistega vladavine prava, če želite, Dublinski sporazum, odprl meje, suspendiral del prava Evropske unije, suspendiral potem, ker so temu sledile vlade, žal tudi slovenska takratna vlada pod vodstvom Cerarja, del nacionalne zakonodaje. Kakšna vladavina prava znotraj Evropske unije zadnjih 5 let? In vse, kar se od takrat na področju ilegalnih migracij dogaja, je v resnici ilegalno z vidika vladavine prava. In vse, kar se zdaj poskuša, vključno s tem ta zadnjim osnutkom pakta, ki je lahko predmet za pogovor, ampak v takem besedilu kot je, je za mene popolnoma nesprejemljiv, je seveda poskus legaliziranja tistega, kar se je naklepno kršilo na področju vladavine prava v zadnjih petih letih. Kakšna vladavina prava, kakšno merilo je potem to? To je vrednota, ki jo bo treba oživiti, ki bi ji morali slediti, in to vsi in vsakdo dosledno, najprej pa seveda tisti, ki so na funkcijah, ki jih opravljajo, in to brez izjeme. Pri vladavini prava ne more biti »zdaj bomo pa ta del suspendiral, ker nam ta trenutek ne paše«. Oprostite, to potem ni več vladavina prava. In v tem je problem, o katerem se danes pogovarjamo. In potem pridemo na koncu do popolnega absurda, da večina znotraj Evropske unije tistim pa, ki so v resnici sledili vladavini prava in poskušali zaščititi svoj narod, kot sta recimo Poljska in Madžarska, sedaj pa vsiljujejo svojo politično odločitev kršitve vladavine prava kot tisto, kar bi moralo obveljati kot vladavina prava. Pa to je teater absurda, če seveda vemo, za kaj v resnici gre in o čem govorimo. To je trenutno stanje in glavni problem Evropske unije. In proti temu je bila tudi uperjena ost pisma, ki ga je poslal predsednik slovenske vlade in ki je več kot utemeljeno. Ne more biti tisto, kar odloči vsakokratna večina, pa tudi če za njo stoji velika večina držav, vladavina prava, vladavina prava je tisto, kar je kodificirano v temeljnih predpisih, v temeljnih aktih Evropske unije in seveda potem v zakonodajah posameznih držav Evropske unije in se tudi med seboj usklajuje. To je vladavina prava in tukaj ne more biti izjem in ne more biti vsiljevanja. Problem današnje Evropske unije je v tem, da vsako vsiljevanje krepi sile, ki trgajo Evropsko unijo narazen. To govorim že pet let. Zato sem marsikomu trn v peti na eni in drugi strani, ker pet let govorim točno isto. Zahtevam dosledno </font><br/>
<br/>
<b><font size="4">33. TRAK: (VP) 17.40</font></b><br/>
<br/>
<b><font size="4">	</font></b><font size="4">(nadaljevanje) spoštovanje vladavine prava na nivoju države, na nivoju Evropske unije in seveda, da se spoštuje temeljne vrednote. Samo to. In če bi se tako ravnalo, danes te situacije nebi imeli, nebi bilo nobenih problemov tudi z ilegalnimi migracijami in s terorizmom in ne vem še s čim vsem, kar je s tem povezano. In tudi te blokade nebi moglo biti. In ker se je kršilo vladavino prava, se danes poskuša s pritiskom sile, s se pravi argumentom moči, če želite, prisiliti tiste, ki dejansko še sledijo temeljnim vrednotam Evropske unije, da sprejmejo to, da se krši vladavina prava kot vladavina prava. Če to ni teater, če to ni absurd, potem ne vem, kaj to je. In seveda to ni pot, ki bi vodila v neko boljšo Evropsko unijo. Da bi Evropska unija obstala, bo morala prenehati s temi principi. Še enkrat povem, vsako vsiljevanje, ki danes prihaja iz institucij Evropske unije, krepi sile, ki trgajo Evropo narazen, Evropsko unijo na sestavne dele. To ni več teorija, to se je že zgodilo, brexit se je zgodil zaradi tega. Če nebi bilo ilegalnih migracij, ki so se valile preko Balkana in žal tudi preko Slovenije naprej proti ciljnim državam, se verjetno brexit glede na minimalno večino, s katero je bil izglasovan, nebi nikoli zgodil. Se pravi je to še kako realna situacija, s katero se je treba biti sposoben soočiti. </font><br/>
<font size="4">	Dogovor znotraj Evropske unije je bil dosežen. Dosežen je bil v tem, da se vladavino prava spet vrne na raven vrednote in da se sledi temu, kot je vladavina prava zapisana v temeljnih dokumentih. To je bilo bistvo tistega dogovora, ki je bil poleti dosežen. Ampak od tega dogovora nista odstopile Poljska in Madžarska, od tega dogovora so odstopili nekateri, ki so potem sprovocirali tudi znotraj Evropske unije ravnanje, ki so ga zaznali te dve državi kot pritisk. Tudi v najnovejšem t.i. osnutku pakta okoli ilegalnih migracij se spet pojavlja, sicer prikrito, ampak več kot jasno, nedvoumno, oblike prisile, da boš prisiljen sprejemati ilegalne migracije in s tem seveda tudi radikalno islamizacijo, kar je za ti dve državi nesprejemljivo in, če želite, zame tudi. In po drugi strani, in to je bilo predstavljeno po tistem dogovoru. In po tistem dogovoru je bil predstavljen cel koncept Evropske unije, kako bo vsiljevala znotraj zakonodaje Evropske unije kulturni marksizem LGBT, pač na zakonodajni ravni, da se razumemo. To ni več toleranca, to je vsiljevanje, da se razumemo. Seveda potem je prišlo do reakcije in zdaj je ta reakcija tu. V tej reakciji je izredno dobro odreagirala slovenska vlada in ponudila tudi ustrezno rešitev. Jaz se samo bojim, da v sedanjem stanju še ta rešitev ne bo dovolj dobra, ker so stvari že zelo daleč, vendar vsaj en dober poskus je. In tudi odziv je bil zelo dober za razliko od tega, kar vi tukaj prikazujete. Javno je bilo povedano, da je slovenska vlada pristopila v pomoč, to je nesporen stavek, ki je bil tudi malo prej prikazan tukaj, in javno je bilo povedano, da gre za poskus, da bi se doseglo kompromis. Ker Evropska unija mora iti nazaj k temeljnim vrednotam, če želi živeti, se razvijati in obstati, k temeljnim vrednotam tako kot so bile prvotno sprejete. In seveda za to, da to dosežeš, moraš najti skupni imenovalec, točko. Ne more priti do tega, da bo ena večina vsiljevala drugi večini, da se bo institucije Evropske unije zlorabljalo za obračune s posameznimi vladami posameznih držav, ker pač tisti večini, ki bo takrat v Evropski uniji, ni po volji. Če se to dogaja, potem to krepi sile, ki trgajo Evropsko unijo narazen. In jaz trdim, da to Sloveniji ni v interesu. Slovenija rabi Evropsko unijo, rabi prostor, ker je izvozno naravnana, ker ima strateško lego. In zato je ta pristop, da se poišče kompromis, </font><br/>
<br/>
<b><font size="4">34. TRAK: (TB) – 17.45</font></b><br/>
<br/>
<font size="4">	(nadaljevanje) edini pravilen. Govoril ste, kaj je storil predsednik Vlade. »Spogajal« je milijarde. Take milijarde, kot si jih prej niti sanjati ni dalo, pri prejšnjih vladah, kajne, in posredoval je ob tej blokadi. Se pravi, najboljši možen način, če pogledamo dejanja in dejanja štejejo.</font><br/>
<font size="4">	Rekli ste, da nima ugleda, po drugi strani ste sami sebe negiral, ko ste rekel, kako odmeva tisto, kar on naredi ali napiše v tujini. Ja, to se ne bo zgodilo, če ne bi imel ugleda, kajne. In realno stanje danes je, da ima Slovenija na evropskih tleh samo enega politika, ki ima veliko težo in to je predsednik Vlade, Janez Janša. Vi pa seveda, se zaradi tega lahko tudi postavite na glavo, pa tega ne boste spremenil. Lahko pa to pakirate po svoje in poskušate na vse načine blokirat delo te Vlade ali pa, če želite, pač, širite take in drugačne neresnice, zabijate kline, tudi z lažmi, recimo, eden nekaj reče, pa to pripiše drugemu, zlasti eden tamle čez je za to pravi specialist, pa ne bi zdaj šel predaleč in potem pravite, da je hegemon.</font><br/>
<font size="4">Ja, on je prvi človek izvršilne veje oblasti. Če bi poznal ustavni red, potem, ali pa bi ga upošteval, domnevam, da poznate ga ne, no. Bi razumel, da so tri veje oblasti in normalno je, da tisti, ki vodi izvršilno vejo oblasti, je tam prvi človek. Kaj se zgodi, če pa tisti, ki je na čelu Vlade, izvršilne veje oblasti, ne obvladuje, ko gre za strateško in taktično vodenje, smo pa že videl. Takrat se pa res izgublja ugled, kajne. Žal sem to od blizu opazoval, ko sem vodil slovensko delegacijo v parlamentarni skupščini Nata, kjer do takrat, ko je prišlo do tiste nesrečne blokade Hrvaške, s strani vlade Boruta Pahorja, smo bili kot legende. Kdorkoli od mojih kolegov, ki se je prijavil k besedi, je bilo, o Slovenija, super. Po tistem, smo izgubil ves mednarodni ugled.</font><br/>
<font size="4">Tako se v mednarodni politiki danes ne dela. Takrat je bilo toliko arogance, da se je celo zapisal »We have blocked Croatia.« To pač ni evropsko, ni skladno z načeli modernega prava. Je treba razumet, kaj počneš in kakšen bo učinek in od takrat, kdorkoli se je javil k besedi, je bilo, kaj pa spet hočete. Tako približno je bila sprememba v odnosu, da si boste predstavljal, kaj pomeni v resnici izguba. In danes je situacija ravno nasprotna, sicer se pa da to zelo lepo pokazat. Tisti, ki ste štiri leta samo polival gnojnico po predsedniku ZDA Trumpu in njegovi ženi, ki je iz Slovenije, Melaniji, danes vpijete, da je problem ta Vlada za slabšanje odnosov z ZDA. Toliko izboljšanja odnosov z ZDA, kot je doseženih v času te Vlade, jih ni bilo od kar lepega števila let. Kdaj rečemo? Od leta 2013 naprej? Ali pa še kaj več, kajne? To je pa realno stanje.</font><br/>
<font size="4">Mimogrede, kako hudo je, / nerazumljivo/ vodijo problem ali pa, če želite, kadar se zlorablja zunanjo politiko za notranje politična obračunavanja, ima to vedno slab iztržek. Tega v tistih državah, ki dosegajo optimalne rezultate na področju zunanje politike, se ne dela. Tam vsak pač odigra svojo vlogo, tako kot jo ima znotraj političnega sistema, ampak, ko gre za temeljne strateške stvari, se pa sledi nekim temeljnim principom in se doseže skupno in zaradi tega se doseže več in če želite, je tudi Hrvaška lahko na tem področju kar dober zgled Sloveniji.</font><br/>
<font size="4">To, kar vi počnete, je pa škodljivo do konca, ker, na koncu je treba vedet, nihče od zunaj ni toliko naiven, da ne razumel, za kaj gre. Jaz sem imel dosti prilike govorit z diplomati, pa verjemite, da vsi diplomati zelo dobro znajo ocenit, kdo je kdo v Sloveniji in kaj kdo v resnici želi doseči. In zaradi tega, seveda, je to lahko včasih tudi večji problem, kot bi vam želelo se pokazat pri tem, kar ravnate. In kaj potem počnete? Uporabljate stari trik, ki sem ga že prej navedel – kar sami počnete, pripisujete drugemu. Dosegate, da v tujini kakšen časopis objavi nek članek, ki je očitno napisan v Sloveniji ali pa je celo podpisan Slovenec pod njim in potem to vpijete, kaj je to zdaj, ugotovitev ali dosežek</font><br/>
<br/>
<b><font size="4">35. TRAK: (TB) – 17.50</font></b><br/>
<br/>
<font size="4">	(nadaljevanje) tujega, pač zato, da se neko stanje tukaj… Sicer ta trik ne ravno, mislim, da ne vžge več kaj dosti, ker je že prevečkrat bil uporabljen z vaše strani, ampak, dejstvo pa je, da je to problem.</font><br/>
<font size="4">	Problem so tudi dvojna merila. Glejte, tukajle izvajate neko kritiko za stvari, ki ste jih sami počeli malo nazaj, v deset ali pa stokrat večji meri, s tem, da tudi, izrazoslovje v enem delu, ki je bilo uporabljeno, lepo vas prosim, govorit, da je nagovor v Evropskem parlamentu, ki, verjemite, ga spremljajo vse diplomacije tega sveta, govor štirim stenam, to je bilo malo prej rečeno, to pač ne zdrži nobene logike. Država, kot je Slovenija, mora izkoristit vsako priložnost, zato, da uveljavlja svoje strateške interese. Določit mora cilje, določit mora poti in sledit svojim temeljnim vrednotam.</font><br/>
<font size="4">To je edina pot, ki jo Slovenija lahko sledi in iz tega vidika, to Vlado, v njenem ravnanju in seveda v njenem prizadevanju za dosego kompromisov in za, če želite, boljšo Evropo, vsekakor podpiram.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala mag. Grimsu za razpravo.</font><br/>
<font size="4">Predlagatelj, Matjaž Nemec.</font><br/>
<br/>
<b><font size="4">MATJAŽ NEMEC (PS SD):</font></b><font size="4"> Hvala lepa, spoštovani predsednik.</font><br/>
<font size="4">Jaz bi se samo na dve malenkosti rad odzval. Ena je, predvsem na zadnje izvajanje, ko je bilo govora o tem, da so neki novinarji Slovenije nekaj poročali nekaterim medijem The Guardian. Prvi - Spiegel, drugi – ZDF, plus ARD, vemo, kaj v Nemčiji pomeni ZDF, Politico – Bruseljski osrednji medij, Independent – spoštovani – Independent, Reuters in Euronews – to niso mediji, ki imajo v Sloveniji neke »poročevalčke«, ki po nareku globoke države ali pa opozicije ali pa kogarkoli, bi pisal o Sloveniji in to z interesom, da bi oblatil, ampak z interesom, da bi opozarjali na ponovni fenomen – zakaj ponovni? Ker se je na enak način, z istimi prijemi, dogajalo tudi na Madžarskem, pred tem pa na Poljskem. Nihče, ki je zaveden Evropejec, si ne želi, da bi še tretja država v Evropski uniji postala to, kar sta postali pred njo že dve.</font><br/>
<font size="4">Rad bi se odzval še na odzive ministra, ki govori, da en sam tvit ne more spremenit odnosov, da en sam tvit ne more vplivat na mnenje Republike Slovenije v tujini. Zaradi njegovih tvitov se je ustanovil en števec. Ta števec šteje število tvitov in časa, ki ga je predsednik Vlade, namesto, da bi reševal življenja, gospodarstvo, zdravstvo, posveča tvitanju, predvsem z namenom, da jezi tiste, ki se z njim ne strinjajo, ki jih je vedno več, to je dejstvo. Samo na včerajšnji dan, mi je žal to sporočit, je umrlo 45 ljudi. Tega istega dne je predsednik Vlade, ki mimogrede govori o državljanih, »da jim ni treba v danih okoliščinah storiti nič, razen ležanja na kavču« - citiram, je včeraj napisal 121 tvitov, za teh 121 tvitov, je v času, ko je umiralo 45 ljudi, porabil eno uro in 41 minut. </font><br/>
<font size="4">Predsednik oziroma minister, zato je mnenja in to poudarja, da en tvit ne more spremenit odnosov med državami, niti ne ugleda Republike Slovenije, a si v času predsedovanja, predsednik Vlade predstavlja, ki bo predstavljal ugled Slovenije v tujih medijih, lahko izogiba tvitanju, kajti, zaradi njegovih tvitov, tistih, najbolj sramotnih, ko je sedanjega predsednika Združenih držav Amerike označil kot najšibkejšega kandidata za to mesto v zgodovini, so pisali o tem tvitanju kot v Wall Street Journal-u, na primer. Označili so predsednika Vlade naše države, ne vaše, naše države, vseh skupaj, da gre za primer zgrešene zunanjepolitične </font><br/>
<br/>
<b><font size="4">36. TRAK: (TB) – 17.55</font></b><br/>
<br/>
<font size="4">	(nadaljevanje) presoje in to človeka, ki bo čez nekaj mesecev vodil Evropsko unijo in to strateške partnerice Združenih držav Amerike, ne samo Slovenija, ampak vsem držav EU.</font><br/>
<font size="4">	Zelo nenavaden odraz strateškega partnerstva in dobrega zavezniškega sodelovanja, pišejo. Popolnoma zgrešen, celo po oceni naših ključnih dežurnih strokovnjakov, v vaši stranki, iz nove univerze, za katero veljajo ti, popolnoma drugačni standardi, kot so nekatere druge. Trump se je vdal in seveda ni priznal, ampak je vsaj dovolil proces prenosa oblasti, medtem ko je Janša kot edini predsednik evropskih držav in kot predsedujoči Evropski uniji oziroma Svetu Evropske unije v prihodnosti, tega ni zmogel. Kaj pove o človeku? Človeško se je motiti in človeško se je zavedati svojih napak in se za to opravičiti ali pa ravnati nekoliko drugače.</font><br/>
<font size="4">To pove vse, na kakšen način deluje on in na kakšen način deluje tudi ta Vlada. To je bil svojevrsten udarec za zunanjo politiko Republike Slovenije. Ta odnos, slaba presoja, glede na položaj. To ni izrekel nekdo, iz naših vrst, ampak to je rekel predsednik evropske države, ki bo predsedoval Evropski uniji. In to v času erozije medijske pluralnosti(?), ki se je zavedajo vsi, svobode in neodvisnosti ob napadih na novinarje, grožnjam, blatenjem, z vaše strani, saj vidimo, beremo tvite, pritiskom, seveda z eksponentno rastjo v času aktualne Vlade, ki jim ni konca. Cela vrsta drugih napak, dr. Rupla, z vsemi zaslugami za preteklo delo, kakorkoli si že mislimo / nerazumljivo/ boste ponovno predlagali za predstavnika v OVSE in to za svobodo medijev. Vprašanje, ki se poraja, a - ali nimate nobenega drugega kadra, b - je mogoče deležen kakšnih posebnih uslug?</font><br/>
<font size="4">Govora je bilo o tem, da Slovenija ne korigira svojega kurza. V zunanji politiki seveda ga. Dokaz za to je, več, več jih je dokazov. Kot na primer, zavrnjen referendum, ko govorimo o palestinskih pravicah za orožje. Priča je tudi dejstvo, da pred kratkim, v mednarodnem forumu, da smo glasovali proti palestinskim pravicam. To je resen odmik od naših zunanjepolitičnih usmeritev do sedaj. In sprašujemo se, ali to gre za ceno obiska predsednika Vlade in sprašujemo se, ali se bo ta, ponovno, kot že velikokrat prej, z slabimi izkušnjami, pogovarjal o nakupu orožja in to v Izraelu.</font><br/>
<font size="4">Še ena ironija. V teh dneh, ko Državni zbor razglaša referendum kot nedopusten. To ste tudi vi naredili, govorim o nakupu orožja. Tudi ta novica je odjeknila v tujih medijih. Torej ne govorimo o mediju, o samem mediju, kot je Twitter, ne govorimo samo o enem tvitu, govorim o posledicah takšnega tvitanja. Medtem, ko ljudje umirajo, dokazano, predsednik Vlade tvita in seveda na račun škode Republike Slovenije. To ob vaša dediščina.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Nataša Sukič. / oglašanje iz dvorane/</font><br/>
<font size="4">Okej, replika, mag. Grims.</font><br/>
<br/>
<b><font size="4">MAG. BRANKO GRIMS (PS SDS):</font></b><font size="4"> Hvala, gospod Nemec. Glejte, očitno, v ničem nikakor ne morete razumet tega, kar se povedal. Politiki štejejo dejanja, štejejo rezultati. Rezultat sedanje politike, sedanje Vlade je, da imamo najboljše odnose z ZDA v zadnjih letih, da so »izpogajanja« neprimerljivo večja sredstva, na evropski ravni, za Slovenijo, kot so bila kadarkoli v zadnjih letih in da se je posredovalo v tej blokadi s strani Slovenije in se je torej prevzelo neko iniciativo, ki so jo pozdravil tudi drugi evropski partnerji. To so rezultati. In gre za to, da tisti, ki karkoli danes vsiljujejo, z ravni institucij Evropske unije, pa tudi, če gre za veliko večino držav, v resnici krepijo sile, ki Evropsko unijo trgajo narazen in da se bo treba vrnit k temeljnim vrednotam, na katerih je ustanovljena Evropska unija in dejansko jih v veliki meri branita danes prav Madžarska in Poljska in da se je posredovala v tem sporu, da se išče kompromis, pozdravljam in v tem delu, še enkrat</font><br/>
<br/>
<b><font size="4">37. TRAK: (TB) – 18.00</font></b><br/>
<br/>
<font size="4">	(nadaljevanje) povem, podpiram Vlado in njenega predsednika v celoti.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Lidija Divjak Mirnik,  naslednja se naj pripravi gospa Monika Gregorčič.</font><br/>
<br/>
<font size="4">	</font><b><font size="4">LIDIJA DIVJAK MIRNIK (PS LMŠ):</font></b><font size="4"> Hvala lepa za besedo, gospod predsedujoči. Lep pozdrav, spoštovani minister, kolegice, kolegi.</font><br/>
<font size="4">	Zdaj, Državni zbor mora sodelovati na področju zunanje politike, ki mu pripadajo skladno z 3. členom Zakona o zunanjih zadevah, ter 4. in 8. členom Zakona o sodelovanju med Državnim zborom in Vlado v zadevah Evropske unije. In namen te današnje seje je pravzaprav pokazati to, kar Janez Janša, s to koalicijo kimajočih, pravzaprav počne in to je narobe, ker je v nasprotju z usmeritvami zunanje politike, ki jih je sprejel ta Državni zbor, pika.</font><br/>
<font size="4">Zdaj, v tej vaši »novi normalnosti« - v navednicah seveda, kajne, pa očitno niso le poslanci tisti, ki niso več vključeni v ključne zunanjepolitične odločitve, ampak celo ministri. Upam vsaj, spoštovani gospod Logar, dr. Logar, da to niste vi, tisti, ki ni vključen namreč. Zato ker se to področje zunanje politike vodi v smeri brez sprejemanja pomembnih stališč in dokumentov, brez vednosti in vključenosti tistih ministrov. Zdaj, o podanih usmeritvah se ne glasuje v okviru Vlade in ministri prav tako niso seznanjeni o pomembnih zadevah na zunanjem političnem področju - razen vas, kot sem rekla, upam, da vsaj vi ste.</font><br/>
<font size="4">Skladno s Poslovnikom Vlade, mora biti javnost obveščena o sprejetih odločitvah Vlade, kar v zadnjem času na področju zunanje politike tudi ni vedno. V 51. členu Poslovnika Vlade je namreč zapisano naslednje, citiram: »Sprejeto odločitev Vlade mora v javnosti zagovarjati član Vlade, ki je glasoval proti oziroma se je glasovanja vzdržal. Torej, kako potem javnost, pa tudi seveda poslanci, kako to deluje, ko odločitev o poslanem pismu v Bruslju, ni bila obravnavana. In ministrica za pravosodje, se od pisma distancira, nima mnenja. Tega jaz ne razumem, sploh pa ne zato, ker imamo Poslovnik, ki jasno določa stvari.</font><br/>
<font size="4">Ampak, v tej novi normalnosti, je pač vse drugače. Kje je tukaj torej to, kar ste zapisali tudi v koalicijski pogodbi, se pravi, kje je tukaj najti to zavezo, ki pravi, da bo koalicija dajala v ospredje vse tisto, kar nas v Sloveniji združuje in povezuje? Ko pa se preostali koalicijski partnerji ne strinjajo z enostranskimi odločitvami predsednika Vlade, se od njih distancirajo, nimajo mnenja, vedno znova in znova, vsak dan, o marsičem in potem ti koalicijski partnerji začno z nekim prozornim upravičevanjem, zakaj je temu tako in zato, ker seveda Vlado vodi en človek, z eno ideologijo, vsi ostali so pa tisti, ki stiskajo.</font><br/>
<font size="4">Predsednik Vlade pa se je brez posvetovanja z Državnim zborom odločil, da Republika Slovenija zagovarja in se vrne na točko stališča iz meseca julija, v zvezi z dolgoročnim proračunom unije. O tem bi se moral predsednik Vlade posvetovati, prvič, z Vlado, in drugič, z Državnim zborom. Državnemu zboru to namreč zagotavlja tudi Zakon o sodelovanju med Državnim zborom in Vlado v zadevah EU. Bilo je dovolj časa, vendar tega ni storil.</font><br/>
<font size="4">Zdaj, pomembna tematika, ki zadeva dolgoročni proračun unije v obdobju 2021-2027, ima težo,</font><br/>
<br/>
<b><font size="4">38. TRAK: (TB) – 18.05</font></b><br/>
<br/>
<font size="4">	(nadaljevanje) ki bi jo bilo smiselno uskladiti, pa se ni, ker to on lahko. Pa seveda to ni edini primer, ker to on lahko. Ne vem, če izpostavim še, da predsednik Vlade, Janez Janša, še ni čestital novoizvoljenemu predsedniku ZDA Joe-u Bidnu. Prav tako se je Slovenija znašla v neugodnem položaju, ko je ob čestitki Donaldu Trumpu, predsednik Vlade, Janez Janša, žalil in bil nespoštljiv do bodočega predsednika ZDA. Mislim, da tudi če gospod Biden ne bi bil izvoljen na teh volitvah, da bi si zaslužil čestitko in to počne ta državnik z ugledom, kot je prej dejala spoštovana gospa evropska poslanka Tomčeva. Žali po Twitterju, to počne državnik z ugledom v Evropi, kot je dejala.</font><br/>
<font size="4">Zdaj, jaz bi res tukaj Vlado Republike Slovenije pozvala, predvsem pa predsednika Vlade, da v luči predsednikovanja Slovenije, ko bo predstavljal vse nas, da predstavlja Slovenijo v pozitivni luči, ne v negativni luči, kot je bila to do danes neka praksa in tudi, kot je bilo to prikazano v tujih medijih. Fascikel tega je zelo debel, nekaj je prej naštel tudi Matjaž.</font><br/>
<font size="4">Zdaj, v projektni nalogi predsedovanja Svetu, ki je bila zapisana še v času vlade Marjana Šarca, je bilo zapisano, da je od uspeha predsedovanja Slovenije odvisen tudi ugled naše države v krogu držav članic EU in širše. In s tem se seveda, upam da, vsi strinjamo, kajne? Zdaj, v Listi Marjana Šarca se zavzemamo, da je mesto Republike Slovenije v jedru EU-ja, sedaj in tudi v prihodnje. Sedaj v jedru in tudi v prihodnje. Saj je bila namreč EU ustanovljena z namenom, da bomo lahko zbližali stališča in izrazili skupna stališča kot države članice, ki seveda spoštujejo temeljne vrednote EU.</font><br/>
<font size="4">Zdaj, oddaljevanje od vseh teh vrednot in, da rečem, podpori politikam Poljske in Madžarske, bo seveda vodilo samo k večji delitvi znotraj EU-ja. Slovenija, če bo tako ravnala naprej, bo pa seveda ravnala v nasprotju s sprejeto strategijo zunanje politike iz leta 2015, ki zagovarja močnejšo in bolj povezano Evropsko unijo.</font><br/>
<font size="4">Zdaj pa, da se vrnem na tisto, kar sem prej govorila o koalicijskih partnerjih in o zavezi, ki ste si jo zapisali v samo koalicijsko pogodbo. Zanimivo, meni je vedno znova zanimivo prebrati odziv koalicijskih strank, ker se vprašam, česa pravzaprav jaz ne razumem, pa vam bom citirala. Desus je na pismo povedal naslednje, citiram: »V stranki Desus zagovarjamo svobodo medijev, zato obsojamo vsakršne poskuse pritiska nanje. Stranka Desus ni bila obveščena o pismu, naslovljenem na Svet Evrope in se od njega distancira. Tomaž Gantar je tvitnil: EU se sooča z  največjo zdravstveno in ekonomsko krizo po 2. svetovni vojni. Enotnost držav članic je bistvenega pomena. Pismo predsednika vlade Janeza Janša evropskim voditeljem zagotovo ne koristi interesom Slovenije, postavlja nas med problematične države, kamor nikoli nismo sodili. To terja resno razpravo.« Konec citata.</font><br/>
<font size="4">Spoštovani gospod minister, ali ste opravili to razpravo, na Vladi? No, še bolj zanimiv pa je odziv predsednika Nove Slovenije. </font><br/>
<br/>
<b><font size="4">39. TRAK: (TB) – 18.10</font></b><br/>
<br/>
<font size="4">	(nadaljevanje) Citiram: »Pismo predstavlja mnenje predsednika Vlade Janeza Janše, saj o vsebini Vlada RS ni odločala.« In SMC, citiram: »V SMC zavračamo vsebino pisma, ki ga je predsednik Vlade poslal predsedniku Evropskega sveta, Charlesu Michelu. Vladavina prava je za SMC eden temeljnih postulatov delovanja Evropske unije in podpiramo vsa prizadevanja članic EU in evropskih institucij, za uveljavitev tega načela v vseh državah članicah EU in širše.« In nadalje. »Povsem nerazumljive so tudi trditve o ukradenih volitvah. SMC je volitve 2014 zmagala pošteno, na podlagi volje ljudi, izražene na svobodnih in demokratičnih volitvah.« Konec citata.</font><br/>
<font size="4">	No, še bolj zanimivo pa je, ko človek začne brati izjave evropskih poslancev – slovenskih seveda. Citiram Ljudmilo Novakovo, iz NSi-ja: »Potrebno se je zavedati, da besede predsednika vlade katerekoli države članice EU v Bruslju zelo odmevajo. Izjemno težko se je distancirati od tega in sporočiti, da to ni mnenje države, če predsednik vlade po mednarodnem pravu predstavlja in vodi državo tudi v tujini. Izrečene besede predsednika Vlade štejejo, ne glede na to, ali so bile usklajene s koalicijo ali ne in tega bi se moral vsak predsednik Vlade tudi zavedati.« Konec navedka. Mogoče bi moral se predsednik stranke, njene, tu pa tam z njo kaj pogovoriti, da bi lažje potem razumel… / oglašanje iz dvorane/ Ali pa ona z njim, saj je vseeno, skratka, komunicirat bosta mogla začeti, da bosta na isti liniji. In gospa Novakova zaključi, citiram spet: »Menim, da se nahajamo na točki preloma, ko ne gre več za vprašanje o obvladovanju političnih vrtičkov, ampak za zelo resno vprašanje o prihodnosti naše države.« Konec navedka. In točno za to gre. Za politične vrtičke, ki si jih nekateri v imenu Slovenije prisvajajo.</font><br/>
<font size="4">Zdaj tudi, evropska poslanca, ki prihaja iz vrst Liste Marjana Šarca, sta se seveda odzvala – dr. Klemen Grošelj je povedal: »Le kam bo premier umestil Slovenijo s svojim pismom.« In potem dodal: »No, zdaj smo spoznali še notranjepolitični vzrok za pismo v EU. To je odvračanje pozornosti od epidemije, ki ne pojenja in od tega, da ljudje umirajo, vsak dan.«</font><br/>
<font size="4">Dr. Turk, ki mu danes ni bilo – bivši predsednik, seveda -, ki mu danes ni bilo omogočeno, da tukaj nas preko videokonference nagovori, pa je zapisal, v tem pismu, ki nam ga je poslal, citiram: »Vse izjave predsednika Vlade ali šefa države, ne glede na medij, so enako resne, neresno pa je trditi, da so Twitter sporočila predsednika Vlade bolj zasebna.« Jaz bi si res želela, da podpredsednik Vlade, to je gospod Tonin, tega ne ve ali ne razume. Definitivno pa je, dragi moji, da drvimo, zelo drvimo, v neke druge čase, ki si jih ne želimo, ne zase in ne za svoje otroke. In definitivno  je, da nam tujci očitno neke stvari sporočajo. Jaz si ne želim živeti v državi, kjer se lahko predsednik Vlade in stranka, ki jo vodi, obnaša - če ne boste pridni, pa vam bomo financiranje vzeli in vas uničili - jaz si tega ne želim. Ne zase, ne za svoje otroke.</font><br/>
<font size="4">Zato vljudno prosim, da vsaj, ko bomo predsedovali EU, torej, to je rekel predsednik Vlade, spremeni.</font><br/>
<font size="4">Hvala lepa.</font><br/>
<br/>
<b><font size="4">40. TRAK: (TB) – 18.15</font></b><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Ja, hvala poslanki Lidiji Divjak Mirnik za razpravo.</font><br/>
<font size="4">Kolegica Sukič, imate postopkovno?</font><br/>
<br/>
<b><font size="4">NATAŠA SUKIČ (PS Levica):</font></b><font size="4"> Ja, postopkovno.</font><br/>
<font size="4">Spoštovani predsedujoči, prosim, da nekako opomnite ministra Logarja, kajne, da bi bilo primerno in spoštljivo, da nekako posluša razprave poslank in poslancev, ne da, ne vem, šari po svojem mobitelu, ves čas, sem ga zdajle opazovala, tudi približno ni poslušal kolegice Mirnik, razen, če je kot Napoleon, da lahko počne več stvari hkrati.</font><br/>
<font size="4">Tako da, res bi prosila za nek osnovni bonton v tem Državnem zboru. Če mi lahko poslušamo njega, ko razpreda uro in več o stvareh, ki niso danes na dnevnem redu, potem pač je minimum da, če že drugih predstavnikov ni, ki bi morali biti tukaj, da vsaj minister posluša, da bo lahko tudi se odzival na naša vprašanja.</font><br/>
<font size="4">Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Zdaj, kolegica Sukič, izrekam vam opomin, ker ste kršil uporabo Poslovnika.</font><br/>
<font size="4">Besedo dobi minister, dr. Logar.</font><br/>
<br/>
<b><font size="4">DR. ANŽE LOGAR:</font></b><font size="4"> Ja, hvala.</font><br/>
<font size="4">No, naj samo izrazim, pač, da naj to bojazen, da ne bi mogel pomembnih dokumentov brat in hkrati poslušat tudi poslance, ki razpravljajo, lahko to počnem, dolgoletna praksa mi to omogoča. Zelo zanimivo sem si tudi zapisal eno izjavo, ki jo je imela Mirnikova, in sicer je rekla, »da vsaj, ko bomo predsedovali, da predsednik Vlade svojo retoriko umiri«. Zdaj, zapisal sem si pa zato, ker to pomeni, da pač, je ena od članic koalicije KUL, ki sicer napoveduje glasovanje o konstruktivni nezaupnici, danes pove, da teh 46 glasov očitno ni in da bo predsednik Vlade, gospod Janez Janša predsedoval Evropski uniji.</font><br/>
<font size="4">In, jaz mislim osebno tudi za Slovenijo, pa za njen ugled in za to, na kar je referirala poslanka Mirnik, je to dejansko najbolje, ravno zato, ker sem v svojem uvodu tudi povedal, da pač sledimo strategiji in deklaraciji o zunanji politiki.</font><br/>
<font size="4">Toliko, hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Kolegica Lidija Mirnik, replika, 3 minute.</font><br/>
<br/>
<b><font size="4">LIDIJA DIVJAK MIRNIK (PS LMŠ):</font></b><font size="4"> Hvala lepa.</font><br/>
<font size="4">Ja, saj, vedela sem, gospod minister, da boste to naredili in vam čestitam za to, da ste me poslušali. Veste, KUL bo stvari naredil takrat, ko bo čas za to, jaz si pa želim, da gospod Janez Janša ne tvita 3 ure na dan, da se rajši ukvarja s tem, kako bo rešil tisto, kar je zavozil, ker vsak dan umre za več kot en avtobus umre - vsak dan umre za več kot en avtobus ljudi – medtem, ko on tvita, zato, ker v mesecih, ko bi moral pripraviti strategijo, tega ni storil.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> K besedi se je javil predlagatelj, Nik Prebil.</font><br/>
<br/>
<b><font size="4">NIK PREBIL (PS LMŠ):</font></b><font size="4"> Predsednik, hvala lepa.</font><br/>
<font size="4">Ja, želel bi nadaljevat tam, kjer je kolegica končala, sem dobil ene par asociacij, kjer se mi zdi, da jih je potrebno razčistit, tudi v nadaljnje.</font><br/>
<font size="4">Kolegica Divjak Mirnikova je jasno prebrala stališča oziroma nasprotovanja koalicijskih poslanskih skupin do tega pisma. Nenazadnje se je podobno odzval tudi predsednik Državnega zbora, iz vrst SMC. Nasprotovanje oziroma distanco je izrazila ministrica za pravosodje, tudi Matej Tonin, predsednik Nove Slovenije, je takšno distanco povedal jasno, čeprav, napisal rahlo nesmiseln tvit, češ da, je to mnenje predsednika Vlade, na dokumentu, ki je podpisano, tudi z logotipom predsednika Vlade, ampak da to ni mnenje Vlade. Tako da, ampak vseeno… Nenazadnje je potem tudi ena od poslank v izjavi rekla, da NSi ne prevzema nikakršnih odgovornosti za to pismo in da te debate v koaliciji ni nikoli bilo.</font><br/>
<font size="4">Mogoče najostreje se je odzval trenutni prvak Desusa, ki je povedal, da nas takšno dejanje postavlja med problematične in da to ni, ne škodi interesom Slovenije. Kolega, minister Logar, to je rekel, vaš kolega minister, nekdo, ki sodeluje v Vladi, ki sprejema odločitve, enako, kot jih sprejemate vi, z istim glasom, pa se s tem popolnoma ne strinja oziroma ima popolnoma drugačno mnenje in meni, da je to </font><br/>
<br/>
<b><font size="4">41. TRAK: (TB) – 18.20</font></b><br/>
<br/>
<font size="4">	(nadaljevanje) škodljivo.</font><br/>
<font size="4">Zdaj, kar jaz želim tukaj, je, spoštovani predsednik, tamle so predstavniki Ministrstva za pravosodje, naj se oglasijo no, jaz bi res rad slišal, kakšno je mnenje Ministrstva za pravosodje, tudi, do navedb, ki so v tem pismu, češ, da so bile volitve ukradene, kako to ocenjuje Ministrstvo za pravosodje… Pa potem me zanima tudi, nenazadnje, mnenje ministrice, zdaj, ker je tukaj ni, so v njenem mnenju državni sekretarji in verjamem, da lahko čisto korektno o tem odgovorijo. Torej, kakšno je mnenje ministrice do teh vprašanj, nenazadnje, prihaja iz stranke SMC, ki je jasno povedala, da je takšno pismo napaka, da se od tega ostro distancira. Me prav zanima prihajajoča razprava predsednice Odbora za zunanjo politiko, ki prihaja iz te stranke, me zanima, kam bo šla.</font><br/>
<font size="4">Tako da, jaz želim, da se do teh stvari jasno in odločno opredelite, da vidimo, ali je vaše izvajanje pred mediji zgolj predstava za javnost, zato, da bi vam nekdo na hitro verjel ali pa so to vaša resnična mnenja in resnične usmeritve, ki jih v tej državi, skupaj s to Vlado, seveda, tudi izvajate.</font><br/>
<font size="4">Hvala.</font><br/>
<br/>
<b><font size="4">PREDSEDNIK MAG. MARKO POGAČNIK:</font></b><font size="4"> Hvala predlagatelju.</font><br/>
<font size="4">Besedo dobi gospa poslanka Monika Gregorčič, pripravi se naj gospa Nataša Sukič.</font><br/>
<br/>
<b><font size="4">MONIKA GREGORČIČ (PS SMC):</font></b><font size="4"> Ja, hvala lepa za besedo. Lep pozdrav vsem še enkrat.</font><br/>
<font size="4">Jaz bom najprej začela z nekimi širšimi okoliščinami, ki danes vseeno botrujejo sklicu te nujne seje dveh odborov in, namreč gre za okoliščine epidemije in na začetku je bilo kar nekaj postopkovnih pripomb, da nekdanjemu predsedniku republike ni bilo omogočeno video sodelovanje, pa bi tukaj vseeno še enkrat izpostavila, kar sem enkrat, v svoji razpravi, na neki drugi seji že, da je prav neverjetno, kako se predlagatelji te nujne seje, danes, sprenevedate in v bistvu sklicujete ali pa ustvarjate izredne politične razmere iz nekaj tvitov, v razmerah epidemije, v bistvu politizirate epidemijo, politizirate slovensko zunanjo politiko, s tem v bistvu škodujete ugledu lastne države, ne ugledu samo Vlade, pač pa lastne, svoje države, Slovenije v celoti. To je naša skupna domovina, tudi vaša, jaz ne vem, če se tega ne zavedate ali pa ne razumete širšega konteksta, tudi zunanje politike.</font><br/>
<font size="4">Namreč, zunanje politike ni moč zreducirati na nekaj tvitov in kakorkoli že, v diplomaciji so odnosi, tako multilateralni, kot bilateralni, veliko bolj kompleksni. Bi pričakovala, da člani ali pa vsaj nekdanji predsednik tega odbora, to ve in da ne bi sopodpisal trditev, kot so bile zapisane tukaj, na prvi strani zahteve za sklic te nujne seje. Ko… Še vseeno majhno, da se navežem na okoliščine epidemije, v okviru katerih mi poslanci, pač Državni zbor, deluje, kolikor toliko nemoteno, zasedamo fizično, tukaj morajo bit tudi vsi, vsa strokovna podpora, tehnična podpora, vsi zaposleni, ki, v bistvu tudi na en način tvegajo svoje zdravje in vsi skupaj nismo zgled državljanom, ko jih pozivamo ali pa priporočamo, da če ni nujno, naj ostanejo doma, naj delajo od doma, naj ne odhajajo in naj omejijo vse svoje, tako službene, kot zasebne stike. Nismo jim zgled in za to sejo danes ste pač, bom rekla, zaslužni ali pa želeli, da se odvije, vi predlagatelji. Ja, demokracija vam to omogoča, sklic je legalen, vprašanje pa, če je legitimen v teh okoliščinah.</font><br/>
<font size="4">Bi želela potem še nadaljevat z kar nekaj navedbami, tako predhodne razpravljavke, kot tudi s strani predlagatelja. Zelo radi citirate raznorazne izjave, stališča, izjave za medije, posameznih koalicijskih strank, poslancev in tudi ministrov. Lahko si prihranite trud. Nič od vaših pozivov ne bo nikoli naletelo na plodna tla. </font><br/>
<br/>
<b><font size="4">42. TRAK: (TB) – 18.25</font></b><br/>
<br/>
<font size="4">	(nadaljevanje) Mi, ko imamo raznorazna, bom rekla, tudi nestrinjanja, to uredimo za zaprtimi vrati. Tega se ne, razčiščujemo v medijih ali pa pred vami in ta koalicija deluje drugače, kot je delovala v vladi Marjana Šarca. Lahko pa svojega, za kolege v LMŠ mislim, vprašate, zakaj se je odločil in odstopil in se na tak način poslovil z vrha slovenske politike. Želela bi si, da ta seja, kajne, gre za, tudi, skupno sejo Odbora za zunanjo politiko, da bi potekala na malce bolj dostojen način, na nivoju, ki pritiče zunanje političnim odnosom. Začela se je namreč s strani predlagateljev na, po mojem, neprimeren način in vas res pozivam in si želim, da ne bi strateških interesov ali pa ugleda Slovenije žrtvovali za en tak, navaden političen boj za oblast.</font><br/>
<font size="4">	Kar se tiče tvitov, vseeno bi želela razložit ali pa javnosti povedat, tviti niso uradno stališče. Lahko imajo določen obseg ali pa določen doseg, ni pa to diplomatska komunikacija. Jaz mislim, da je to vsakemu študentu prvega letnika mednarodnih odnosov jasno ali pa še mogoče komu drugemu. Gre pač za nek… Twitter je pač nek moderen način hitrega obveščanja in kot rečeno, mednarodni odnosi so veliko bolj kompleksna tema in verjamem, da je to težko razumeti, če… / oglašanje iz dvorane/ …se določen nivo diplomacije pri nekaterih konča na ravni tako imenovane čebelje diplomacije, pa s tem ne želim omalovaževat dosežkov, ki so bili doseženi na tem področju.</font><br/>
<font size="4">	Problem je tudi, ko se takšni, včasih tudi ne preveč posrečeni tviti ali pa komunikacija, potem, s strani opozicije internacionalizira, ko gre v svet sporočilo, da so določene, ali pa kar, bom rekla, ko se proba problematizirat ali pa zatožit v tujih medijih, pa pri tujih politikih, ravnanje, pač, predstavnikov slovenskih oblasti. S tem, spoštovani, delate škodo svoji lastni državi, ne samo Vladi. Tudi sebi, kot opoziciji, konec koncev. In jaz še enkrat pozivam, enkrat sem že ta poziv ali pa izjavo dala, da smo lahko prav vsi prebivalci Republike Slovenije, ne samo poslanci koalicije, opozicije ali pa predstavniki Vlade ali pa drugih vej oblasti, ambasadorji Republike Slovenije. Vsi se lahko trudimo, da v mednarodnem okolju pustimo čim boljši in čim bolj konstruktiven vtis.</font><br/>
<font size="4">Kar se tiče samega gradiva, ki ste ga priložili v zahtevi za sklic te seje, se bom najprej referirala na dve vaši izpostavi, ki se tičeta zunanje politike. Oporekate ali pa izpostavljate, da je prišlo do, za vas sporne, izjave o varnosti omrežij 5G, ki da po vašem mnenju šibi multilateralizem, potem se pa v nadaljevanju tudi na Nato sklicujete in na našo vlogo v tem zavezništvu, pa se sprašujem, ali sploh veste, ko na drugi strani pač pozdravljate izvolite novega predsednika ZDA, zakaj se gospod Biden zavzema. Namreč, on je res velik pristaš multilateralizma, pa tudi velik pristaš ali pa zagovornik kolektivne obrambe Zavezništva Nato in v tem kontekstu, seveda, lahko se pričakuje, da bo zagovarjal striktno izpolnjevanje, tako finančnih, kot vseh ostalih obveznosti</font><br/>
<br/>
<b><font size="4">43. TRAK: (TB) – 18.30</font></b><br/>
<br/>
<font size="4">	(nadaljevanje) vseh držav članic. Tako da, jaz upam, da se zavedate tudi te druge plati tega in jaz to pozdravljam, jaz s tem nimam problema, imate pa problem s tem tisti, ki ste glasovali proti, nedavno, Zakonu o investicijah v Slovensko vojsko, tako da, ste v kontradikciji sami s seboj.</font><br/>
<font size="4">	Bom zdaj prešla pa čisto na glavnino same današnje teme – pismo predsednika Vlade Evropskemu svetu oziroma voditeljem EU. Pred nekaj dnevi, v neki drugi razpravi, je moj kolega iz NSi spomnil na latinsko reklo pakta pacta sunt servanda. Tukaj, imam v mislih pogodbo o Evropski uniji, ki je nekako temelj delovanja in ureja odnose med državami članicami in ko se vprašamo, kaj je vladavina prava, vladavina prava je najprej spoštovanje tega, kar je dogovorjeno na skupni ravni – to je ta pogodba o Evropski uniji. V kolikor se zazna in so nekatere države članice zaznale, da neki mehanizmi, ki so opredeljeni v sedmem členu, niso funkcionalni, bi bilo pravilno pristopit k spremembi ali pa k pobudi, da se začnejo aktivnosti, za pač spremembo določenih členov, ki bojo pač bolje naslovile zadeve, ki se pojavljajo v praksi.</font><br/>
<font size="4">Ampak, jaz tega nisem zaznala, pač pa, se je tekom pogajanj o večletnem finančnem okvirju in skladu za okrevanje, v kontekst evropskega proračuna, kajne, prikradla ali pa vnesla neka, skozi stranska vrata, neka določba o spoštovanju vladavine prava, kot pogoju ali pa pogojevanju za izplačila finančnih sredstev iz tega, iz skupnega evropskega žepa.</font><br/>
<font size="4">Želela bi poudarit, da in kompromis je v interesu vseh in to pismo predsednika Vlade jaz berem predvsem v luči prizadevanja, da do tega kompromisa pride. Seveda, ne moremo se… Je pa pismo napisano v nekem figurativnem slogu, ima tudi neke določene inserte, s katerimi se v SMC pač ne strinjamo, se ne moremo strinjat, to smo tudi jasno povedali. S tem mislim na ukradene volitve, pa čeprav mislim, da neposredno ni bil targetiran SMC, pač pa neke druge strukture v ozadju, toliko dobro pa že poznam politiko, da znam brat med vrsticami in, ko se vprašamo, kaj je vladavina prava, vladavina prava vsekakor, na koncu koncev, ni vladavina samo Evropskega parlamenta ali pa vladavina lobijev, če želite.</font><br/>
<font size="4">Vemo, da v Bruslju, kajne, je lobistov registriranih več, kot je članov Evropskega parlamenta in tudi ni to vladavina neto plačnic, še najmanj pa je vladavina nekih zunanjih sil, ki delujejo zato, da bi ošibile Evropsko unijo. Vemo, da se je zgodil Brexit, razlogi so zelo kompleksni, ampak sile, ki jim ni po volji, da je Evropska unija močen mednarodni akter, so še kako močne.</font><br/>
<font size="4">Želela bi se na koncu samo še, izpostavit, da nekako, seveda, vidim v pozitivni luči, prizadevanje, da pride do kompromisa. </font><br/>
<br/>
<b><font size="4">44. TRAK: (ES) – 18.35</font></b><br/>
<br/>
<font size="4">	(nadaljevanje) Kompromis je vsekakor v interesu vseh držav članic, zato vsi lahko pričnemo s črpanjem evropskega proračuna in si opomoremo vsaj gospodarsko po tej pandemiji.</font><br/>
<font size="4">	Nekako, ko se je gospa Angela Merkel odzvala na to pismo in pobudo predsednika Vlade, si nisem mogla kaj, da se ne nekako sama pri sebi mislila, no sedaj je pa moj poslanski kolega gospod Rajh, se opravičujem, vas moram omeniti, slišal kaj meni gospa Angela Merkel nemška kanclerka, kajti če se spomnite to je bilo zadnjič na zadnji seji Odbora za zunanjo politiko vaše ključno vprašanje kakšno je njeno mnenje. Sedaj smo ga vsi lahko zvedeli. Nekako me pa žalosti ali pa me je razočaralo, to je moje osebno mnenje, odziv evropskega komisarja, ki prihaja iz Slovenije. Želela bi si, da bi več slišala v preteklosti njegovih izjav ali pa poročil o področju njegovega delovanja. Vemo, da je komisar za krizno upravljanje in v tej pandemiji ima prav gotovo zelo aktivno vlogo, ampak o tem še nismo veliko slišali o njegovih aktivnostih in da je kot pač nekdanji karierni in zelo izkušen diplomat, da mu je nekako zdrsnilo in je komentiral tudi to pismo predsednika Vlade v smislu, da ga želel brati dobronamerno. Vseeno on v tej instituciji kljub vsemu izhaja iz kvote svoje države, ne predstavlja samo Vlade, ne predstavlja tudi ne samo opozicije, pač pa svojo državo Republiko Slovenijo.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegici Gregorčič. Predlagatelj Nik Prebil. Izvolite.</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Predsednik, če lahko, ne bom kot predlagatelj, ampak bom imel repliko. Zanalašč bom izkoristil repliko. Če lahko, kolega Rajh. Bom kratek.</font><br/>
<font size="4">	Sedaj, kolegica Gregorčič, vi politizirati nekaj kar pravzaprav ne obstaja. Vi sedaj pravite v bistvu, da smo mi v opoziciji krivi oziroma mi smo tisti, torej mi smo krivi, da predsednik Vlade piše bedarije. Kjerkoli saj vseeno. Hočete pa v bistvu povedati, da smo mi tukaj v epidemiji. Predsedniku T</font><font size="4">ű</font><font size="4">rku bi lahko dovolili, da sodeluje virtualno že iz tega razloga, če ne iz kakšnega drugega. In vi potem rečete, ja vaše seje. Niso to naše seje. Te seje ne bi bilo, če ne bi bilo teh dejanj. To je prva stvar.</font><br/>
<font size="4">	In druga stvar. Govorite tako, kot da so pomembne samo vaše seje, mi se naj pa skrijemo, tako ali tako naše mnenje ni potrebno, saj imate večino. Ampak ne. Mi smo dolžni opozarjati na napake. Sicer vas lahko razumem in vašo željo po neki drugi kreaciji. Avtokraciji, kjer bi bili vi desna roka predsednika Vlade Janeza Janše, ampak not going to happend. </font><br/>
<font size="4">	Še nekaj. Ko govorite o kompromisu. Kompromis, spoštovani, je bil dosežen. To so povedali vsi evropski voditelji. Kompromis je bil dosežen. Dve leti se je sklepal ta kompromis in je bil dosežen na julijskem dogovoru in ta kompromis je potrdil Evropski parlament. In Evropski parlament je kot tista institucija in to vi dobro veste, kot zadnja institucija, ki odloča o tem sklopu, pač povedal, da bo mehanizem vladavine prava, s katerim se je strinjal tudi Evropski svet, pogoj za izplačevanje sredstev. Potem se je pa zapletlo. In seveda predsedniki držav in predsedniki vlad so dolžni sprejeti dogovor, ki je v korist državljankam in državljanom. To je njihova naloga zato so tam, če tega ne počnejo nimajo tam kaj iskati. In odziv Angele Merkel je točno tak, da v okviru vodje nemške diplomacije in nenazadnje tudi osebe, ki predseduje celotni Evropi oziroma Svetu Evropske unije, če sem povsem natančen, je seveda jasno, da se bo odzvala na način kot se je odzvala. Tako bi se odzvala Slovenija leta 2021, tako bi se odzvala Portugalska, ki prihaja sedaj, tako bi se odzvala Francija in vsaka druga država. </font><br/>
<font size="4">	Sedaj pa res samo še trideset sekund. Vi kot podpredsednica odbora, spoštovana kolegica, ste res prvi, ki ste dolžni spoštovati napisane dokumente, kot sta deklaracija in pa strategija. In tam povsem jasno piše: Slovenija bo uspešno uveljavljala svoj interes </font><br/>
<br/>
<b><font size="4">45. TRAK: (ES) – 18.40</font></b><br/>
<br/>
<font size="4">	(nadaljevanje) v svetu. Meni se zdi, da s takimi dejanji dela ravno nasprotno.</font><br/>
<font size="4">	Potem: Ugled in prepoznavnost Slovenije kot uspešne članice.</font><br/>
<font size="4">	Takšne žaljivke in obračanje v neko drugo smer, se mi zdi, da so ravno kontra temu. Tukaj se bom ustavil in bomo potem še naprej. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala. Monika Gregorčič, prosim.</font><br/>
<font size="4">Kolega Rajh, vi še niste razpravljali, zato v skladu s poslovnikom… (govorjenje s klopi.) Jaz vam v skladu s poslovnikom ne moremo dati besedo, glejte ste pa za naslednjo razpravljavko na vrstnem redu, tako da boste lahko imeli besedo. Monika Gregorčič, prosim.</font><br/>
<br/>
<font size="4">	</font><b><font size="4">MONIKA GREGORČIČ (PS SMC):</font></b><font size="4"> Saj bom zelo kratka. / oglašanje iz s klopi./</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> V skladu poslovnikom replika na repliko je dovoljena. Hvala. / oglašanje iz s klopi./</font><br/>
<br/>
<font size="4">	</font><b><font size="4">MONIKA GREGORČIČ (PS SMC):</font></b><font size="4"> Hvala lepa, predsednik. Bom zelo kratka. Morala pa sem se odzvati zato, ker je pred menoj gospod Prebil pač navedel nekaj neresnic. Enostavno. </font><br/>
<font size="4">	Zaman se trudite predstaviti delovanje predsednika Vlade v zunanjepolitičnem kontekstu kot da ni v skladu z zunanjepolitično deklaracijo in strategijo. Ne bom vam uspelo, pa če še tolikokrat ponovite. Laž ne bo postala resnica. </font><br/>
<font size="4">	Prišlo je resda, kot ste omenili, junija do kompromisa, pri katerem je tvorno in aktivno sodeloval tudi predsednik Vlade. Prišlo je do nekega dogovora, vendar pa ta dogovor v takšni obliki kot je bil tedaj sprejet ni bil potrjen v Evropskem parlamentu, pač se je tam prišlo do modifikacij in tukaj je ves zaplet. Spremenjena dikcija oziroma spremenjeni bistveni pogoji, za katere se je že junija vedelo, da v kolikor bo prišlo do spremembe tistega teksta, ki je bil tedaj usklajen, bodo nastale težave. Tako da lepo prosim, ne zavajajte. Odpira se veliko novih vprašanj. Nikakor ne gre za to, da bi lahko parlament potrdil junijski dokument. V kolikor bi ga sploh danes ne bi govorili o kakršnemkoli zastoju. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegici Gregorčič. Sedaj samo za pojasnilo. 70. člen Poslovnika o delu Državnega zbora v zadnjem delu jasno piše: »Replika na repliko ni dovoljena razen, če predsedujoči oceni, da so bile navedbe v repliki netočne.« Hvala.</font><br/>
<font size="4">	Predlagatelj, prosim.</font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> Spoštovani predsedujoči, saj nam je jasno. Tudi jaz sem že vodil kakšno sejo in tudi sejo Državnega zbora in to kar ste rekli je res. Vi ste naju prosil, da se drživa dogovora in se ga drživa. Se pravi kaj smo se dogovorili. Da ne bova oba istočasno, tudi če sva predlagatelja, kljub temu da praksa je takšna, da se ne bova javljala in smo šli nasproti. Kaj se je zgodilo potem? Skenslali, se opravičujem izrazu, ampak bolj eksakten kot to more biti, so </font><font size="4">nam Danila Tűrka, na</font><font size="4">šega bivšega predsednika, ki je želel nagovoriti državljanke in državljane. Sedaj smo deležni ponovne neke vzgoje, resnično imate prav, ampak dvomim, da ste jo vi odkar predsedujete sploh uporabili to pravico, da ste dali predsednici repliko na repliko, kajti pri mnogih razpravah na tem odboru, na OZP in tudi na drugih odborih je to nedovoljeno in ste naredili izjemo. Tako da mi od vas pričakujemo vsaj korektnost, tako kot se mi korektno obnašamo do vas. Vsega se držimo, vseh dogovorov, zato ker želimo konstruktivno razpravljati in ne vleči sejo predolgo, ampak se opravičujem, predsednik, to je bilo nekorektno. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Glejte, kolega Nemec, danes je tema tudi vladavina prava. In en del izmed vladavine prava je tudi Poslovnik o delu Državnega zbora. Zato ga bom spoštoval. </font><br/>
<font size="4">	K besedi se je javil tudi dr. Logar. </font><br/>
<br/>
<font size="4">	</font><b><font size="4">DR. ANŽE LOGAR:</font></b><font size="4">	Mislim, da je bilo pravilno, da je predsednica Odbora za zunanjo politiko se javila k razpravi. Procesno se ne vpletam v to. Ampak tukaj je gospod Prebil povedal prej v svojem izvajanju popolnoma napačno. To sploh ni res. Ravno to je bistvo tega pisma. Soglasje, ki je bilo doseženo na julijskem svetu, je bilo soglasje, da se uredbo o upoštevanju vladavine prava sprejme z kvalificirano večino </font><br/>
<br/>
<b><font size="4">46. TRAK: (ES) - 18.45</font></b><br/>
<br/>
<b><font size="4">	</font></b><font size="4">(nadaljevanje) in da se ta povezava najde. Potem pa je bilo  treba uredbo sprejeti, ne pa to kar so na julijskem vrhu sprejeli potem, da je še Evropski parlament potrdil. </font><br/>
<font size="4">	Poglejte, težko se pogovarjamo, če operirate bodisi zaradi političnih razlogov, bodisi zaradi neznanja, bodisi zaradi nepoznavanja materije, s stvarmi, ki ne držijo. In nepošteno je do slovenskih davkoplačevalcev in poslušalcev te seje, če se jim s strani opozicije ali pa kogarkoli tu servira napačne informacije. Tu je vendarle treba biti korekten. Gre za tako obsežno in pomembno zadevo, da prosim ne zavajajte z napačnimi informacijami. Če se ne bi gospa Gregorčič javila k besedi, bi se jaz javil k besedi in bi točno to povedal. Ne govorite napake ali pa na pamet. Govorite točno tako kot je. </font><br/>
<font size="4">	In še enkrat. Kar se tiče vladavine prava. Pogodba v Evropski uniji o tem govori v svojim 2. členu in v teh vprašanjih se zahteva soglasje vseh članic. In ker tega soglasja ni lahko pade v vodo 12 milijard evrov za državljanke in državljane Republike Slovenije. In v interesu Slovenije je, te Vlade in Slovenije, predvsem pa državljank in državljanov Republike Slovenije, da se naredi vse, kar je v naši moči, da ta sredstva pridejo v Slovenijo in da se lahko izvaja projekte kohezije, razvoja, delovnih mest, zelene tehnologije, digitalnega razvoja itd. Tako da ne, prosim, zavajati. In vsakič, ko boste tako zavajali, se bom spet javil k besedi in vam bom še enkrat povedal, da govorite neresnice. Ne vem pa iz katerega razloga. Ker glede tega pa prosim, bodite korektni. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POTOČNIK:</font></b><font size="4"> Hvala ministru. Predstavnik predlagatelja.</font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> Spoštovani, če dovolite, bi rad samo prebral en dopis. Namreč gre za to kakšno vlogo igra Republika Slovenija v danih okoliščinah, ki ga opisuje raziskovalec na Evropskem centru za zunanje odnose. Gre za gospoda Pietra Burosa?, ki govori o tem, da pismo Janše razume mehak poskus podpiranja Orbana in Maravidskega?. To po drugi strani opozarja Janševo pismo. Ne spreminja razmer moči v Evropskem svetu, saj takšnemu stališču kot ga zagovarja Janša, Orban in Maravichki, nasprotuje večina držav Evropske unije. Menim, da je Janša v pismu ponavlja argumente poljskega in madžarskega predsednika Vlade. Glede postopka pa ni jasno kaj Janša želi s tem, da se vrnemo s sklepom julijskega vrha. Dogovor, ki sta ga sklenila parlament in svet je namreč temeljil na sklepih julijskega vrha Evropske unije. Njegov predlog torej pomeni, da bi morali začeti z isto proceduro od začetka in verjetno bi se znašli na točki, kjer smo danes. To nima smisla je Buras povedal za medije. 	</font><br/>
<font size="4">	Nadaljuje: Janševe zunanjepolitične poteze pa utegnejo tudi slabo vplivati na slovensko predsedovanje v Evropski uniji, ki ga bo naša država nastopila v drugi polovici prihodnjega leta. Predsedujoča država mora biti pošten mediator in posrednik, toda Janša se premika na obrobje evropskega političnega spektra. Težko bo pustil močan pečat predsedovanja zaradi načetih odnosov z drugimi državami članicami EU. </font><br/>
<font size="4">	Se opravičujem, tekst je relativno majhen, zato sem imel težave z branjem. Hvala, predsednik.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala predlagatelju. Nataša Sukič ima besedo. Naslednji naj se k razpravi pripravi mag. Rajh.</font><br/>
<br/>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Najlepša hvala, predsedujoči. Saj sem mislila drugače začeti, ampak po tej zelo razburkani razpravi, moram najprej ugotoviti uvodoma, da je slovenska zunanja politika res zabredla v močvirje, ker ne samo, da imamo problem s pismi in neprimernimi twiti samega premiera Janše, z neodzivanjem zunanjega ministra v številnih primerih, ko bi se moral odzivati, imamo problem tudi s predsednico Odbora za zunanjo politiko, ki nas je tukaj podučila o stvareh kot recimo: vladavina prava se je prikradla pri stranskih vratih noter. Se zavedate, spoštovana Monika Gregorčič, da je šlo za usklajevanje dogovora med Svetom EU in Evropskim parlamentom. In kaj? Vi mislite, da bo Evropski parlament pozabil na to kaj je vladavina prava, samo zato, ker se vam to  </font><br/>
<br/>
<b><font size="4">47. TRAK: (ES) – 18.50</font></b><font size="4">	</font><br/>
<br/>
<font size="4">	(nadaljevanje) pač zaradi določenih interesov ne zdi pomembno.</font><br/>
<font size="4">	Nadalje, rekla ste, da reduciramo zunanjo politiko na nekaj twitov. Ne, spoštovana, mi nikakor ne reduciramo zunanje politike na nekaj twitov, pač pa problematiziramo tiste twite, ki so za zunanjo politiko ali pa za naš zunanji ugled države izjemno problematični. In jaz bom sedaj lepo v svoji razpravi šla korak po koraku analizirati kaj je tisto zares problematično, da ne bomo samo brali teh twitov ali pa izjav, ampak bomo šli malo globje. </font><br/>
<font size="4">	Sedaj, spoštovani minister Logar, jaz vam čestitam, da sicer potujem v ZDA. Očitno lovite zadnje dneve Donalda Trampa. Me pa zanima ali ste vi kot zunanji minister končno že čestitali novo izvoljenemu predsedniku Združenih držav Amerike ali imate še vedno problem in bomo še zmeraj eksoti v svetovnem merilu ne samo v Evropi edini in edinstveni, ki še nismo uspeli s strani ne predsednika Vlade in ne zunanjega ministra sproducirati navadne čestitke novoizvoljenemu predsedniku Združenih držav Amerike. In, spoštovana Monika Gregorčič, mi nismo v kontradikciji sami s seboj, če priznavamo zmago Joe Baidna?, ne glede na to kakšno stališče imam on stališče do NATA ali ne. Mi priznavamo, da je šlo za demokratično voljo ameriškega ljudstva in tisti, ki je izvoljen, tistemu se čestita. In v tem primeru je pač to Joe Baiden brez sence dvoma, čeprav tam še zmeraj krotoviči in krotovili nov krog, da to ni res. </font><br/>
<font size="4">	Sedaj pa da ne boste rekli, da nismo seznanjeni s pismom, ki ga je premier Janša poslal. Seveda smo seznanjeni s pismom. Jaz ga imam tukaj. Pa vam bom jaz prebrala tiste odlomke, ki pa so problem in so problematični. Med drugim piše: »Na dramatičnem zasedanju Evropskega sveta julija smo po velikih naporih dosegli soglasje o robustnem finančnem okviru za odpravo posledic epidemije. Nedavni poskus uskladitvenega dogovora med Svetom Evropske unije in Evropskim parlamentom pa to soglasje ruši. Na dnevni red se vrača vprašanje pogojevanja črpanja evropskih sredstev s takoimenovano vladavino prava. (Prvič kot prvič ni takoimenovana vladavina prava, ampak gremo naprej.) Vendar diskrecijskih mehanizmov, ki ne temeljijo na neodvisni presoji, temveč na politično motiviranih merilih ni mogoče imenovati vladavina prava.« Se pravi Janša že podučuje celo Evropo kaj je vladavina prava in med drugim pravi: »Naslednji dnevi bodo kritični pri oblikovanju poštenega in uravnoteženega dogovora, ki bi temeljil na julijskem dogovoru.« In s tem zapisom na tej točki je Janša jasno nakazal, da ne bo podprl vladavine prava kot jo zahteva večina držav Evropske unije. Večina članic Evropske unije to zahteva, ampak ne. Tu imamo tri eksotične države, ki si tolmačijo vladavino prava po svoje. Med njimi so Madžarska, Poljska in na žalost kot vidimo po novem tudi Slovenija.</font><br/>
<font size="4">	Skratka, po Janševo bo možno zagotoviti pomoč državam, ki so bile prizadete v pandemiji zgolj na osnovi tega dogovora in kot še zapiše je pomembno, da se unija drži le osnovnih političnih in ekonomskih načel. To se pravi samo političnih in ekonomskih načel. Vladavina prava kaj ga to zanima in da bomo v naslednjih dneh morali poiskati sprejemljivo rešitev za vse. Le takšna sprejemljiva rešitev, ki bo upoštevala vse, bo zagotovila, da ne bo zamud in bo obdržala Evropsko unijo v obliki kot jo poznamo.</font><br/>
<font size="4">	Minister Logar, brez zamere. Mogoče se vam bo zdelo malo grobo, ampak ljudje pravijo o vas, to pač se govori, da vi ne nosite maske, ampak dobesedno nagobčnik, kajti očitno vam je premier Janša zaprl usta, kajti kot zunanji minister ne reagirate.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Gospa Sukič, opozarjam vas, da v primeru nadaljevanja vam bom izrekel drugi opomin. </font><br/>
<br/>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Takrat, ko bi morali reagirati, kar je slabo za državo. To je velika škoda, kajti evidentno se trudite zakriti, zamaskirati te samotne poteze premiera v mednarodni areni. Svojega šefa, torej premiera Janeza Janšo, ki je funkcijo šefa slovenske vlade očitno zastavil za to, da bi madžarska in poljska vlada še naprej dobivali denar od evropskih davkoplačevalcev, doma pa bi si še naprej podrejali sodnike, mediji, univerze in druge kritike. To je tisto, kar zagovarja vaš šef in o čemer vi na žalost molčite in pravite, da ne morete komentirati twitov in tega ne morete in onega ne morete, pa revalitizirate pomen tega pisma, tako kot smo danes slišali. </font><br/>
<br/>
<b><font size="4">48. TRAK: (ES) – 18.55</font></b><br/>
<br/>
<font size="4">	(nadaljevanje) V Bruslju, Berlinu, Parizu in drugih prestolnicah pa vam moram povedati, da zelo dobro vedo kdo sta Viktor Orban in Jaroslav Kačinski, ki je vodja poljske vladajoče stranke, pravo in pravičnost in kje imajo na Poljskem glavno besedo. Zato mi ne rabimo nekih zunanjih sodnih arbitrov, o katerih ste govoričili, ki bi izmerili koliko, če sploh je še ostalo, demokracije na Poljskem in Madžarskem. In obe državi sedaj sramotno blokirata z vetom sprejetje celotnih 750 milijard evrov vredne pomoči za okrevanje evropskega gospodarstva po pandemiji in posledično evropski proračun. In vi nimate problema s tem vetom in s tem, da to počneta državi, ki evidentno kršita vladavino prava in bom potem pozneje zelo podrobno analizirala kje vse kršita, da ne boste rekli, da sedimo buče tukaj v našem Državnem zboru.</font><br/>
<font size="4">	Skratka, v Evropi točno vedo, da sta Poljska in Madžarska že nekaj časa izjemno problematični članici Evropske unije, ki serijsko dobesedno teptata določene temelje Evropske unije in sta tudi edini državi, ki jo je Evropski svet do sedaj obravnaval zaradi kršitve evropske pogodbe in temeljnih vrednost Evropske unije in to je vladavine prava, spoštovanja človekovih pravic, človeškega dostojanstva in enakopravnosti. Mi je zelo žal, ampak o tem se pogovarjamo. In vi pravite, da ni prav in da se je prikradel pri stranskih vratih vladavino prava. Ne, ni se prikradel. Na tem temelji, spoštovana predsednica, sploh evropska pogodba in Evropska unija. Drugače tega sploh ne bi bilo. </font><br/>
<font size="4">	Samo v zadnjega pol leta, pa poglejmo v čem je problem, je Evropsko sodišče za človekove pravice trikrat obsodilo Madžarsko zaradi kršenja evropskega prava. Maja je razsodilo, da Madžarski prehodni centri za prosilce za azil kršijo evropsko pravo. Julija je bila Madžarska obsojena zaradi omejevanja financiranja nevladnih organizacij. Šlo je za zakon iz leta 2017, ki je predvideval, da morajo organizacije, ki prejemajo finančno pomoč iz tujine, dobiti dovoljenje za delovanje od madžarskih oblasti. S tem so želele omejiti njihovo delovanje. In oktobra je bila obsojena še zaradi reforme visokošolskega izobraževanja, ki postavlja dodatne pogoje za delovanje tujih univerz na njenem ozemlju. S tem je onemogočila delovanje srednjeevropske univerze v Budimpešti. To je samo vrh ledene gore.</font><br/>
<font size="4">	V letošnjem poročilu o vladavini prava sta Madžarska in Poljska izpostavljeni kot daleč najbolj izstopajoča primera kako si lahko posamezne vlade podrejajo sodstvo, utišajo civilno družbo in omejujejo medijsko svobodo. Vem, da zveni znano, kajti to tudi vi počasi začenjate početi in zato imate tak problem s terminom vladavina prava in zato se je Janez Janša oglasil in v bistvu podpira tako Madžarsko kot tudi Poljsko. </font><br/>
<font size="4">	Evropska komisarka Vera Jurova je recimo Madžarsko označila za bolno demokracijo. Na Madžarskem in Poljskem smo priča namerni, preračunljivi in dolgoročni ugrabitvi oziroma uničevanju sistema nadzora nad oblastjo, je poročilo komentiral na primer Loren Teš?, opazovalec univerze v Midleesexu. </font><br/>
<font size="4">	Konec leta 2018 je tako madžarski parlament potrdil, recimo, pravosodno reformo, ki predvideva ustanovitev novih upravnih sodišč pod nadzorom pravosodnega ministra. Dobro, ne. Vlada bi imenovala tudi sodnike, ki bi odločali o pritožbah na izide volitev in odločitvah nadzornikov medijev. Po kritikah iz Evrope in slabšem rezultatu populističnega bloka na zadnjih evropskih volitvah je potem dala Madžarska reformo momentalno na hladno, ni pa rečeno, da se ji je odrekla. </font><br/>
<font size="4">	Tudi Poljska pravosodna reforma iz leta 2017 zaradi katere je Evropska komisija proti tej državi vložila tožbo, je bila v nasprotju s pravom Evropske unije. Z njo si je poljska oblast želela v več korakih popolnoma politično podrediti sodstvo. Obstoječe sodnike je želela na hitro in množično upokojiti, politično pa imenovati nove. Preostale sodnike bi nadzorovala s pomočjo disciplinske komisije Vrhovnega sodišča, ki bi jo izbral parlament. Ta bi odločala tudi katero sodišče bi obravnavalo primere proti sodnikom. Bruselj je na to opozoril pred dvojno vlogo ministra za pravosodje, ki je hkrati vrhovni državni tožilec. Je to vladavina prava, spoštovane in spoštovani? To se dogaja na Poljskem in Madžarskem. </font><br/>
<br/>
<b><font size="4">49. TRAK: (ES) – 19.00</font></b><br/>
<br/>
<font size="4">	(nadaljevanje) Gremo dalje, da ne boste rekli, ker očitno ne veste kaj se tam dogaja. Tudi ostale tarče oblasti na Poljskem so enake kot na Madžarskem. Poljska vladajoča koalicija je recimo letos začela razmišljati o omejitvi tujega lastništva v medijih. Na Madžarskem praktično ni več neodvisnih medijev. V obeh državah. To zveni znano, saj to bi tudi vi radi očitno. V obeh državah so manjšine in ranljive skupine tarče stigmatizacije in sovražne propagande. Na Poljskem vemo, da se je prepovedal splav, na Madžarskem je od leta 2018 brezdomstvo kršitev ustave. Na Poljskem je več 10 občin, okrožij in regij razglasilo se za območje brez ideologije LLBTI (nerazumljivo.). Ali se vam zdi, spoštovane in spoštovani, da je to vladavina prava? Je to tisto za kar se poteguje Janez Janša? Ali mislite, da je vendarle s tem nekaj narobe? </font><br/>
<font size="4">	V evropskih prestolnicah torej dobro vedo da sta Orban in poljska vlada seveda občutljiva le na eno samo stvar. In to je denar. In od Evropske unije in ideje o evropskem povezovanju ju v resnici zanima le evropski denar. Pa naj to utemeljim, da ne boste rekli, da spet kar nekaj govorim. Poljska in Madžarska sta namreč največji neto prejemnici denarja iz evropskega proračuna. Poljska je samo leta 2018 prejela 11,6 milijarde evrov več denarja kot je vplačala vanj. Madžarska pa dobrih 5 milijard evrov več kot je vplačala. Te dve državi zelo dobro vesta zakaj si želita ta denar in vendarle bi zato odmaknili to klavzulo o vladavini prava, kjer pač ne izpolnjujeta pogojev po tem kar sem vam povedala. Ta denar na Madžarskem služi na žalost bogatenju raznih oligarhov in podjetij s krova vladajoče stranke Fideš, zaradi česar je to državo že večkrat preiskoval tudi Evropski urad za boj proti prevaram OLAF. Samo pri projektih posodabljanja javne razsvetljave, recimo, v madžarskih mestih je ugotovil kar 35 primerov oškodovanja javnih sredstev in 17 primerov za katere obstaja sum organizirane kriminalne dejavnosti.</font><br/>
<font size="4">	Ali se kdo sploh čudi, da v Budimpešti in v Varšavi nočejo nič slišati, da je spoštovanje vladavine prava pogoj za pridobitev evropskega denarja? In sedaj izsiljujejo celo Evropo z vetom. In da imajo celo Evropo dobesedno za talca. Zato ker, kot rečeno, imeli bi denar, istočasno bi pa poteptali vso demokracijo v svojih državah. To bi oni radi imeli. In tukaj se vi očitno strinjate, vladajoča koalicija. Vaš premier, človek, ki je šef te države, ki je premier te države, se očitno strinja. Njemu je to super. On to podpira.</font><br/>
<font size="4">	Poglejmo recimo številke. Sveženj obsega dolgoročnega proračuna Evropske unije za obdobje 2021 do 2027 v višini 1.135 milijard evrov in Sklad za okrevanje gospodarstva po pandemiji Covid19 v višini, kot vemo vsi in smo danes že večkrat povedali, 750 milijard evrov. Iz sklada bodo torej države članice imele na voljo 390 milijard evrov nepovratnih sredstev in 360 milijard evrov kreditov. In seveda Poljsko sveženj kot tretjo največjo prejemnico čaka od tega 63 milijard evrov denarja. Od tega skoraj 27 milijard evrov nepovratnih sredstev. In po prvotnem predlogu bi jih morala dobiti še 11 milijard več. Madžarska skupaj lahko računa na 15 milijard evrov. Od tega ji dobrih 6 milijard ne bo treba vrniti. </font><br/>
<font size="4">	Slovenija pa bo dobila 1,73, ne pa 12 milijard na koncu nepovratnih sredstev, spoštovani minister. Kolikokrat naj še to ponovimo v Državnem zboru, da prvič bomo tudi v teh letih neto plačnica in bomo, to malo odštevajte. Potem poglejmo koliko je od tega kredita in koliko je nepovratnih sredstev in boste dobili izračun, ki je drugačen kot ga vi ves čas govorite in zavajate ljudstvo z napačnimi številkami. Skratka Slovenija bo dobila 1,73 milijard evrov nepovratnih sredstev oziroma 940 milijonov evrov sredstev manj od prvotnega predloga. </font><br/>
<font size="4">	In zaradi veta Poljske in Madžarske torej ni ogrožen le začetek izplačila pomoči v začetku drugega leta, ampak tudi sprejetje sedemletnega proračuna EU. In mi pravimo, da smo za kompromis. Kakšen kompromis? Gniv kompromis. Kompromis, ki izključuje klavzulo vladavine prava za kaj? Ker tudi Slovenija na žalost, spoštovani, vse bolj stopa po tej poti. </font><br/>
<br/>
<b><font size="4">50. TRAK: (ES) – 19.05</font></b><br/>
<br/>
<b><font size="4">	</font></b><font size="4">(nadaljevanje) Kaj pa je drugega ukinitev financiranja STA kot to, da obglaviš edino nacionalno tiskovno agencijo, onemogočiš medije in kaj je drugega poskus medijske zakonodaje kot utišati vse medije, ki vam niso všeč? Tako, da spoštovani, jaz vas po eni strani sicer razumem, saj se res bratite s tem Orbanom na veliko. </font><br/>
<font size="4">	Pri Janševih prizadevanjih torej za dobrobit Viktorja Orbana in poljske vlade, ne gre le za ista politična stališča, iste vrednote, različne poglede na evropsko prihodnost, preganjanje komunizma, spreminjanje Evropske unije v Sovjetsko zvezo, o čemer govori Orban ali kaj podobnega. Ne, ne gre samo za to. Gre tudi dejansko za boj, za brezpogojno izplačilo tega evropskega denarja, teh enormnih vsot, ki sem jih prej navedla. Zato v resnici gre. </font><br/>
<font size="4">	In seveda jasno treba se je pozicionirati na tak način. Kajti če boste šli delati politiko po tej poti še naprej, po kateri hodite že šest mesecev, potem bomo mi tudi kmalu pod vprašajem ali bomo kaj dobili od Evropske unije, kajti tudi mi vse bolj kršimo vladavino prava in seveda se morate s tem pozicioniranjem na nek način vnaprej zaščititi in izsiliti Evropsko unijo, da naj se odpove tej klavzuli o vladavini prava. Prosim, ne zavajati. Tukaj vemo kaj se dogaja z napadi na medijsko …, od samega začetka vaše vlade. Tudi tista depeša iz UKOM-a, ko tudi minister Logar ni nič vedel kdo je za to pristojen in kdo ni, in tako naprej. To je bila tudi prva velika sramota v mednarodnem prostoru itd., do poskusa usiljenja medijske zakonodaje kar mimo javne razprave, kar po hitrem postopku, kjer bi se obglavila  RTV Slovenija, STA. STA se sedaj itak obglavlja kot vidimo in to kar tako, da se ji odvzame financiranje Slovenski tiskovni agenciji. Potem pa bi rad ta zakon še naredil, da bi se oslabilo tudi Pro plus in da bi se del denarja preko teh kabelskih operaterjev stekal kam. V Novo 24 TV, partijski televiziji SDS. To je oprostite za vas vladavina prava. </font><br/>
<font size="4">	Spoštovani, opisujem kontekste in mi ne boste upadali v besedo. Skratka Janša funkcijo predsednika slovenske vlade je v tem primeru pisma zastavil zato, da madžarska in poljska vlada še naprej dobivata denar iz evropskega proračuna, v katerega največ vplačujejo Nemčija, Francija in Italija, največ pa iz njega dobita prav Madžarska in Poljska. In zato potem vi govorite neto plačnice ne morejo biti samo neto plačnice. Oprostite, jaz pa razumem države in to jih je večina evropskih držav, razen sedaj eksotične Slovenije poleg teh dveh, vse druge pa imajo zavest o tem kaj je vladavina prava in hočejo, da Evropska unija še vedno temelji na vladavini prava. To preprosto hočejo. In to zahtevajo. In Poljska in Madžarska in tudi Slovenija, ki gre po tej poti, se bodo morale odpovedati raznim avtoritarnim tendencam in se bodo morale vrniti nazaj k demokraciji, če želijo eksistirati v tej Evropski uniji. In Evropsko unijo izsiljevati, da bo sedaj vsa razpadala in popokala po šivih, če bodo tri fašistoidne tvorbe se iz nje izkotalile. Oprostite, ne bo. </font><br/>
<font size="4">	Potem bi radi imeli ti dve državi še bianko menico, da bi si potem lahko doma na debelo in veselo še dalje podrejali sodnike, medije, univerze in vse ostale kritike oblasti. </font><br/>
<font size="4">	In s tem svojim pismom Mišelu? pač se Janša ponuja za nekakšnega kvazi mirovnega posrednika med Brusljem in Budimpešto oziroma Varšavo, četudi je v interesu Slovenije in njenih tujih trgov v resnici čimprejšnji sprejetje reševalnega paketa. Mi pa se sedaj tu sramotimo in se pogrezamo v to. Kdo je navsezadnje sploh prosil Janšo, da se v to vmešava? Sam se je v to porinil.</font><br/>
<font size="4">	Na eni strani torej ve, da predvsem Orban zaradi njunih političnih in drugih povezav pričakuje njegovo pomoč. In v tem je zgodba, spoštovani.</font><br/>
<font size="4">	Žal je ta Janševa zunanja politika res že tako sramotilna, že tako bizarna, da se je premier v mednarodnem prostoru dobesedno prislužil vzdevke kot </font><br/>
<br/>
<b><font size="4">51. TRAK: (ES) – 19.10</font></b><br/>
<br/>
<font size="4">	(nadaljevanje) maršal Twito, ampak sedaj tudi že kot žepni Tramp. </font><br/>
<font size="4">	Sedaj se pa vračam k twitu, ki nam bo škodoval pri odnosih z Združenimi državami Amerike. Ves čas poudarjate, da so sedaj na najvišji možni ravni. Verjamem, da ste si s Trampom blizu, ampak Trampove epohe je konec. In na vas je, da čestitate novoizvoljenemu predsedniku, če želite, da bo ta raven ostala takšna kot je, ker če ne bo zgrmela v globino. Verjemite mi. Ali mislite, da bo Joe Baiden imel takšen nivo odnosov z vami, če se boste še naprej tako eksotično ograjevali od tega, da bi mu bili sposobni čestitati za njegovo, na demokratičnih volitvah, izborjeno zmago? To je pač, žal lahko bi bilo smešno, ampak je žal zelo tragično. In to je ta podoba Slovenije v svetu, ki jo s svojimi izrekami na mednarodnem parketu uteleša, kdo drug sam naš premier. In če menite, da pretiravam, si pač vzemite v roke tuji tisk. Prej so vam kolegi navajali iz uglednih tujih časopisov, (nerazumljivo), ne vem Independent?, Washington Post, ne vem sploh še kaj Špigel?, skratka najuglednejši svetovni mediji so zgroženi nad twiteraštvom, nad vsebino twitov, ki si jo je predrznil v svet poslati premier. In to nismo mi tukaj na odboru krivi, ko pravite, da mi sedaj delamo škodo Sloveniji. Ne. Premier pošilja te twite v svet. Jaz sem si šla to pogledati na twiterju. Ne boste verjeli nisem bila na twiterju in samo zaradi tega sem se prijavila pred desetimi dnevi, da grem to čudo pogledati. Pa saj nisem mogla verjeti. On se prereka s številnimi ameriškimi politiki po twiterju okrog ameriških volitev. Pa to je mislim res katastrofa. Pod vsakim nivojem.</font><br/>
<font size="4">	Skratka dejstvo pa je, da je sedaj Slovenija dejansko postala prepoznavna. Smo pa res postali prepoznavni. Mogoče nas celo ne bodo več zamenjevali z Slovaško, ker nas po teh twitih poznajo zelo dobro. Vsi se pač na veliko razpisujejo o tem in se pač, oprostite, tudi norčujejo iz tega. In zaradi obtožb slovenskega premiera Janše na račun kandidata demokratov na letošnjih ameriških volitvah Joa Baidna, češ da je bil ta najšibkejši predsednik ZDA v zgodovini ter razglašanja Donalda Trampa za zmagovalca ameriških volitev še preden so bili glasovi sploh prešteti, pač še vedno se enostavno tuji tisk, torej v tujem tisku se vrstijo komentarji, pač niso si v mednarodnem prostoru še niso opomogli od tega kar se dovoli premier neke evropske države, celo države, ki bo kmalu predsedovala Evropski uniji.</font><br/>
<font size="4">	In tako je recimo nemški Špigel? Janšo označil za slovenskega Donalda. Drugi mediji opozarjajo na Janševo nacionalistično preteklost, povezovanja z Viktorjem Orbanom, njegove napade na novinarje, na nespoštovanje demokratičnih pravil, o vsem tem se sedaj razpisujejo. Ali mislite, da je to prispevek k krepitvi ugleda naše države v mednarodnem prostoru? Jaz mislim, da ne. Mislim, da ne. Mislim, da se zelo motite. In sedaj če boste iz petne žile ven potegnili nekaj tistih, ki so bili prizanesljivi v svojih komentarjih, ali pa diplomatski v svojih komentarjih, vi si to interpretirate, pa da so vas pohvalili. Ne, niso vas. Samo nekako poskušajo vzdrževati kolikor toliko stvari pod vreliščem in meriti duhove in so pač diplomatski. Saj to pa, minister Logar, boste pa že vedel kaj je diplomatski jezik. In minister, vi ste seveda tiho. Tiho. Kaj enostavno pa naj rečete? Saj ne morete nič reči. Vaš šef se je pač odločil, pač pošilja takšna pisma samovoljno, mimo verjetno koalicijskega dogovora, mimo vas kot ministra. Kaj naj naredite? Saj vas po svoje človek razume. Kot ste že na podoben način že od vsega začetka molčali. Recimo ob izražanju madžarskih ozemeljskih pretenzij do Slovenije. Spomnimo se tistega še … Ustno poslansko vprašanje sem vam postavila, pa niste reagirali, pa ste se tam nekaj izmikal kako to poteka po ne vem kakšnih kanalih, skratka ko si je Orban privoščil mahedrati s tistim zemljevidom velike Madžarske. Ampak to ste tiho. Pa to je sramota. Sramota dobesedno. Res. </font><br/>
<font size="4">	Pač kot zunanji minister in vi kot predsednica Odbora za zunanjo politiko bi se navsezadnje morali zavedati, da se moč države meri tudi po nekih nematerialnih dobrinah, </font><br/>
<br/>
<b><font size="4">52. TRAK: (MK) – 19.15</font></b><br/>
<br/>
<font size="4">	(nadaljevanje) ki se ji recimo v diplomaciji se temu reče ugled ali prestiž, to bi se pač morali zavedati. To je visoka diplomacija, visoka politika in tukaj ni vseeno, kako ti lahko uničiš ugled in prestiž za oprostite z nekaj res norimi, dobesednimi twitti, ki si jih privošči kot drug kot sam premier te države in države z nizkim prestižem so oprostite, so pač manj pomembne od tistih, ki pač imajo višjo reputacijo. O tem se pač ne gre slepiti in ta prestiž dejansko vpliva ravnanje vodilnih predstavnikov države, koga pa, če ne vodilnih predstavnikov države. To niso privatni. To ni privatni ne vem peskovnik, ta twitter nekega Janeza Janše. Janez Janša je premier te države in od momenta, ko je premier te države, vsak njegov twitt se interpretira in razume skozi to njegovo funkcijo. Mi je zelo žal, jaz kot poslanka si tudi ne morem več privoščiti česarkoli pisali, ne da bi se me interpretiralo skozi funkcijo poslanke in če se vi tega ne zavedate, da ima to pomen na ugled in prestiž Slovenije v svetu in v Evropi, potem jaz ne vem, kaj naj vam sploh še rečem in če so to zdaj naše nove temeljne  usmeritve zunanje politike, glejte, potem gremo resnično v, ne samo napačno, ampak v katastrofalno smer in na tej točki sem zaenkrat ustavila, itak pričakujem, da bo danes razprava še dolga, ker vidim, da dejansko živimo v dveh vzporednih vesoljih. Ker to, kar govorite predstavniki koalicijskih strank ali pa minister, to je meni nepojmljivo, nepojmljivo. Najprej ste se tukaj krotovičili, ste si ne vem koliko časa vzeli za to ali je bilo pismo priloženo, pismo, ki smo ga videli vsi, ki je bilo objavljeno v medijih in ste se šli na neke tehnične finte, potem ste nam to razlagali, hoteli razložiti, kaj je vladavina prava. Oprostite, to je vladavina prava, kar se vam prej rekla, vladavina prava je tisto, kar je trajno, stabilno in vnaprej znano. To ni nekaj, kar se prilagaj sprotnim potrebam enega človeka, ene partije ali pa ene zblojene koalicije, ni. Zato pa imamo zapisan pravni red in zato imamo Ustavo, ampak vi ste to Ustavo in to že večkrat dokazano, odkar ste na oblasti dobesedno požgali. In sprašujem se, po kateri Ustavi vi delujete, po tisti, ki nam jo mislite vsiliti, če bi imeli absolutno oblast? Ali je to že druga republika, sprašujem se, zato seveda razumem jaz to kooperiranje našega premierja s tistima dvema Madžarsko in Poljsko, tako da res, tukaj se bom ustavila, ne bom zdaj razlagala o deklaraciji in strategiji zunanje politike iz leta 2015, ker o tem so govorili že drugi, ampak to je tista deklaracija in strategija, ki bi ji morali biti vsi zavezani tukaj, predvsem vi, ki zdaj ste tisti, ki izvršujete oblast. Ampak vi to kršite, če kršite Ustavo seveda, kaj bo neka deklaracija in strategija v primerjavi z Ustavo. Nič, piši me v uho(?), tako to izgleda trenutno. Hvala lepa. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Spoštovana Sukič Nataša, izrekam vam drugi opomin. Drugi opomin vam izrekam zaradi izrečene besede nagobčnik. Glejte, kot predsedujoči seje odbora ne bom dovolil nobenega žaljenja, ne ene… / oglašanje iz dvorane/ Pri mojem vodenju seje ne bom dopuščal žaljenja tukaj sedečih. Izraz besede nagobčnik je žaljiv in zaradi tega vam gospa Sukič izrekam drugi opomin. V primeru nadaljevanja vam bom odvzel besedo. Repliko ima Monika Gregorčič. </font><br/>
<br/>
<font size="4">	</font><b><font size="4">MONIKA GREGORČIČ (PS SMC): </font></b><font size="4">Hvala za besedo predsednik. Moram se odzvati na razpravo moje predhodnice poslanke Levice gospe Sukič. Izpostavila je večkrat moje ime v kontekstu, da ima težave z mano kot predsednico Odbora za zunanjo politiko. Jaz moram reči, da nekako nisem s strani poslancev Levice nikoli pričakovala kakšnega posebnega odobravanja, tako da me vaše besede nekako ne prizadenejo ali pa še bolj utrjujejo, da smo na pravi poti. </font><br/>
<br/>
<b><font size="4">53. TRAK: (MK) – 19.20</font></b><br/>
<br/>
<font size="4">	(nadaljevanje) Kar se tiče, ko zelo problematizirate, da je ugled naše države in prestiž okrnjen zaradi neznanih dogodkov, izpostavljenih v vaši razpravi, tudi vaša današnja razprava ni pripomogla k povečanemu ugledu in prestižu naše države. Verjamem pa, da niste vajena nivoja diplomatske govorice ali pa nivoja diskurza, ki se običajno vodi na Odboru za zunanjo politiko, konec koncev niste članica Odbora za zunanjo politiko, danes tukaj samo nadomeščate, ampak vam oprostim ta zdrs, upam, da se v bodoče, ko boste spet z nami to ne bo več ponavljalo. Ko govorite, grdo ste zmanipulirala moje izrečene besede glede umeščenosti vladavine prava. Moja poanta je in jo želim tukaj jasno še enkrat izpostaviti, vladavina prava je in mora ostati v temeljnem aktu Evropske unije, to je v pogodbi o Evropski uniji, to se pravi v krovnem pravnem aktu, jaz upam, da so vam, da vam je hierarhija pravnih aktov poznan pojem in v kolikor ni, se oceni, da mehanizem ugotavljanja morebitnih kršitev zaznav, kršenja tega načela spoštovanja vladavine prava s strani katerekoli od držav članic ni spoštovana ali pa da pride do kršenja, potem je potrebno spremeniti ta krovni akt, to pogodbo, ne paše potem določbe ali pa pogojevanje vladavine prava v podrejene pravne akte tudi v proračun, če želite. To je bilo moje sporočilo. Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Mag. Andrej Rajh, naslednji naj se pripravi Jožef Horvat. Obveščam vas pa, ad je prijavljenih še 10 poslancev in poslank. </font><br/>
<br/>
<b><font size="4">	MAG. ANDREJ RAJH (PS SAB): </font></b><font size="4">Tako, razprava za nami je bila, torej predhodna razprava je bila kar dolga in pestra in tudi moja predgovornica se je, gospa kolegica Gregorčič se je retorično vprašala, kaj o tem meni gospa Angela Merkel. Torej gospa Angela Merkel novinark ni nikoli zmerjala s prostitutkami, nikoli se ni vmešavala v štetje predsedniških glasov in nikoli ni polemizirali z visokimi tujimi funkcionarji. Ampak ta Vlada, ta predsednik Vlade tega ne dela nenačrtno, ima preveč izkušenj, da bi to bilo naključno, to dela načrtno in dela načrtno zato, da med ljudi vnaša eno apatijo(?), da vnaša nezanimanje za politiko po eni strani, po drugi strani pa utrjuje svojo volilno bazo, ki je očitno stalna in s tem, ko na tak način zagotavlja nizko volilno udeležbo sebi viša procente izvolitve. In zato je tudi, se strinjam z enim od predgovornikov, pa ne vem, kdo točno je to rekel, da morajo mediji, odgovorni mediji v tem kontekstu prevzeti odgovornost in ne vsakega, ne takoj naskočiti vsakega ekscesa, ampak do njega ravnati kritično. Prav tako pa morajo kritični biti tudi koalicijski partnerji. Kolegi iz DeSUS-a vaše vrednote temeljijo na antifašizmu, javnem šolstvu in javnem zdravstvu. Kolegi iz SMC, ko so imeli prejšnjega predsednika stranke dr. Mira Cerarja sem ob njegovem zaslišanju jasno povedal, da ga zelo spoštujem, ker je umirjen in ker mu je komolčarski način zunanje politike tuj in tega se vi spoštovana kolegica Monika Gregorčič ne zavedate. Tudi kolegi iz Nove Slovenije, taki ekscesi so vam tuji in vašo čast rešuje evropska poslanka gospa Ljudmila Novak. In predsednik Vlade Janez Janša ne bo nikoli kos in primeren, enakovreden gospe Angeli Merkel, ki je umirjena, preudarna političarka. Bistvo diplomacije je torej komunikacija. In uradno komunikacija, ki jo predsednik Vlade ali pa visok bilo kateri visok vladni funkcionar uporablja, jo uporablja za to, da s svojo funkcijo izraža težo komunikacije. </font><br/>
<br/>
<b><font size="4">54. TRAK: (MK) – 19.25</font></b><br/>
<br/>
<font size="4">	(nadaljevanje) Res je, da smo zdaj v dobi digitalizacije, ko se ob klasičnih pismih uporabljajo tudi Twitter, Facebook, pa še kakšna druga občila. In ravno zaradi tega, ker je možnosti komuniciranja bistveno, bistveno več mora biti ta komunikacija bistveno bolj umirjena, spravljiva, predvidljiva in predvsem modra. Predsednik Vlade Janez Janša je večkrat izpustil možnost, da bi ostal tiho, ampak tega ni naredil nenamerno, to je naredil načrtno, kot sem prej povedal, zato da nagovarja svojo volilno bazo. Volilna baza SDS je strnjena, ima okoli 200 tisoč stalnih in zvestih volivcev, ki gredo vedno na volitve, med tem ko vse ostale volivce taka politika, ki smo ji danes priča nekako postavlja v neko apatijo in brez voljo in se zaradi tega ne udeležujejo volitev. Tega se moramo vsi v Državnem zboru zavedati, tega se morajo zavedati tudi mediji in tega se mora zavedati tudi politika, ki mora biti za to odgovorna. Predsednik Vlada in vsa vladna ekipa sebe predstavlja kot žrtev, čeprav je Vlada tista, ki je dejansko danes ugrabila državo, ki izvaja pritiske na medije, ki si podreja vse, kar pride na poti. Sovražni govor, žaljenje, poniževanje, tudi tega je bila priča moja predsednica v času komisarske zgodbe in tega smo tudi danes priča takega dejanja in takih ravnanj smo danes tudi priča v današnji politiki. Torej vsa ta politika ni naključna in načrtna in se dogaja že sedem, osem, deset let – ustrahovanje, zastraševanje, nekako vzpostavljanje nekih kriznih razmer, iskanje komunistov, izmišljevanje preganjanj in vsega tega in to je v bistvu nekaj, kar ljudem vzbuja nezaupanje, nezainteresiranost za javno življenje in tudi povzroča nizko udeležbo na volitvah in to gre vse v prid največji vladajoči stranki. Ampak da se vrnem nazaj na razpravo in temo razprave. Twittanje, komuniciranje, vse to neprimerno komuniciranje, ki smo mu danes bili priča ne odmeva samo v Evropski uniji, ampak tudi po celem svetu. Mi smo bili perspektivna država, danes smo nekako potisnjeni v Evropi na eno obrobje, kjer se nahajata dve državi, ki blokirata evropski proračun, evropsko prihodnost. Spoštovani minister govori o 12-ih milijardah za Slovenijo evropskega denarja, treba je povedati, da je razlika med neto, torej izplačili okoli 2 milijardi evrov in mislim, da se mi sploh ne zdi prav, da sploh polemiziramo o tem ali sta Madžarska in Poljska na pravi strani, oni dve izsiljujeta celotno Evropo in mi se moramo zavedati, tudi če blokirata evropski proračun, mi bom v njega morali vplačevati, ne bomo pa dobil iz njega sredstev. In to še posebej v tej epidemiji COVID-19, ko v bistvu, kljub temu, da imamo na voljo številna sredstva, torej cenena posojila, smo v situaciji, ko se bom rekel tiska denar in ko posojila imajo kar naenkrat ročnost 30, 50 ali pa celo 100 let. Veste, to je ena anomalija, država je že pol leta zaprta, ljudje že pol leta ne ustvarjajo. Mi pa dobimo kredite ceneje kot bilo kdaj prej in to je ena anomalija, ki nas bo v prihodnosti še zelo zelo tepla. Te dolgove bo treba plačati in če se ne bom v razvojnem smislu nekako pobrali in poiskali ene rešitve, potem ne vem kam bomo lahko temeljili naš razvoj. In tudi v geostrateškem smislu smo tudi mogoče zaradi teh dejanj, ki smo jim danes priča in danes obravnavamo priča, da sta Italija </font><br/>
<br/>
<b><font size="4">55. TRAK: (MK) – 19.30</font></b><br/>
<br/>
<font size="4">	(nadaljevanje) in Hrvaška razglasili izključni gospodarski pas in nam tako zaprli pot na odprto morje…</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Kolega, tema dnevnega reda, res naprošam.</font><br/>
<br/>
<b><font size="4">	MAG. ANDREJ RAJH (PS SAB): </font></b><font size="4">Govorimo tudi o povečevanju vpliva Madžarske v Sloveniji. Vlada sprejema neke memorandume na zaprti seji pod tajno, kjer bo za en procent proge za vložek na en procent proge med Koprom in Hodošem, bom rekel vnesla eno motnjo v železniški sistem tujega solastnika, kot da ne bi vedeli, kakšne težave imamo na primeru Jedrske elektrarne Krško, kjer imamo sklenjeno mednarodno pogodbo z Republiko Hrvaško. In, ko vidimo, kako Madžarska in Poljska danes izsiljujeta celotno Evropo s tem evropskim proračunom in večletnim finančnim okvirjem, kaj bodo šele počeli z nami. Jaz moram povedati, da tako komunikacijo, ki smo ji priča obžalujem, zdi se mi nedopustna, vem pa, da se to nič ne zgodi nenačrtno in taka komunikacija je načrtna, zato da se ljudi naredi apatične, brezvoljne in da se konsolidira obstoječa volilna baza največje vladajoče stranke in to vse na škodo državljanov. Hvala lepa.  </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala mag. Rajhu. Besedo ima gospod Jožef Horvat. Pripravi se Violeta Tomić.</font><br/>
<br/>
<font size="4">	</font><b><font size="4">JOŽEF HORVAT (PS NSi): </font></b><font size="4">Hvala za besedo gospod predsednik. Spoštovana gospa predsednica, spoštovani minister za zunanje zadeve, drugi predstavniki Vlade, drage kolegice in kolegi. </font><br/>
<font size="4">	Jaz se bom trudil, da se bom držal današnje teme, sedimo namreč na Odboru za zunanjo politiko in Odboru za zadeve Evropske unije in nas posluša ves svet. Nas posluša in gleda ves svet, ker vidim, da je direktni prenos. Zakaj to govorim? Zato ker sem imel to čast, da sem imel od leta 2011 pa vse do začetka tega mandata to čast in priložnost, da sem se pogovarjal z mnogimi veleposlaniki mnogih držav, ki so delovali tukaj v Sloveniji in je normalno vsaka seja Odbora za zunanjo politiko in Odbora za zadeve Evropske unije vedno posebna priložnost, da predstavniki tujih držav spremljajo, kaj poslanci, ki so kreatorji zunanje politike govorijo. Jaz sem vedno zunanjo politiko razumel, pa morda sem se motil, morda se motim, zunanjo politiko sem vedno razumel in jo razumem kot neko dejavnost kot neko aktivnost vsake države, s katero ta država uveljavlja svoje interese v mednarodni skupnosti, svoje interese v mednarodni skupnosti. Upam, da vsi razumemo, kaj to pomeni, kaj predstavlja mednarodno skupnost. Zato še enkrat poudarjam, nas danes gleda ves svet, jaz si ne bi upal proti nobeni državi kaj grdega povedati, zato ker, kako bom potem vendar, kako bo potem vendar ta država Slovenija, stara komaj 30 let, realizirala interese v mednarodni skupnosti. In sem pričakoval, da bodo tako kot sem imel priložnost spremljati nekaj razprav na odborih za zunanjo politiko ali evropskih odborih v drugih nacionalnih parlamentih, kakšna kultura, kakšen nivo, nobene osebne diskretizacije, kakšno spoštovanje eden do drugega poslanec do poslanca, opozicija do koalicije in obratno, do predstavnikov Vlade in tako naprej. Jaz moram reči, da sem razočaran, lahko tolčete po meni osebno, kakorkoli že, ampak če ste že pripeljali to sejo, potem dajte poleg kritike, ki je okej, normalno biti na neki kulturni ravni, dajte za božjo voljo alternativne koncepte, alternativne rešitve, izboljšajmo vsi skupaj to zunanjo politiko, še enkrat Državni zbor jo kreira, Državni zbor. </font><br/>
<br/>
<b><font size="4">56. TRAK: (MK) – 19.35</font></b><br/>
<br/>
<font size="4">	(nadaljevanje) In lahko bi, ker ste dali pismo, češ kakšno da je in tako naprej, še enkrat obžalujem, da ga niste pripeli k temu gradivu, kar pa na nek način kaže, da bomo pravzaprav govorili o časopisnih člankih, da bomo pravzaprav medije, domače in evropske in svetovne analizirali, kaj da govorijo o tem pismu, namesto da bi analizirali to pismo predsednika Vlade, ne Vlade, predsednika Vlade. Če bi bilo priloženo bi vsi videli, da piše Republic of SLovenia Prime minister. Pa bi šli od stavka do stavka, zaradi mene bi lahko glasovali o vsakem stavku, čeprav pismo je poslano. Gotovo bi morda na kakšnem stavku se tudi večinsko nestrinjali, ampak ne, zdaj je šla zadeva povsem v neke druge vode. Ja, se opravičujem v osebne diskreditacije. Bil sem zraven, ko sem kot opozicijski poslanec vodil Odbor za zunanjo politiko in smo se trudili, da naredimo dokument, ki se mu reče Deklaracija o zunanji politiki Republike Slovenije, julij 2015 jo je sprejel ta spoštovani zbor. In mislim, da smo vsi skupaj, tudi opozicija smo predlagali predloge, več krogov je bilo in je nastal nek tekst, so še danes kakšne napakice morda glede nekih pojmov. Boli me, da govorimo o narodni manjšini, namesto da bi rekli narodna skupnost in tako dalje, ampak več ali manj bi bilo potrebno narediti neke kozmetične popravke, ampak to ni pomembno. Ampak Državni zbor, drage kolegice in kolegi je to deklaracijo sprejel upoštevajoč nacionalni interes te države Republike Slovenije. Kje pa je nacionalni in kaj je ta nacionalni interes. Prvič gotovo njena suverenost, suverenost države, varnost državljank in državljanov, varovanje in interes je v varovanju in v uveljavitvi ustavnih vrednot in nacionalne kulture v trajnostnem razvoju, gospodarski in splošni blaginji državljank in državljanov, varovanju in krepitvi vladavine prava in spoštovanje človekovih pravic, varovanju in krepitvi parlamentarne demokracije in tržnega gospodarstva, varovanju pravic avtohtone italijanske in madžarske narodne skupnosti, skrbi za avtohtone slovenske narodne skupnosti v sosednjih državah, skrbi za Slovence po svetu ter v ohranitvi in razvoju skupnega slovenskega kulturnega prostora. Tako na kratko, kaj je slovenski nacionalni interes. In na podlagi tega je potem Vlada sprejela strategijo. Jaz trdim, da ta Vlada in vsi mi, ki predstavljamo to koalicijo v parlamentu Vlada, da si prizadevamo in uresničujemo to strategijo in se držimo te deklaracije, držimo se. Ne bom je šel v celoti brati, ima samo par strani, ampak vedno je pa potrebno ponoviti in to sem tudi vedno pri kakšnih razgovorih s tujimi delegacijami ali domačimi delegacijami ali z veleposlaniki povedal, da ta deklaracija o zunanji politiki stoji na dveh stebrih, na dveh stebrih. Prvi je članstvo Republike Slovenije v Evropski uniji in ta predstavlja temeljni politični in vrednostni okvir te države. In drugi steber je članstvo Republike Slovenije v Zvezi Nato, to piše v deklaraciji, če malo povzamem. Ta drugi steber, članstvo Republike Slovenije v zvezi Nato pa predstavlja naš temeljni varnostni okvir, varnostni okvir. Zakaj? Zato, ker so se tako za ta dva stebra odločili državljanke in državljani na referendumu leta 2003, poznate rezultat takratnega referenduma. Še več, poleg naših nacionalnih domačih dokumentov deklaracija in strategija, imamo mi še eno globalno strategijo za zunanjo in varnostno politiko Evropske unije. Junij 2016, gospa Federica Mogherini je bila takrat prva dama zunanje politike Evropske unije, če smem tako reči in jo je predstavila evropski in svetovni javnosti. Tudi to je za nas zavezujoči dokument.</font><br/>
<br/>
<b><font size="4">57. TRAK: (MK) – 19.40</font></b><br/>
<br/>
<font size="4">	(nadaljevanje) Včasih ga pozabljamo, sploh ko govorimo o varnosti in o skupni, gospe in gospodje zunanji in varnostni politiki. Zdaj imam pri roki, naredim izlet iz te kontinuirane razprave, se mi je prikradel dopis gospoda Danila Türka, jaz se mu lahko samo zahvaljujem, da je na povabilo predlagateljev se pisno odzval. Ampak kolegice in kolegice za hibridne seje delovnih teles nam sistem še ne deluje. To so meni povedali, pa poglejte pa Poslovnik in če jaz ali pa katerikoli poslanka ali poslanec želi sodelovati na hibridni seji Državnega zbora ima natančno določeni rok, kdaj se za to mora prijaviti. Torej v tej hiši velja nek red, Poslovnik, pravila in tako dalje in tako dalje. Ampak to zdaj zgolj mimogrede. Jaz sem ponosen, da je iz naših vrst iz OZP je šel(?) v ministra za zunanje zadeve. To je neka logična pot, ni priletel ne vem od kje, kar tudi ne bi bilo ni nujno, da narobe, ampak dejansko, ki je poznal logiko delovanja Državnega zbora in Vlade in sem ponosen tukaj na nekdanjega kolego, zdaj ministra za zunanje zadeve dr. Anžeta Logarja, ki je, pazite v tej krizi, pandemiji s svetovnim problemom je takoj zavihtel rokave in vrtel telefone, koliko stikov je, zdaj niti več ne vem, nekoč sem vedel koliko je bilo teh kontaktov, smo imeli tudi poročilo in poglejte, Blejski strateški forum, jaz vem, da vam morda ni pri srcu, zato ker ga je začela neka Vlada, ker je bila notri tudi Nova Slovenija leta 2005, to je naša najpomembnejša blagovna znamka naše zunanje politike, prosim to je moje razumevanje, lahko mi zdaj kdo replicira, pa me ne vem kaj, ampak to je moje mnenje. Ko je ta Blejski strateški forum že skoraj umrl in ko so neke prejšnje vladne garniture razmišljale, da ga ugasnejo, češ, kaj nam bo to, to so samo stroški. Poglejmo si zdaj letošnji Blejski strateški forum konec avgusta. 7 šefov držav je bilo in še kdo in še visoki predstavnik za zunanjo politiko in tako dalje in tako dalje. In, če gospoda Borrella najbrž tukaj ne bi bilo, najbrž tudi mi ne bi bili tako uspešni v naši diplomaciji. V teh nekaj mesecih smo dobili v evropski diplomaciji zelo pomembna imenovanja. Jaz sem na takšna imenovanja vedno zelo ponosen. Dr. Melita Gabrič, nova vodja delegacija Evropske unije v Kanadi, meni je to posebej pri srcu, zakaj, ker je v Kanadi veliko Slovencev, preprosto. In potem diplomati iz Prekmurja, marsikdo pristrigel z ušesi gospod Marko Makovec, diplomat iz Prekmurja. Vprašajte ga, ali kdo misli, da se to kar prijaviš pa potem te kar, ti si pa fajn, pa si fejst, pa te bomo kar imenovali, tukaj je diplomacija zelo zelo močno delovala na slovenskih tleh in na evropskih tleh. In sem ponosen, da sta dobila tako pomembne in težke še posebej diplomat Makovec zelo težko področje. </font><br/>
<font size="4">	Saj bom zdaj počasi zaključil, ostajam še vedno pri slovenski zunanji politiki. Slovenska zunanja politika spada k državnosti, torej traja približno 30 let. 30 let. In teh 30 let, dovolite zdaj en analitični sprehod, nisem sam avtor. Teh 30 let je mogoče razdeliti na tri različna časovna obdobja. To je zelo pomembno za današnjo sejo. Zelo pomembno. Prvo obdobje slovenske zunanje politike se začne tam leta 1990 in traja nekako do leta 1998. To je čas mednarodnega priznanja, previdnih zunanjepolitičnih korakov v senci jugoslovanske krize, problemov z Italijo in Hrvaško in razočaranja zaradi neuspešne kandidature za Nato, ki jo je levičarska politika preusmerila</font><br/>
<br/>
<b><font size="4">58. TRAK: (MK) – 19.45</font></b><br/>
<br/>
<font size="4">	(nadaljevanje) k protinatovski politiki. To obdobje sklepa prvi obisk Janeza Drnovška v Beli hiši. Naprej drugo obdobje se začne leta 1999 in traja do leta 2008. To je čas izredne zunanjepolitične angažiranosti od obiska ameriškega predsednika Clintona v Ljubljani v času Drnovškove Vlade, srečanja Bush-Putin na Brdu, Dunajskega sporazuma o nasledstvu SFRJ, zelo pomemben sporazum, Vatikanskega sporazuma, članstva v EU in Nato, gotovo po moji oceni največji dosežek. Na koncu čas predsedovanja Evropskemu svetu. V tem času sta ob tradicionalni pozornosti do Rusije Belo hišo obiskala Drnovšek 2002 in Janša 2006. Ko smo poslanci Državnega zbora bili na neki večerji v času predsedovanja v Bruslju, sem predsednika komisije gospoda Barroso vprašal, ko je bilo še mogoče dva meseca do konca predsedovanja, kaj bi naj Slovenija še naredila, kje mora še pospešit, da bi bilo predsedovanje še boljše, ker že takrat smo dobivali zelo dobre ocene. Je rekel približno takole, nič, samo tako s tem tempom naprej in zaključil, Slovenija je nova zvezda na evropskem nebu. Vem, da vam morda ne bo všeč, ampak lahko na dolgo analiziramo pa ne bom, ker je škoda vašega dragocenega časa. Mi smo v zadnjih letih na specifični teži v institucijah Evropske unije, pustimo Evropski parlament, zelo zelo in še enkrat zelo izgubljali, nas ni bilo. To moramo popraviti in to se popravlja. Tretje obdobje in počasi zaključujem, 2008 do danes je čas restavracije režima, ki je želel preprečiti vstop v Nato, čas kulturnega boja in zunanjepolitične zadržanosti, ki se kaže v prikriti amerikofobiji in rusofiliji. Glavni problem slovenske zunanje politike so slovensko-hrvaški odnosi, ki so po zaslugi nesposobne in nedostojne diplomacije zašli v slepo ulico. To govori nekoč zelo pomemben šef slovenske diplomacije. To je obdobje diplomatskega sektaštva, nerealnih ambicij in celo blamaž. Ne bom omenjal neke gospe, ki je želela biti komisarka in tako dalje. Predvsem pa zaradi neprepoznavne zunanje politike je čas zatona priljubljenosti in ugleda Slovenije. Na koncu tega obdobja je prišlo zdaj zadnjega pol leta do obujanja povezovanja z Združenimi državami in do rehabilitacije sodelovanje med srednje evropskimi državami, s katerimi je povezana na primer prihodnost koprskega pristanišča. </font><br/>
<font size="4">	Rad imam neke pozitivne zaključke. V vseh teh debatah, ki so nastale in pisanjih, ki so nastala zaradi nekih twittov in tako naprej, jaz vseeno imam rajši diplomatsko depešo, pa smo se mi vsi skupaj poenotili gospe in gospodje, kolegice in kolegi. Še nikoli nismo vsi skupaj toliko govorili o evropskih vrednotah, to sem pa posebej vesel, o tistih vrednotah, ki so jih nekateri soočetje Evrope postavili to našo Evropsko unijo, projekt miru, projekt miru. Na tiste vrednote obče človeških, če hočete krščanskih vrednotah, saj so bili po večini krščanski demokrati očetje Evrope, ki so z rimskimi pogodbami povezali celino ne z orožjem, ampak z močjo prava, ne z močjo orožja, ampak z močjo prava. In še te relacije Slovenije-Združene države, pa volitve in tako naprej, kdo je zdaj kdo čestital, ni čestital, tam neko citiranje, kaj je predsednik Tonin rekel, pa kaj ni rekel, pa kaj bi moral reči, on je rekel sedem krat dva, pa to ni dobro, bi moral dva krat sedem. Pa vemo, da je to eno in isto, če malo se hecam. </font><br/>
<br/>
<b><font size="4">59. TRAK: (MK) – 19.50</font></b><br/>
<br/>
<font size="4">	(nadaljevanje) Ampak tudi tukaj, to je pa zdaj že druga točka, okoli katere smo se poenotili in to je, da je potrebno vzpostaviti z Združenimi državami odnose kot se to spodobi za odnose med Slovenijo in najmočnejšo gospodarsko svetovno silo. In tukaj zaključujem, da vam ne bom kratil še enkrat vašega zelo dragocenega časa bom kar zdaj obrazložil glas, predloge, ki jih predlagajo, predloge sklepov, ki jih predlagajo predlagatelji bom tako glasoval, za predloge bom tako glasoval, da bom pritisnil na tipko minus. Predloge, ki smo jih pa skupaj spravili v koaliciji, za te predloge bom pa glasoval tako, da bom pritisnil na tipko z oznako plus. Hvala lepa. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala Jožetu Horvatu za razpravo. Predlagatelj Nik Prebil. </font><br/>
<br/>
<font size="4">	</font><b><font size="4">NIK PREBIL (PS LMŠ): </font></b><font size="4">Hvala lepa predsednik. Bom se zelo na kratko odzval samo na eno zadevo v razpravi kolega Horvata. Lahko se strinjam z vami, da so razprave v okviru zunanje politike pa nenazadnje tudi v okviru temeljnih vrednot v Državnem zboru vsekakor pomembne. Se pa ne strinjam z eno zadevo, ki ste jo omenil, češ, da Slovenija sedaj v tej Vladi in pod vodstvom Janeza Janše zgolj in samo prosperira v Evropski uniji in da je vse v najboljšem redu. Tudi vaši odzivi vaše stranke, nenazadnje tudi vas kažejo, da se s tem, kar tam piše popolnoma ne strinjate. In da tudi vam takšen način komunikacije ni blizu. Jaz vsekakor cenim delo ministra Logarja, da je uspel določene diplomate spraviti na položaje oziroma da je mogoče s svojo diplomatsko noto pomagal k temu, da je bil nekdo na nek položaj imenovan, to je dobro in to je dobro tudi za Slovenijo. Nenazadnje vsak, ki dela za interese Slovenije je dobro, da je na tem položaju v tujini. A vendar bi opozoril na eno stvar, ki se je že začela dogajati in to je to, da imajo takšne zadeve, ki jih izvaja predsednik Vlade tako v Državi, v okviru notranje politike kot tiste, ki jih izvaja v okviru zunanje politike navzven že določene posledice in ena od teh je, da sta bila dva kandidata in sicer kandidat za mesto v CRPD in pa kandidat za mesto v OVSE zavrnjena z razlogom, ker prihajata iz države, kjer se dogaja poslabšanje demokratičnih standardov. In to pa je škoda tega, da je to posledica tega. Takšne informacije dobivam, saj nenazadnje kolegi in kolegice tudi mi iz opozicije imamo zelo veliko kontaktov s tujimi diplomati, s tujimi evropskimi poslanci,  našimi evropskimi poslanci in marsikakšna informacija pride tudi do nas, ki pa ima seveda verjetno v enem delu drugačna od tiste, ki jo dobite vi od svojih ljudi, ampak nenazadnje je to čar politike, da soočimo mnenja o določenih stvareh, da se o tem pogovorimo. Najbolje bi pa bilo, da bi prišli do rešitve, ki bi beneficirala se o tem, da bi pomagali naši državi, žal velikokrat tako na notranje političnem področju kot na zunanjem zapademo v politične boje enega in drugega. </font><br/>
<font size="4">	Mogoče samo še nekaj spoštovani predsednik. Sem šel zadeve malo še enkrat preveriti, ker sem se res ustrašil, da sem mogoče govoril narobe, pa še vedno mislim, da sem bil zanalašč narobe razumljen. Ena stvar, ki jasno kaže v okviru večletnega finančnega okvira je naslednji. Čeprav večletni finančni okviri ne nadomeščajo letnega proračunskega postopka so medinstitucionalni sporazumi uvedli tako obliko postopka proračunskega soodlačanja, ki parlamentu Evropskem unije omogoča, da uveljavi svojo vlogo kot popolna veja proračunskega organa, utrdi svojo verodostojnost kot institucija in usmeri proračunu politično prednostne naloge. Z začetkom veljavnosti Lizbonske pogodbe je Evropski parlament tako dobil pooblastila, da skupaj s Svetom Evropske unije odloča o celotnem letnem proračunu Evropske unije pri čemer ima o njem zadnjo besedo. In, ko je prišlo do težav se je oblikoval spravni odbor, kjer je bil dosežen kompromis, to je tisti kompromis, v katerem smo prej govorili in zadeva je šla naprej na Evropski parlament, ki je zadevo potrdil s to, če lahko rečem klavzulo o spoštovanju vladavine prave. In to, kar se je dogajalo sedaj, se pravi je pravzaprav tipično izsiljevanje dveh držav, ki ne pustita, ki verjameta, da imajo težave z vladavino pravo v lastnih vrstah, da bi bila ta zadeva poglobljena z </font><br/>
<br/>
<b><font size="4">60. TRAK: (MK) – 19.55</font></b><br/>
<br/>
<font size="4">	(nadaljevanje) izplačevanjem sredstev, ker vesta, da bi zato izgubili kar nekaj evropskih milijonov, če ne celo milijard. A vendar gre to v škodo vsem drugim državam članicam, torej večini in tudi nam spoštovane kolegice in kolegi. </font><br/>
<font size="4">	In še ena stvar, ki lahko zdaj sledi. Če se torej Svet ne bo skonsolidiral, če svet ne bo potrdil dogovora, se bo še vedno zgodilo naslednje. Odločal bo parlament. In to je tisto, kar sem jaz želel povedati, da bodo odločali predstavniki, voljeni predstavniki ljudstva tisti, ki so bili na ta položaj postavljeni s strani ljudi in to se mi zdi pomembno. Tukaj se bom ustavil za zdaj, pa bom nadaljeval še kasneje. Hvala. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala predlagatelju. Besedo dajem gospe poslanki Violeti Tomić, pripravi se naj mag. Koprivc. </font><br/>
<br/>
<font size="4">	</font><b><font size="4">VIOLETA TOMIĆ (PS Levica): </font></b><font size="4">Najlepša hvala. Prosila bom na začetku predsedujočega, da dovoli tudi meni mogoče nekoliko svobode pri moji razpravi, kajti slišala sem precej zanimivih stvari in zato smo v parlamentu, da soočamo mnenja. Po mojem mnenju je bil tukaj kršen 69. člen našega Poslovnika in tudi 70. ampak o tem bomo govorili drugje, na Kolegiju predsednika Državnega zbora. Upam, da bo zmogel objektivno presojo, glede na to, da prihaja iz koalicijske stranke SMC. Jaz vem, da kadarkoli repliciram, pa nikoli si tega kot predsedujoča nisem dovolila se mi to potem podtika. </font><br/>
<font size="4">	Rada bi rekla, da poslušam že od treh, se pravi pet ur vse sorte razprav kolegov poslancev in sem pravzaprav vse bolj prepričana, da ta seja odraža vso to žalost te zavožene koalicije. Kajti Slovenija se trenutno sooča z zelo veliko zdravstveno, gospodarsko, diplomatsko krizo, s krizo svobode medijev, s krizo napadov na civilno družbo, na pravosodje in tako naprej. Zakaj? Zakaj? Ker kot pravi kolega Grims smo izgubili temeljne vrednote, temeljne vrednote, okoli teh se pa nismo zmenili, kaj so. Ves čas poslušam s strani poslanca Horvata, kako je Evropska unija utemeljena kot projekt miru na katoliškem projektu, krščanskem in tako naprej. Veste, kateri dan je praznik Evropske unije? Praznik Evropske unije je 9. maj. Kaj je 9. maj? Je dan zmage nad fašizmom. In tukaj smo zgrešili vrednote, spoštovane kolegice in kolegi. Tukaj smo zašli s prave poti. In tukaj je problem skrajno desnih vlad, ki govorijo o kulturnem marksizmu in kjer citirajo Breivika, ki je morilec, ki je pobil cel kup otrok na taboru, ker so bili za multikulturnost. In povezave naših trenutno vladajočih struktur, skrajno desnimi neonacističnimi skupinami kot so Blood and Honour, Hervardi, rumeni jopiči in tako naprej. To je nevarnost Evropske unije, kamor drsimo. In veste, tisti, ki v Evropski uniji prirejajo orgije niso glasniki temeljnih vrednost Evropske unije. Hkrati pa blokirajo 1824 milijard pomoči prebivalstvu Evropske unije, ki jih pesti težka epidemiološka slika, gospodarska, kjer propadajo firme, družine, zaposlitve, zdravje, ne govorite vi o temeljnih vrednotah, še manj pa o moralnem kompasu, ki smo ga žal izgubili. In zdaj ves čas poslušamo, minister Logar, ki ga ni tukaj, pa bi bilo fajn, da bi bil, ampak ga ne zanima mnenje opozicije. On je že na hearingu rekel, da moramo vedeti, kam spadamo in da je to Višegrajska skupina. </font><br/>
<br/>
<b><font size="4">61. TRAK: (MK) – 20.00</font></b><br/>
<br/>
<font size="4">	(nadaljevanje) Ja, tlačite nas za železno zaveso, vendar mi z njimi nimamo skupne zgodovine. Nikoli nismo bili za železni zaveso in vidite, in to so temeljni nesporazumi, o katerih se tukaj nismo mogli nikoli sporazumeti in zato vlada popolna zmeda in dezorientiranost v naši tudi zunanji politiki. To, kart twitta Janez Janša nima veze z realnostjo. On je bil zaprt leta 1988 zaradi izdaje vojaške skrivnosti. Poglejte, kaj se dogaja Julianu Assangeu v demokraciji. ZDA bi ga ubile, Velika Britanija ga ima zaprtega in ne bo prišel ven. Janšo so spustili, v strašnem totalitarnem sistemu. Da ne govorim o trgovini z orožjem, zlorabo položaja in tako naprej, kar ves čas vleče ven kot neko svojo lastno travmo in se gre nek revanšizem. Zdaj kolegica Monika Gregorčič, ki vodi Odbor za zunanjo politiko, veste, jaz nikakor ne bom sprejela, da smo mi opozicija krivi in da mi škodimo ugledu Slovenije. Nismo mi pošiljali twittov v Evropo, niti pisem, niti dopisov. Twittal je gospod Janša pač v angleščini kot jo zmore, ampak veste potem piše, da naj se naučijo slovensko, če hočejo ocenjevati njegovo politiko v Sloveniji. Ampak Michael Carpenter, svetovalec za mednarodne odnose in verjetno novi zunanji minister ZDA se je naučil slovensko. Naučil se je slovensko in je napisal po slovensko sramota, v odgovoru Janezu Janši. Veste, tukaj mi ne sprejemamo nobene krivde. Evropa govori o Janši, da je amater, amater v mednarodnih odnosih in veste, tako je Evropska unija ni samopostrežna trgovina, kjer boste prišli noti in vzeli tisto, kar vam je všeč, nespoštovali pa vseh pravil. To izjavo smo večkrat slišali. In neto plačnice seveda pogojujejo pomoč tem, ki največ dobivajo, ravno Madžarska in Poljska z vladavino prava. Ampak oni za navajeni na življenje za železno zaveso, en totalitarizem so zamenjali za drugega, spremenili so ime, kar naprej govorijo o demokraciji, vendar način vladanja, način razmišljanja je identičen kot so ga imeli prej. Ampak zapomnimo si, Slovenija nikoli ni bila del tega sistema. Mi smo Rusom in komunizmu rekli leta 48 ne in od takrat smo bili neuvrščeni in smo se borili za mir v svetu. In nimamo nič ne s Čehi, ne s Poljaki, ne z Madžari. Nič. To, da je pa Janez Janša osebni prijatelj Victorja Orbana je pa druga pesem. In vas bom vprašala nekaj, koalicija. Kolikšna je cena, da prodaš domovino? Kolikšna je cena, da prodaš domovino, bom ponovila? Kajti vemo, kaj vse so kupili Madžari, vemo, kako so financirali kampanjo SDS. Vemo, da zdaj češki milijarder prihaja kupiti še Pro Plus, gospod Kellner, drugače bi Janševa Vlada izključila iz osnovnih paketov Kanal A in POP TV, ki mu gresta v nos, planet TV je kupil predstavnik Fidesa, prodaja v teku je Siola, češki smo prodali tovorni promet Slovenskih železnic. A je to državotvorno? Ne bom, Romana Tomc je govorila, da jo kolegi sprašujejo, ko nam je brala tukaj pismo Janeza Janše, kot da ga nimamo in da smo nepismeni, za to res ni treba priti iz Bruslja. Znamo brati. Gospa, ki ne vidi revščine v Sloveniji, dobro je, da je dobila nagrado za to. </font><br/>
<br/>
<b><font size="4">62. TRAK: (MK) – 20.05</font></b><br/>
<br/>
<font size="4">	(nadaljevanje) Pravi, da jo kolegi sprašujejo, koliko novinarjev je v zaporu v Sloveniji, a je to kriterij svobode medijev? Ali je to kriterij svobode medijev, koliko je v zaporu novinarjev. Niso v zaporu, ne morejo pa delati. In še bolj perfidno je, nehati financirati Slovensko tiskovno agencijo, kaj pa pritiski na RTV, na STA, na nevladnike, na kulturnike, ustavitev filmske produkcije? In potem reče naš minister Logar, tako rekoč, da bomo mi krivi, če denar iz Evrope ne bo prišel. Skratka, tudi v Evropski uniji so neto plačnice ugotovile, da gre za bogatenje posameznikov, oligarhov tukaj za železno zaveso bivšo, s katero mi nimamo zgodovinsko nič. To bom ponovila stokrat, če je treba, kajti to potvarjanje zgodovine konstantno je rezultiralo s tem, da smo danes izgubili kompas, da sploh ne vemo, kdo smo, v katero skupino držav spadamo in kam gremo. In potem kolega Grims vi ste rekli, če bo Evropska unija hotela obstati bo morala nehati s tem. Res, zdaj bomo že grozili Evropski uniji, seveda, ko imamo že drugi čoln, o katerem govori Janša. Veste mi nismo nikoli glasovali o tem, niti nismo za to, da gremo v Višegrajsko skupino in tudi nočemo iti. Ne glede na to, koliko denarja bo prišlo od tam, ampak dobro, če nas bodo kupili tako in tako ne bomo imeli več ničesar, ne samostojnosti, najbrž tudi parlament več ne bo potreben. Veliko Madžarsko riše Viktor Orban in nihče ne reagira. Kje, kaj dela Odbor za zunanjo politiko? Ali je sklical eno sejo, ko je videl zemljevid velike Madžarske, ki sega v krepek del Slovenijo, a je to državotvorno, domoljubno. Mislim res twiiti niso uradno stališče potem reče predsednica. Nič od vaših pozivov ne bo naletelo na plodna tla. Zakaj pa smo potem v demokraciji, baje zaenkrat še, zakaj smo v parlamentu, če je popolnoma vseeno, kaj govorimo mi. In mednarodni odnosi je celo tako kompleksna tema baje, da je mi ne moremo razumeti. Veste, twitti predsednika Vlade so uradno stališče, tako kot je twitt vsakega od nas, ki smo v politiki, nosi eno večjo težjo, kot če en Lojze ali pa Pepca twittata. In, če Janša direkt napada evropske politike in piše pisma, twitta, se vmešava v volitve v Ameriki, potem je to uradno stališče Slovenije. Nismo spoštovana predsednica v kontradikciji s samim s seboj, mogoče je pa Biden za Nato v redu, ampak to ni naša stvar, da sodimo o tem, on je demokratično izvoljen predsednik ZDA, zmagal je na volitvah in mi to sprejemamo. Ravno tako bi rekli, da je ta Vlada, ki se bori proti COVID baje, ampak zelo neuspešno, saj smo po smrtnosti med prvimi vsaj v nečem na žalost. Prvi na svetu, prvi na svetu, je jasno, da delate močno narobe, da ste izgubili kompletno kompas. Trump, ki ga pa Janša podpira, je pa teoretik zarote in zanikovalec COVID, ga je moral dobiti, da ga je čutil na lastni koži. In kaj potem? In predstavnika, nek predstavnik ali pa predstavnica Stranke modernega centra reče, da gre za figurativni slog, če Janša reče, da so mu bile volitve ukradene, saj vendar ste dobili 36 poslancev. To je res figurativno. Gantar je rekel, da to terja resno razpravo. Dobro, bomo razpravljali, mi o tem pač imamo resno razpravo. </font><br/>
<br/>
<b><font size="4">63. TRAK: (MK) – 20.10</font></b><br/>
<br/>
<font size="4">	(nadaljevanje) Skratka, kar me pa najbolj skrbi, spoštovana predsednica Odbora za zunanjo politiko je pa to, saj boste dobili repliko, vam bo dal predsedujoči, sem sigurna, da ste rekli, da evropski komisar Zoran Stančič, ki je vodja Predstavništva Evropske komisije v Republiki Sloveniji, da mu je zdrsnilo in da si je drznil komentirati to pismo. Ali nismo zato tukaj ali ni nedopustna komunikacija Janeza Janše tema današnje razprave in Zoran Stančič si je drznil povedati svoje stališče. Ali to pomeni, pa želim odgovor / oglašanje iz dvorane/, da je njegova kariera diplomata ogrožena. Tako kot je bila ogrožena kariera vseh, ki so kdaj nasprotovali Janezu Janši in so imeli drugačno mnenje. To veste bomo pa spremljali. To je zame direktna grožnja, pa odkimavajte kakor hočete. Zoranu Stančiču je zdrsnilo in si je drznil komentirati pismo Janeza Janše. Pa kje mi živimo? / oglašanje iz dvorane/. Ona je rekla - kje mi živimo? Res. Tako, da veste, nacionalni interes ni interes Janeza Janše, nacionalni interes ni interes Stranke SDS. In vse več ljudi to vidi, da je Slovenija daleč od tega, da bi bila varna, prvi smo po umrljivosti, kazni pišete ljudem, ki protestirajo proti tej Vladi. Ni uspešna, kajti gospodarstvo je kolapsiralo, namesto, da bi plačevali davke, storitvene dejavnosti in espeji so prisiljeni biti na socialni pomoči, pa bi z veseljem delali. V svetu spoštovana ni, odkar je Janez Janša predsednik Vlade, kajti takega človeka nihče ne more spoštovati, ker ni državnik, ker se ne zna obnašati. In veste, tole je res čas, da se tudi koalicijske partnerice vprašate ali boste še naprej na tem čolnu. Kajti, ko se bo potopil bo ta spirala krepko, krepko potegnila vas. Saj vem, nekateri poslanci ste zreli za direkt v SDS, tam mogoče boste še kdaj izvoljeni, ampak veste, nekaterih strank ne bo več. Verjetno je tudi tako prav. Nekdanji ameriški veleposlanik na Hrvaškem Peter Galbraith je za Večerni list ocenil, da Janša v naslednjih štirih letih ne more računati na povabilo v Belo hišo, zato minister Logar bo šel dokler še Trumpova administracija tam deluje. Bizarno se je vpletati v ameriške volitve, še bolj bizarno se je opredeliti za kandidata, ki je izgubil volitve je med drugim povedal hrvaškim kolegom. Janša se z modelom vladavine Trumpa čuti povezanega na več načinov, ugotavljajo nemški novinarji in ne krivite nas, nemški novinarji, ali bo zdaj Janša discipliniral tudi nemške. Jih je probal, ja, vas poznamo antifa boj in jim je žugal. Ali s tem dela uslugo komurkoli? Ne, sramota, sramota, sramota, so že mednarodni diplomati se naučili. Občuduje močne voditelje ter zaničuje in blati neodvisne medije kot je državna tiskovna agencija STA ter jih označuje za lažne medije, poročajo nemški novinarji. Pri politiku ravno tako ugotavljajo, da Janša škodi Sloveniji, pa politiko ni(?), še zdaleč ne levi. In veste Janševa fascinacija z Donaldom Trumpom je seveda jasna, saj uporablja popolnoma isti diskurz. Jaz pa osebno obžalujem kot državljanka Slovenije, da njegova žena Melania Trump ni niti enkrat povedala, da je Slovenka, da ni spregovorila niti vesel Božič, srečen Božič karkoli v slovenščini. V štirih letih ni odprla ust v slovenskem jeziku, pa bi bilo to za našo diplomacijo ogromno, nje pa ne bi stalo nič. Ampak je v stilu svojega moža rekla, da prihaja iz communist country. Super nam je pomagala, res. </font><br/>
<br/>
<b><font size="4">64. TRAK: (ES) – 20.15</font></b><br/>
<br/>
<b><font size="4">	</font></b><font size="4">(nadaljevanje) Tako da Špigel piše, da je on slovenski Donald. Slobodna Bosna piše in se nam smeje. Forin Policy? piše, da deli teorije zarot. In veste z ukradenimi volitvami leta 2014 je predsednik Pahor, ki sicer zelo podpira Janeza Janšo v vseh njegovih neumnostih, bogve zakaj, ga je postavil na laž. Je rekel, da so bile volitve legalne in legitimne. Koliko dokazov še hočete? In bliža se 21. december. Mene zanima ali bomo sposobni sprejeti novo volilno zakonodajo in ali bomo v Sloveniji še kdaj sploh imeli volitve, ki bodo legalne in legitimne, kajti jasno je, da Janez Janša ne bo priznal nobenega rezultata, ker on ne bo zmagovalec. </font><br/>
<font size="4">	Skratka, kot vidimo Janez iz pisma, ki ste nam ga brali, pa lahko tudi jaz preberem en stavek, da piše: »V nasprotnem primeru lahko le čakamo, da bo naslednja ladja zapustila konvoj.« A tako se bo on odločil. Mislim, da državljani Slovenije v njegovem konvoju ne bomo hodili. Naj gre sam tja kamor si želi iti, nas pa naj pusti pri miru. Kajti to ni večinska volja državljank in državljanov Slovenije. To je volja enega človeka in tistih, ki mu sledite brez razmisleka n brez presoje. Ampak veste ta ladja bo nasedla. In vsi bomo na njej. Zato vas opozarjamo, zato sklicujemo seje. In nas obsojati za propad. Tako kot epidemije, ko skušate vreči na nas krivdo, ki vsi spoštujemo ukrepe, pa minister Logar medtem ko ste čakali na test za covid, ste šli v galerijo. Ali ste se zavedali, da lahko okužite ljudi tam? Ali me slišite, minister Logar? Ne.</font><br/>
<font size="4">	Skratka, ne nismo odgovorni, ker nas niste poslušali in so vsi naši predlogi naleteli na vaša gluha ušesa. Ne sprejemamo odgovornosti za katastrofalen porast epidemije in smrtnosti v Sloveniji. Ne sprejemamo odgovornosti za ekonomsko katastrofo, ki sledi in ne sprejemamo odgovornosti za diplomatski fopa? naše diplomacije. </font><br/>
<font size="4">	12 milijard je omenil minister Logar. 6.000 evrov za vsakega državljana. Kje pa so? Kje pa so vas sprašujem? Očitno niso razdeljena med državljanke in državljane. Vemo pa kdo je dobival pomoč. Pa smo pri PKP od 1 do 6 ravno tako v opoziciji dajali ogromno predlogov, da bi pomagali državljanom s tem denarjem. Niti eden ni naletel na plodna tla, kot pravi predsednica. Niti eden. Pa vi mislite, da je tako prav. </font><br/>
<font size="4">	Pa vas lahko tudi spomnim kdo je klical trojko, kdo je blatil Slovenijo kadar ni bil na oblasti itd. Mi tega ne počnemo. Mi skličemo sejo tukaj in upam, da nas boste slišali, da bo kaj priletelo na plodna tla. Ampak ne. Ta aroganca te oblasti je neskončna. In ravno zato, ker ne sodelujemo pri ničemer, zavračamo kompletno odgovornost za to kamor peljete Slovenijo.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Replika Monika Gregorčič. Tri minute. Izvolite.</font><br/>
<br/>
<font size="4">	</font><b><font size="4">MONIKA GREGORČIČ (PS SMC):</font></b><font size="4"> Hvala lepa, predsednik. Sedaj očitno sem zelo stopila na žulj kolegicam iz Levice. Omenjali ste kar nekaj točk iz moje razprave, pa se moram odzvati na tri netočnosti. Ker ravno omenjate o fopa?. Kar tri ste izrekli prejle. </font><br/>
<font size="4">	Najprej glede sklica nujne seje OZP-ja o madžarskih zemljevidih. Saj veste v opoziciji kakšen je mehanizem, da pridemo do nujne seje. Rabimo gradivo, predloge sklepov, tako da če ste znali to današnjo sejo urediti in pripraviti sklic tudi za </font><br/>
<br/>
<b><font size="4">65. TRAK: (ES) – 20.20</font></b><br/>
<br/>
<font size="4">	(nadaljevanje) tedanje priložnosti bi to lahko naredili po isti poti in bi se o tej zadevi pogovarjali.</font><br/>
<font size="4">	Kar se tiče bodočega ameriškega zunanjega ministra očitno niste dovolj informirana. To naj ne bi bil gospod Michael Karpentar?, kot ste zmotno trdila, pač pa je že to štiri dni stara informacija v slovenskih medijih, da naj bi bil to gospod Anthony Blinken?, krajši čas namestnik državnega sekretarja pod predsednikom Obamo. Tako da tukaj tudi pač zavajanje ali pa netočnosti in neznanje. </font><br/>
<font size="4">	Kar pa se tiče mojih zapažanj glede reakcij evropskega komisarja. Gre za evropskega komisarja gospoda Janeza Lenarčiča. Dr. Zoran Stančič pa je bil danes z nami pa je vodja predstavništva Evropske komisije v Republiki Sloveniji. Dvomim pa, da bi si gospod Lenarčič želel nadaljevati diplomatsko kariero v Republiki Sloveniji, kajti preden je nastopil komisarsko mesto, je dal odpoved na Ministrstvu za zunanje zadeve. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Mag. Grims. Replika. Tri minute. Izvolite.</font><br/>
<br/>
<font size="4">	</font><b><font size="4">MAG. BRANKO GRIMS (PS SDS):</font></b><font size="4"> Poglejte, prej sem govoril o vrednotah, sedaj je bilo s strani poslanke rečeno, da se o vrednotah nismo dogovorili. To je zmotno, torej napačno razumljeno. Kajti vrednote so zelo jasno napisane kaj so vrednote Evropske unije v Lizbonski pogodbi in izhajajo iz Lizbonske pogodbe. To je bilo tudi dogovorjeno poleti na tistih pogajanjih, da se bo vrnilo na izvorne vrednote zapisane v Lizbonski pogodbi. Pri tolmačenju tega kaj je pravni red in spoštovanje pravnega reda. Potem se je od tega odstopilo in se je spet šlo na tisto, kar večina lahko vsiljuje manjšini. To pa seveda ni več spoštovanje ne pravnega reda, ne vrednot. </font><br/>
<font size="4">	Če pa ste v dvomu o tem kaj so vrednote Evropske unije, obstaja tudi posebna resolucija o evropskih vrednotah in totalitarizmih. Sam sem bil dvakrat predlagatelj v tem Državnem zboru. Dvakrat je bila moja kolegica Irgl, ampak vsakič ste vsi na levici glasovali proti. Se pravi, da imate vi težave z evropskimi vrednotami. Prav zanesljivo pa jih nima SDS. Mi nimamo nobenih težav in nikoli jih nismo imeli, ko je treba obsoditi nacizem, ko je treba obsoditi fašizem in ko je treba obsoditi komunizem. Ampak pri tem zadnjem stavku pa imate vi neskončen problem in mimogrede tudi težave s štetjem (nerazumljiva beseda). Rekli ste mi, da nikoli nismo bili del tega sistema in potem ste nadaljevali leta 1948 smo šli proti Stalinu. Ja, to se pravi, da od leta 1945 do 1948 ste bili pa tudi po vašem štetju mi del tega sistema. To se pravi, da tisti stavek ne drži, ker ste v istem stavku rekli nikoli in to. </font><br/>
<font size="4">	Glede tega kaj pa je tisti, ki ga ni mogoče spoštovati, ker ste uporabili tak izraz. To se v politiki težko uporablja. Veste, pa vam predlagam, da pogledate kakšnega svojega bivšega kolega, ki je na neki seji izjavil, da ste tisto, kar je bil naslov tistega vašega gledališkega dela za vas osebno. Danes je spet lagal o eni zadevi, ki sem jo že desetkrat zanikal. Ko pa sem mislil, da bo le prišlo do tega, da bom lahko direktno naravnost povedal, da spet počne stvari, ki so nezdružljive z nekim minimalnim koreksom etike in tudi spoštovanje zasebnosti konec koncev, je pa šel čez vrata. Takih ljudi pa res ne moreš spoštovati. </font><br/>
<font size="4">	Ampak ko se gre pa zato, da nekdo posreduje v zaščiti evropskih vrednot, zato da bi Evropska unija obstala, da bi delovala in da bi bila taka kot je zapisana v svojem izvornem dokumentu, torej Lizbonski pogodbi, ki smo jo tudi mi ratificirali, tudi sam osebno sem zanjo glasoval, in takega človeka potem napadati je to huda napaka in verjemite, da to ljudje po Evropi tudi vidijo. Kajti tako kot je bilo danes že rečeno, danes nas gleda cela Evropa. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Glejte, sam sem mnenja, da niso bile navedene nobene neresnice in replike, ki jih je izvedel mag. Grims. (Govorjenje iz klopi. Niso vključeni.) O tem odloča predsedujoči. Mag. Koprivc, beseda je vaša. Pripravi se Meira Hot. Postopkovno. Izvolite.</font><br/>
<br/>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Hvala lepa. Po 70. členu Poslovnika Državnega zbora imam pravico odgovoriti, ker me je kolega Grims  </font><br/>
<br/>
<b><font size="4">66. TRAK: (ES) – 20.25</font></b><br/>
<br/>
<b><font size="4">	</font></b><font size="4">(nadaljevanje) narobe interpretiral. Zato prosim, da mi daste repliko tako kot ste jo dali prej kolegici Gregorčič. Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Mag. Koprivc, beseda je vaša. Izvolite. Postopkovno.</font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> Spoštovani predsednik, ali nas malo prenašate naokrog ali pri čem smo danes. Povejte mi. Ali smo mi danes v Državnem zboru ali smo v cirkusu gospoda Marka Pogačnika. Resnično. Prejle ste peljal ene vatle. Mi se vam prilagajamo. Skušamo biti konstruktivni. Vi pa ste ravnokar izkazal svojo zlorabo na dveh eklatantnih primerih. Ene vatle ste uporabili za svojo kolegico iz koalicije, druge pa za kolegico iz opozicije. Kako vi lahko ocenite kaj je bilo rečeno prej narobe in kaj ne za razliko od sedaj? Kako lahko vi ocenite ali je nekdo lagal ali ne za razliko od sedaj? Torej tukaj gre absolutno za zlorabo. Še več za ozurpacijo tega odbora. Pa tako lahka tema je bila in tako enostavno bi lahko bilo voditi to sejo, spoštovani predsednik. Vi pa sami sebi in javnosti izkazujete vaša dvojna merila. Ne bi vam bilo treba. Tako da vas lepo prosim, da uporabite enak odnos kot ste ga do kolegice tudi do gospe Violete Tomić. In ne jemljite nas kot drugorazredne poslanke in poslance. Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Spoštovani kolega Nemec, tega nikakor ne, ampak poslovnik razlaga predsedujoči. In v zadnjem odstavku 70. člena piše: »Replika na repliko ni dovoljena razen, če predsedujoči oceni, da so navedbe v repliki netočne.« </font><br/>
<font size="4">	Predlagam, da nadaljujemo sejo, ker je še nekaj predstavnikov. Kolegica Tomić se pa lahko… (Govorjenje s klopi. Niso vklopljeni.) Dobil boste besedo, ko bom jaz končal. </font><br/>
<br/>
<font size="4">	</font><b><font size="4">MATJAŽ NEMEC (PS SD):</font></b><font size="4"> Saj mi ne da besede. Spoštovani,</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Kolega Nemec, izrekam vam opomin. (Govorjenje iz klopi. Niso vklopljeni.) Besedo ima mag. Koprivc Marko.</font><br/>
<br/>
<font size="4">	</font><b><font size="4">VIOLETA TOMIĆ (PS Levica):</font></b><font size="4"> Sejo obstruiramo opozicijski poslanci zaradi neenakih meril in zaradi tega, ker smo drugorazredni in nič ne pade na plodna tla. Hvala.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Kolega Koprivc.</font><br/>
<br/>
<font size="4">	</font><b><font size="4">MAG. MARKO KOPRIVC (PS SD):</font></b><font size="4"> Postopkovno, spoštovani predsednik. Zaradi tega nekorektnega vodenja, kar je grozljivo, mislim, da imate ene vatle za koalicijske poslance, druge pa za opozicijske poslance. Celotna demokratična opozicija to sejo od tega trenutka naprej obstruira in smo zgroženi nad načinom vodenja. To je konec parlamentarizma. Hvala. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Nik Prebil.</font><br/>
<br/>
<font size="4">	</font><b><font size="4">NIK PREBIL (PS LMŠ):</font></b><font size="4"> Predsednik, tukaj se pa moram pridružiti kolegom iz opozicije. Namreč kljub našemu dogovoru za korektnost te seje, upoštevali smo vaše predloge, s kolegom sva se dogovorila kako bova to sejo vodila, da smo šli na roko vam kot predsedujočemu in predsednici kot predsedujoči, da se sedaj uporabljajo dvojni vatli za opozicijo in eni za koalicijo. Torej, da se koalicijskim poslancem omogoča replika na repliko, opozicijskim pa ne in torej tudi v stranki LMŠ na tej točki sejo zapuščamo in me resnično žalosti, da se je začelo dogajati to, da moramo opozicijski poslanci zapuščati seje, ki jih sami sklicujemo zaradi postopkovnih zlorab, ki jih izvajate predsedujoči iz vrst koalicije. Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Mag. Rajh.</font><br/>
<br/>
<font size="4">	</font><b><font size="4">MAG. ANDREJ RAJH (PS SAB):</font></b><font size="4"> Poglejte, tudi v Poslanski skupini SAB zaradi očitnih kršitev poslovnika najavljamo obstrukcijo seje. Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Poglejte, jaz bom še enkrat prebral poslovnik, ki govori v 70. členu v zadnjem delu, da replika na repliko ni dovoljena, razen če predsedujoči oceni, da so bile navedbe v repliki netočne. </font><br/>
<br/>
<b><font size="4">67. TRAK: (ES) – 20.30</font></b><br/>
<br/>
<font size="4">	(nadaljevanje) Sedaj nadaljujemo z razpravo. Naslednji k razpravi je prijavljen gospod Jure Ferjan.</font><br/>
<br/>
<font size="4">	</font><b><font size="4">JURE FERJAN (PS SDS):</font></b><font size="4"> Gospod predsednik, hvala za besedo. Spoštovane poslanke, spoštovani poslanci, gospod minister ter ostali gostje ter vsi, ki nas spremljate, lepo pozdravljeni in dober večer. </font><br/>
<font size="4">	Svojo razpravo bom, glede na to kaj se je zgodilo v zadnjih nekaj minutah, začel nekoliko drugače. Pohvalil bom predsedujočega gospoda Pogačnika za zelo korektno vodenje današnje seje. Več kot očitno, kar se je zgodilo pred nekaj trenutki, je to, da ko opozicija nima argumentov pač izsili neko navidezno napačno ravnanje in odide iz seje. To smo videli že nekajkrat v času tretje vlade Janeza Janše. To je očitno nov koncept opozicije. Ko zmanjka argumentov, se pač sejo zapusti. Dejstvo pa je tudi, da gospod poslanski kolega gospod Matjaž Nemec zelo dobro ve, da poslovnik intrepetira predsedujoči in to je gospod Pogačnik tudi storil. Tako da tukaj so zadeve zelo jasne. Sedaj pa ne bom več temu namenjal besed.</font><br/>
<font size="4">	Osrednja tema današnje razprave je pismo predsednika Vlade Republike Slovenije gospoda Janeza Janše voditeljem državam članic Evropske unije. Zanimivo niti ni tako, predvsem pa je nenavadno, da opozicija, da sklicatelji današnje seje v gradivu, ki so ga pripravili tega pisma niso predložili. Mene žalosti, ker bi verjetno po moji razpravi sledilo kar nekaj replik, ampak ne glede na to, da so nekateri napovedali obstrukcijo seje, se mi zdi vseeno korektno, da tisto, kar so o preteklosti dejali pa da nekako pokomentiram in nalijem čistega vina tistim, ki so pri tem zavajali.</font><br/>
<font size="4">	Kolega Nemec kot predlagatelj se je po uvodni argumentirani predstavitvi ministra Logarja spraševal oziroma to ponazarjanje argumentiranju označil kot cinizem. Mene pa potem na tem mestu zanima kaj je pa potem to gradivo, ki ne vsebuje glavnega argumenta današnje razprave, torej pisma predsednika Vlade Republike Slovenije. Kaj je potem to pismo, če je bilo argumentirano izražanje stališč cinizem?</font><br/>
<font size="4">	Vsi, ki ste poslušali današnjo sejo, ki ste poslušali obširno uvodno predstavitev ministra Logarja, ste lahko videli, da je šel minister Logar od točke do točke, od očitka do očitka argumentirano skozi gradivo opozicije, skozi gradivo predlagatelja današnjega sklica seje. </font><br/>
<font size="4">	Sedaj, prej so bili očitki, da je minister Logar še bral in pisal in nekaj stvari še zraven počel. Nekateri pač lahko počnejo več stvari hkrati, nekateri pač ne. Mislim, da tu ni nekega problema, neke dileme. Je pa dejstvo, da očitno kolega Nemec ni uspel v eni uri argumentirane razlage temu slediti. Kajti sicer ne bi potem, ko je gospod Logar končal, vprašal o čem je pravzaprav gospod Logar govoril in kaj se je to nanašalo na gradivo. Kaj takšnega? Res neverjetno. </font><br/>
<font size="4">	Tukaj za intermenco bi se dotaknil še tega. Jaz sem poslušal ministra ob njegovem uvodnem izvajanju in sem tudi spremljal odzive opozicije. Najprej je bilo malo hihitanje. Potem je bilo zavijanje z očmi. Čez nekaj deset, dvajset minut pa samo še strmenje v mizo in v tla. Meni to veliko pove. Mislim, da ta osebna mimika tudi marsikaj pokaže. </font><br/>
<font size="4">	V nadaljevanju pa še nekaj besed o kul razpravi, ki to ni bila. Sicer določene točke so morda vendarle nekoliko širše kot je sklic današnje seje, ampak nisem jaz tisti, ki je s tem začel in mislim, da je vseeno prav, da se jih pokomentira, kajti današnja razprava je tudi v določenih točkah bila nekoliko širša.</font><br/>
<font size="4">	Ena je dilema, ki se v tem Državnem zboru večkrat pojavi. To je dilema ali ima neka stvar vpliv ali neka stvar nima vpliva. Tukaj je v redu, da smo konsistentni, ko to povemo oziroma ko o eni zadevi govorimo. Na eni strani imamo nek twit, na drugi strani pa imamo obiske, uradne pogovore med zunanjimi ministri</font><br/>
<br/>
<b><font size="4">68. TRAK: (ES) 20.35</font></b><br/>
<br/>
<font size="4">	(nadaljevanje) ali pa predstavniki diplomacije, recimo razne sejme, forume itd. Mislim, da ni potrebno imeti dva doktorata, da ugotoviš kaj je pomembno in kaj ni pomembno. Tukaj je zadeva popolnoma jasna. Na eni strani imamo nek twit, na drugi strani pa imamo aktivno, proaktivno diplomatsko zunanjo slovensko politiko v zadnjih osmih mesecih lahko rečem. </font><br/>
<font size="4">	Očitano je bilo tudi, da je zaradi tega ker Slovenija aktivno deluje v mednarodnih odnosih in ker želi sooblikovati prihodnost Evropske unije, da se je sedaj s tem pismom, v katerem je predsednik Vlade Republike Slovenije pozval h kompromisu, da smo si pa sedaj v Evropski uniji ali pa širše pridobili cel kup nasprotnikov in nas bodo sedaj po strani gledali. Spoštovane in spoštovani, jaz verjamem, da kljub temu, da vas mogoče ni v dvorani, pa da si boste to sejo pogledali ali pa jo spremljate iz svojih pisarn, kaj pa drugega je demokracija kot izmenjava stališč in skozi dialog, skozi izmenjavo argumentov, da se pride na koncu do najboljše rešitve. In to proaktivno slovenska zunanja politika, minister Logar in predsednik Vlade počneta. </font><br/>
<font size="4">	Govora je bilo tudi o nastopu nekdanjega predsednika Vlade oziroma nenastopu v Evropskem parlamentu in potem tudi neko opravičevanje itd. Ne predstavljam si kako nek politik, ki v časih, ko so se delile funkcije na evropskem nivoju, pove, da on ni tisti, ki bi mogel misliti in da se bo že prilagodil, da bo dobil drugo morda celo tretjo priložnost, da ga bodo prosili: »Prosim, nastopi v Evropskem parlamentu.« Jaz si tega ne predstavljam. </font><br/>
<font size="4">	In tukaj, da mogoče povem v slogu kolega poslanca Prebila, ki je pred tem govoril. Mogoče to ni ravno tisto, s čimer bi se v opoziciji strinjali ali pa v Listi Marjana Šarca strinjali, ampak pač morate zagovarjati, ker je bil pač to vaš predsednik. </font><br/>
<font size="4">	Potem je bilo danes govora tudi o medijih in obračunavanju z njimi. Ponovno podtikanje, da Vlada Republike Slovenije obračunava z mediji itd. V isti sapi pa v Listi Marjana Šarca ste danes obračunali z Novo 24 TV. Očitate eno, delate pa isto. S tem, da je tukaj ena velika razlika. Vlada ne obračunava z mediji. Pa ko očitate to, sami očitno to počnete. Pa še ena velika razlika je tudi pri medijih. Kakšna je politika zasebnega medija je pač njihova politika. Medtem pa, ko pri javni nacionalni televiziji je pa to nekaj povsem drugega in mora biti v službi vseh državljank in državljanov Republike Slovenije. </font><br/>
<font size="4">	Danes smo slišali tudi, da oblast ima v Sloveniji ljudstvo.  Seveda. Kdo pa? Oblast ima v Sloveniji ljudstvo in s svojo voljo jasno demokratično izrazi na vsakih volitvah. In na zadnjih parlamentarnih volitvah je z veliko razliko zmagala Slovenska demokratska stranka, ki je pred meseci izoblikovala tudi parlamentarno koalicijsko večino in sedaj vodi vlado z ostalimi parlamentarnimi strankami koalicije. In v čem je problem. Vi skozi govorite, da ima oblast ljudstvo. Seveda ima oblast ljudstvo. In ta namigovanja so res pritlehna. </font><br/>
<font size="4">	Preden nadaljujem bi še dve, tri besede namenil, ne vsebini, ki je bila v zadnjih urah izrečena, ampak bolj kar se veže samega procesa. Nedolgo nazaj, nekje 30, 40 minut nazaj, ko je minister Logar zapustil to dvorano, je kolegica Tomić v svoji razpravi dejala, da minister Logar pa niti ne želi poslušati kaj ima ona za povedati. Pa temu ni res. Minister Logar je bil zunaj, zato ker ga je kolega Nik Prebil, ki je denimo tudi eden od dveh predlagateljev današnje seje, prosil za neko razpravo in sta se zunaj pogovarjal. Mislim, da je kolega Prebil to tudi gospe Tomićevi povedal. Ampak samo za vse gledalke in gledalce, ki to sejo spremljate in seveda tega dogajanja znotraj parlamentarne dvorane niste mogli videti.</font><br/>
<font size="4">	Ob tem bi dve ali tri besede samo še to namenil, da v zadnjih osmih mesecih odkar sem poslanec sem dostikrat priča temu, da neka podtikanja ja pa je nekdo v dvorani, pa ni nekdo v dvorani, </font><br/>
<br/>
<b><font size="4">69. TRAK: (ES) – 20.40</font></b><br/>
<br/>
<b><font size="4">	</font></b><font size="4">(nadaljevanje) pa ni nekdo v dvorani. Poglejte, poslanke in poslanci lahko spremljamo sejo tudi iz svoje pisarne, lahko jo spremljamo preko interneta, preko telefona, preko računalnika ali pa preko radia, ki ga imamo v pisarni. Glede na to, da smo v času epidemije tudi vsak preceni koliko se bo izpostavil in koliko ne. </font><br/>
<font size="4">	Sedaj pa bi prešel na tisto pravzaprav bistvo današnje vsebinske razprave in tista nekako dva glavna poudarka iz pisma predsednika Vlade Republike Slovenije. Gre za obsežno pismo, za katerega si je definitivno vzeti čas in si ga prebrati, morda tudi večkrat, ker so res vsebinski poudarki in kot očitno bi lahko rekel, da marsikdo izmed teh predlagateljev si tega pisma, mislim, niti ni prebral v celoti. Pa bi bilo dobro, da bi si ga večkrat. Zato si bom dovolil, da bom vendarle prebral nekaj besed predsednika Vlade Janeza Janše, ki jih je napisal v tem pismu. In sicer v prvem kontekstu gre glede pomembnosti dejanske implementacije dogovora, ki so ga dosegli na julijskem zasedanju Evropskega sveta glede večletnega finančnega okvira in pa Evropske unije naslednje generacije. Predsednik Vlade Republike Slovenije je v tem pismu, ki ga danes obravnavamo zapisal takole, citiram: »Julijski dogovor Evropskega sveta o večletnem finančnem okviru in Evropski uniji naslednje generacije je bil v središču našega skupnega odziva resnično zgodovinski dogovor in izraz enotnosti kot ga še ni bilo.« Konec citata, naslednji citat: »Na dramatičnem zasedanju Evropskega sveta julija smo po velikih naporih dosegli soglasje o robustnem finančnem okviru za odpravo posledic epidemije. Nedavni poskus uskladitvenega dogovora med Svetom EU in Evropskim parlamentom pa to soglasje ruši.« In še tretji citat v kontekstu tega, izredno pomemben, citiram: »Dilema je pred nami je zelo preprosta. Spoštovanje julijskega dogovora je odgovorno ravnanje do dobre prihodnosti Evropske unije. Nespoštovanje pa ravno obratno.« Konec citata. </font><br/>
<font size="4">	Na tej točki se sprašujem, danes smo več ur poslušali, da predsednik Vlade zavira dogovor na Evropskem svetu, da predsednik Vlade Republike Slovenije podpira Madžarsko in ali Poljsko. Pa temu ni tako. Predsednik Vlade Republike Slovenije se je zavzel za to, da bi že dosežen kompromis na ravni Evropske unije dejansko tudi implementirali. Tukaj pa, kot je povedal že minister Logar, govorimo o 12 milijardah za Republiko Slovenijo v tem večletnem finančnem okviru, ki graja sedem let. Torej 6.000 evrov nekje na prebivalca Republike Slovenije. Seveda kot je je prej govorila gospa Tomić ne gre, da bo vsak prebivalec Slovenije dobil 6.000 evrov na račun, ampak se to odraža v številnih projektih in zgodbah, ki se peljejo na državnem in tudi seveda na lokalnem nivoju. </font><br/>
<font size="4">	In še druga dilema, ki je nekako tudi osrednja v današnji razpravi se pokazala, gre pa glede vladavine prava. Pa bom tudi citiral. Tukaj gre za enega ali dva citata. Takole, citiram: »Slovenija podpira spoštovanje vladavine prava v vseh primerih tudi pri inštrumentih MFF in RRF brezpogojno, brez dvojnih meril.« Torej pri večletnem finančnem okviru in Evropski uniji naslednje generacije. Sedaj pa vi meni povejte kdo je rekel, da Slovenija ne upošteva ali ne spoštuje ali ne daje na prvo mesto vladavine prava. In takole potem predsednik Vlade Janez Janša nadaljuje, citiram: »Ob spoštovanju pogodbe o Evropski uniji upoštevanje, da o pravu oziroma kršitvah tega odloča neodvisno sodišče in ne kakršnakoli politična večina.« Toliko, da povsem razjasnimo dilemo glede pomembnosti vladavine prava in tistega, kar je konec koncev eksplicitno napisal predsednik Vlade Republike Slovenije. </font><br/>
<font size="4">	Prepričan sem, da vsi v tem hramu demokracije, da vsi, ki ste tudi podpisali konec koncev sklic </font><br/>
<br/>
<b><font size="4">70. TRAK: (ES) – 20.45</font></b><br/>
<br/>
<b><font size="4">	</font></b><font size="4">(nadaljevanje) današnje seje, da znate brati. In potem sta samo dve opciji ali berete ful prehitro ali pa lažete. </font><br/>
<font size="4">	Iz tega kar sem povedal, opažam še posebej izrazito od kar sedim v tem Državnem zboru, je pa res, da je to mogoče razbrati tudi z današnje razprave, da ste očitno nekateri iz opozicije obsedeni z Janezom Janšo. Problem imate z Janezom Janšo, problem imate s Slovensko demokratsko stranko, pa verjetno imate še s čim problem. Ampak bodite iskreni. Dajte priznati, da vi bi si želeli imeti takega ministra kakor je dr. Anže Logar v svojih vrstah, v svoji stranki. Ampak hvala bogu minister Logar ima kriterije. In vesel sem, da je minister Logar iz kvote Slovenske demokratske stranke, predvsem pa sem vesel, da ima Republika Slovenija ministra, ki je sposoben, ministra, ki je proaktiven. In to se odraža tudi na mednarodnem parketu.</font><br/>
<font size="4">	Sedaj bom navedel dva oziroma tri citate, ki so odmevali potem, ko je to pismo nenazadnje prišlo v javnost na mednarodnem parketu. Citiram: »Slovenski premier Janez Janša je vnovič vse pozval naj si prizadevajo najti kompromis, kar si seveda želi tudi nemško predsedstvo.« To je dejala Angela Merkel in zelo povedno kaj si misli o tem pismu, o tej pobudi predsednika Vlade Republike Slovenije. </font><br/>
<font size="4">	Potem predsednik Evropskega sveta je dejal: »Nadaljevali bomo razpravo, da najdemo sprejemljivo rešitev za vse.« In točno to je tisto, kar je predsednik Vlade Republike Slovenije v tem pismu pozval. </font><br/>
<font size="4">	Prav tako je zgovorna izjava ministra za zunanje zadeve Nemčije, ki je dejal v smislu, da Slovenija predsedujoči državi Nemčiji je v pomoč. </font><br/>
<font size="4">	Prepričan sem, da če bi bile te tri izjave nasprotne, da bi kritizirale predsednika Vlade Republike Slovenije, da bi vsi iz opozicije v tej dvorani te izjave citirali. Pa ne enkrat. Ampak to očitno za vas ni problem, ker namesto pač navajanja dejstev pač lažete. </font><br/>
<font size="4">	Pa da se vrnem oziroma nekako sklenem svojo razpravo. Minister za zunanje zadeve dr. Anže Logar in predsednik Vlade Republike Slovenije Janez Janša proaktivno delujeta tudi na mednarodnem parketu. In to se odraža seveda tudi pri ugledu naše države. Lahko rečemo, da je aktivna pravzaprav celotna vlada. In konkretno lahko povem kako. S sprejemanjem protikorona paketov, šest protikorona paketov smo tudi že sprejeli v tem Državnem zboru v tem relativno zelo kratkem času. Sedmi je v pripravi. Poglejte si po drugih državah članicah koliko paketov so pripravili in sprejeli, poglejte si kakšen je obseg teh paketov glede na velikost posamezne države članice in glede na število prebivalcev v posamezni državi članici. In ravno ta pristop Republike Slovenije Vlade Republike Slovenije nas uvršča med tiste, ki se najbolje soočamo s pandemijo, z epidemijo korona virusa. In temu pričajo tudi dobre bonitetne ocene in to, da so bili ukrepi Vlade Republike Slovenije usmerjeni ciljno v slovensko prebivalstvo in v slovensko gospodarstvo. Tega ne more zanikati nihče. Temu ne more oporekati nihče. Ljudje so dobili več milijard pomoči. V zgodovini celotne države ni bilo takšne intervencije, ki bi tako zelo pomagala ljudem in je pomagala. Je pa res, da je epidemija še vedno, sedaj smo sredi drugega vala, in dejansko je od vseh nas odvisno kako dobro in uspešno se bomo s to epidemijo soočali. Vlada pa dela in vlaga vse napore, da bo čim bolje in čim hitreje. </font><br/>
<font size="4">	Spoštovane in spoštovani, veseli me, da slovenska zunanja politika končno ne predstavlja zgolj sledenja velikim ali pa velikim, ampak da slovenska zunanja politika, če se tako izrazim, </font><br/>
<br/>
<b><font size="4">71. TRAK: (ES) – 20.50</font></b><br/>
<br/>
<font size="4">	(nadaljevanje) misli, dela in aktivno sooblikuje. Kajti v Evropski uniji, spoštovane in spoštovani, so se države članice, ne glede na svojo velikost, ne glede na število prebivalstva enakopravne in iz tega izhajajoč pomeni, da lahko vsaka država članica pomembno vpliva k sooblikovanju prihodnosti. </font><br/>
<font size="4">	Spoštovane in spoštovani, res pa je, da je to odvisno od tistih, ki državo članico predstavljajo. Tukaj pa smo videli tudi na današnji seji zelo velik razkorak med neko drugo vlado in aktualno vlado, ki jo predstavlja kot premier predsednik Vlade Janez Janša, ki v mednarodnem merilu s svojimi bogatimi izkušnjami uživa velik ugled. Torej, ta vlada ne čaka, da bodo drugi mislili namesto nje, da bodo drugi odločali namesto nje. Ampak ta Vlada misli, dela in sooblikuje, je proaktivna pri reševanju tako domače problematike kot seveda v udejstvovanju Slovenije na mednarodnem parketu. In to je tista prava pot, na katero smo preprosto lahko ponosni. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK:</font></b><font size="4"> Hvala kolegu Ferjanu za razpravo. Naslednji ima besedo gospod Ljubo Žnidar, pripravi se gospa poslanka Mojca Škrinjar.</font><br/>
<br/>
<font size="4">	</font><b><font size="4">LJUBO ŽNIDAR (PS SDS):</font></b><font size="4"> Hvala lepa. Oba predsedujoča, spoštovani minister, kolegice in kolegi! </font><br/>
<font size="4">	Naj najprej izrazim svojo izjemno zadovoljstvo. Prvič sem bil zelo zadovoljen, ko sem dobil na mizo tole gradivo za sklic nujne seje. Če ima gradivo naziv nujna seja, to pomeni, da gre za izjemno pomembno zadevo, temo, stvar itd. In to nujno sejo so sklicale štiri opozicijske stranke LMŠ, SD, Levica in SAB in ko sem prebral v treh minutah in pol tole celotno gradivo, kjer je tri strani uvodnega sklica in potem v nadaljevanju je samo devet časopisnih izsekov. To je celotno gradivo nujne seje. Imel sem tak občutek, kot da v rokah držim milni mehurček. Saj poznate tisto zgodbo kako se konča z milnim mehurčkom. Tako lahko je bilo to gradivo oziroma je še vedno. </font><br/>
<font size="4">	Danes moram izraziti še drugo zadovoljstvo. Po vsej tej razpravi, ki sem jo danes poslušal ves čas, kajti s strani predlagateljev opozicije, nisem danes slišal niti enega argumenta, niti enega argumenta. Njihovo razpravo je moč zaključiti v treh besedah. Kritika aktualne Vlade in kritika proti predsedniku Vlade. Samo to je bila danes tema. Niti enega argumenta. </font><br/>
<font size="4">	V dobri uri pregleda evropske politike slovenske strani in tudi obratno, ki jo je podal in zelo jasno argumentiral, jaz bi rekel z 127 argumenti, minister dr. Anže Logar, tretjino tega smo lahko dejansko argumentirano spremljali tudi na monitorju, potem pa lahko oceniti kakšno je bilo tu ravnotežje. In to me je navdajalo s posebnim veseljem in jaz bi še nekako apeliral na levico, jaz bi se ji zahvalil za ta današnji sklic in bi apeliral na njih, da naj še vsake toliko časa oziroma čimvečkrat skličejo tako sejo, kajti s takimi temami in s takimi sejami rejting aktualni Vladi bistveno hitreje raste kot bi to bilo, bi rekel, v nekih normalnih razmerah. Z takim pristopom, z neargumenti iz eno in isto </font><br/>
<br/>
<b><font size="4">72. TRAK: (MK) – 20.55</font></b><br/>
<br/>
<font size="4">	(nadaljevanje) kritiko. Še več takih sej in seveda pohvala vsem predlagateljem, da so to današnjo sejo sklicali, zahvala opoziciji. Zdaj bila je razprava ali so predlagatelji, to se pravi opozicija to pismo predsednika Vlade razumeli ali ga niso razumeli. Jaz vam zagotavljam, da so ga izjemno dobro razumeli. In s tem so videli, da se je predsednik Vlade Republike Slovenije prvič postavil v enakovredni status vseh 27 članic Evropske unije. Kajti vsi predsedniki se morajo enakovredno ne glede na velikost, ne glede na finančno moč enakovredno postaviti v strategijo prihodnosti Evrope. Če se samo omejim, kar je najbolj bistveno v tem pismu je na prihodnost Evrope v naslednjih sedmih letih in njihov finančni proračun, večkrat je bilo danes poudarjeno, govorimo o 12-ih milijardah za Republiko Slovenijo in nekje o 1800 milijardah za celotno Evropsko unijo. Veliki denarji so to. In tukaj so velika vprašanja, kakšna bo pot Evropske unije v teh naslednjih letih. In prav je, da so tukaj vsi predsedniki Evropske unije enakovredni, da podajo predloge, sugestije, kakšna naj bo prihodnost in to je skrb za prihodnost tudi naše Republike Slovenije in to se opozicija zelo dobro zaveda in danes je bil njihov izključni namen interpretacijo tega pisma predstaviti v popolnoma drugi luči, kot da je to škodljivo za Slovenijo kot da je to, celo tukaj neke izseke novinarjev seveda, ki so bili usmerjeni iz opozicijske strani prikažejo, kako je to škodljivo in tako naprej. Pa eni zelo dobro vedo, da je to koristno. In zelo dobro vedo, da predsednik Vlade gospod Janez Janša ni bi rekel, nima take slabosti kot jo je imel prejšnji predsednik Vlade gospod Marjan Šarec, ki vemo, da je 27. januarja vrgel puško v koruzo. Niti toliko ni bil, da bi svojim poslancem povedal, aha, jutri bom odstopil iz položaja predsednika Vlade. Pa bi rekel, nimam več časa za to politiko, grem s to puško v koruzo divje prašiče loviti. Zdaj pa je vrgel tisto puško v koruzo, tista puška je zarjavela, koruznico so poželi, divji prašiči so tudi ušli. Ne, tak predsednik, ki ga imamo sedaj, predsednik Janez Janša, tak predsednik ni. Treba se je enakomerno postaviti in dati svoj glas za prihodnost Evropske unije. Kajti mi smo enakovredna članica ravno tako kot vseh 27 članic, ki sestavljajo to našo veliko državo, ki ji rečemo Evropska unija. Tako, da na koncu bi rekel zahvala opoziciji in seveda s tem zelo dobro se še bolj utrjuje vladajoča koalicija, kot bi se v normalnih razmerah in jaz verjamem, da bomo zelo dobro poskrbeli za prihodnost Evropske unije s trdnostjo, z nastopom in dejansko z dejanji, ki bodo pripomogli, da bomo dejansko tudi upravičili in na koncu koncev pridobili teh 12 milijard, da bomo lahko ustvarjali tako na infrastrukturnem in na vseh drugih človeških dejavnikih, ki jih vsak človek potrebuje, tako da verjamem v prihodnost in samo trdnost, samo trdnost je naša prihodnost. S slabostjo se ne pride nikamor. Hvala. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala poslancu Žnidarju za razpravo. Besedo predajam gospe poslanki Mojci Škrinjar, za razpravo se naj pripravi še gospod Moškrič Janez. </font><br/>
<br/>
<b><font size="4">73. TRAK: (MK) – 21.00</font></b><br/>
<br/>
<font size="4">	</font><b><font size="4">MOJCA ŠKRINJAR (PS SDS): </font></b><font size="4">Hvala lepa. Najprej hvala gospod predsednik, gospa predsednica odbora. Hvala za to korektno, vljudno argumentirano vodenje. To me navdaja z upanjem, da še živim v neki normalni državi. Če bi poslušala zgolj besede, ki smo jih slišali prej s strani Levice, potem se res vprašam, ali smo še normalni ali ne. Danes je gospod Bandelli po twitterju napisal, da smo vsi iz desnice golazen. Hkrati smo slišali žaljivke, da je naš predsednik Vlade hegemon, da govorimo bedarije, da zunanji minister nosi nagobčnik in poslanka Sukič je pela litanije ministru za zunanje zadeve kot bi bil smrkavec, med tem ko si je zapisoval pripombe, da bi lahko argumentirano odgovoril, ga je zmerjala, kaj ne posluša, kaj ne posluša kot bi bil v prvem razredu. Počutila sem se zelo žalostno. Pri tem pa imamo sejo, ki je dejansko nepotrebna. Zakaj? Zato, ker je glavna točka te seje pismo, ki ga ni v gradivu. V gradivu ni pisma, je nekaj člankov, ki govorijo o pismu in govorijo napačno o pismu. Gre za napačno interpretacijo in ne razumem ali gre za nerazumevanje ali zlonamernost, glede na to, kar sem prej slišala, pa mislim, da gre bolj za zlonamernost kot nerazumevanje, čeprav je tudi nerazumevanje bilo danes dosti slišati ali neznanja v tej dvorani. Ker ni argumentov, se čas maši s stvarmi, ki nimajo nobene zveze z današnjim sklicem. Poslanci pa uporabljajo mašila in pa besede vse, povsod, izjemno. Ne povedo pa kaj vse, pa kje povsod in kaj je bilo tisto izjemno. Zavajanje, stališče, Vlada dela napake, nezakonitosti, ampak nihče pa ne pove, kakšno napako je naredila in kakšne so nezakonitosti. To se reče gre samo za natolcevanje. Poslušali smo odvetništvo o gospodu Joe Bidnu, torej Američani si volijo svoje predsednike, mi si volimo svoje, jaz ne vem zakaj je treba se tako ubadati s tem, kdo je bil tam izvoljen, kdo ni bil. To bomo že izvedeli in ne glede na to, kdo je tam predsednik me veseli, da je naš predsednik Vlade in naš zunanji minister ponovno, da sta ponovno in cela Vlada, da so ponovno vzpostavili stike z Združenimi državami Amerike. Žalosti me, da smo imeli Slovenko za prvo damo v preteklih letih, pa žal tega nismo izkoristili. Resnica je pač drugačna kot so jo predstavili sklicatelji te seje, pismo, ki so ga kriminalizirali je ravno nasprotno. Predsednik Vlade je vzpostavil točno to, da Slovenija spoštuje vladavino prava in v Evropski uniji so to pismo sprejeli z odprtimi rokami. Gospa Merkel je jasno povedala, da je hvaležna za to, da je predsednik Vlade aktiven pri reševanju spora, nemški zunanji minister pa ravno tako. Gre za 12 milijard, ki jih bo samo Slovenija lahko črpala iz evropskih fondov, gre tudi za Erasmus program, ki ga uživajo vsi študentje in pa tudi, ki ga lahko uživajo vsi študentje, ki ga lahko uživajo tudi srednješolci pa učitelji, gre za izmenjavo študentov, učiteljev, dijakov, gre za ogromen denar, ki je v igri in to seveda nikakor še ni vse. Vse to je na kocki zaradi nekega nesporazuma in ta nesporazum je želel pomagati naš predsednik Vlade reševati in mislim, da ga bo tudi ob sodelovanju vseh drugih </font><br/>
<br/>
<b><font size="4">74. TRAK: (NB) – 21.05</font></b><br/>
<br/>
<font size="4">	(Nadaljevanj): akterjev tudi uspešno rešil. V to sem prepričana. Nevmesno se mi zdi tisto kar je gospa Divjak govorila o čestitki našega predsednika Vlade, gospodu Trumpu. Zdaj jaz lahko razumem, gospa Divjak ne razume dobro angleško, ampak za to obstaja zdravilo, če nečesa ne razumeš, lepo prekopiraš, vstaviš v Googlov prevajalnik in ti prevede in seveda potem bi vedela, da tisto kar govori, ne drži. Resnica je tudi ta, da če se govori o napakah naše Vlade in pa nezakonitostih, niso povedali prav nič o tem, ponudili nobenega dokaza, dosežki te Vlade pa so zdaj že sedmi paket pomoči. Moram povedati, da imam nove iz Nemčije, torej ene najbolj razvitih držav na svetu, kjer samostojni podjetniki še od tega jesenskega zaprtja niso dobili nobene pomoči in mislim, da smo v tem smislu boljši. Bil je sprejet rekordni proračun, slovenski proračun za leto 2021 in tudi naprej. Ocena o finančnem stanju oziroma o kondiciji naše države glede investicij so odlične, če beremo novice agencije Mudis in hkrati v zadnjem četrtletju je ocena rasti največja v Evropski uniji. Če so to napake, si lahko pač ali pa nezakonitosti, si lahko vsak sam predstavlja. Nekatere je zmotil izraz ukradene volitve. Zelo jasno je kdo je ukradel volitve 2014. To je krivec za to, je prav odsotnost vladavine prava na neznanem mestu ne vemo kaj, ne vemo kdaj in Ustavno sodišče je lepo povedalo, da to ni bilo ravno zgled prava. Tako kot danes ni gradiva o katerem bi lahko razpravljali, tako je takrat umanjkala vladavina prava. In če si kdo želi, si lahko želimo mi, da bi imeli državo in pa širšo države, Evropsko unijo, kjer bi res vladalo pravo. Samo o tem ali je nekaj pravno ali ni pravno, pač se ne odloča s preglesovanjem, o tem odločijo strokovnjaki in to je Evropsko sodišče. Jaz mislim, da naš zunanji minister dela odlično in več kot odlično. Mislim, da naš predsednik dela odlično in mislim, da cela Vlada dela v teh okoliščinah odlično. In velika laž je tisto kar je prej povedala gospa Violeta Tomić o največji smrtnosti pri nas ni res. Smrtnost je prevelika vedno, ampak v resnici je precej manjša in na dnu, kar se tiče številk, smo na dnu smrtnosti. Treba je izraziti vse priznanje tako Vladi kakor tudi zdravniškemu osebju in pa vsem tistim, ki se držijo in držimo ukrepov. Mislim, da je ta seja pravzaprav dobrodošla, zato da povemo v resnici kako dobro dela naša Vlada. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala kolegici Škrinjar. Besedo ima gospod poslanec Moškrič Janez, pripravi se naj Kepa Franc. </font><br/>
<br/>
<b><font size="4">	MOŠKRIČ JANEZ (PS SDS):</font></b><font size="4"> Lep pozdrav vsem prisotnim, posebej gospodu ministru. Hvala lepa za besedo. </font><br/>
<font size="4">	Naj začnem takole, če bi sedanja opozicija bila tako aktivna v času, ko je bila v Vladi, potem jaz danes ne bi tukaj sedel, bi verjetno doma bil s svojo družino, podobno verjetno tudi gospod minister. Ker pa jim ni to uspelo v času vladanja in ker sovraštvo in hujskaštvo ne moreta biti </font><br/>
<br/>
<b><font size="4">75. TRAK: (NB) – 21.10</font></b><br/>
<br/>
<font size="4">	(Nadaljevanj): osnova za koalicijo, imamo to kar imamo. Opozicijo, ki temelji zgolj na sovraštvu in hujskaštvu, trde besede, vendar ko me označijo za golazen, mene, moje kolege, mojega predsednika, je to še mala beseda. Pa preidimo na temo. </font><br/>
<font size="4">	Zato, ker so tako aktivni, so sklicali eno od sej, ki je podobna tudi preteklim in se glasi takole:  ravnanje predsednika Vlade Republike Slovenije, Janeza Janše, ki so v nasprotju s strateškimi usmeritvami zunanje politike Republike Slovenije in poslabšuje ugled Republike Slovenije v mednarodnih odnosih. Se pravi, že v samem sklicu so navedli trditev, ki je težka, ampak to je zgolj njihov namen, tako kot ostale seje. Namreč danes, ko smo začeli to sejo, so imeli hude težave. Zakaj? Na začetku so imeli težave, ker jim ni uspelo pridobiti enega strokovnjaka na, bomo rekli, iz evropskega parketa, ki bo to njihovo trditev nam danes obrazložil. Zato tisto dogovarjanje v zvezi z bivšim predsednikom, ki je želel preko elektronskih medijev, je zgolj nekako opravičevanje. Niso uspeli niti enega strokovnjaka pridobiti. Druga zadeva pa je, ob nastopu gospoda ministra, dr. Anžeta Logarja, se jim je pa še zadnja slika podrla. Namreč v eni uri je minister strnil celotno zgodbo te Vlade na področju zunanje politike kjer je predstavil tudi razliko s prejšnjo zgodbo naše zunanje politike in vsakemu, ne samo nam, je bilo jasno, da so razlike očitne, da je zunanja politika od 13. marca letošnjega leta, kljub težkemu času, ko je težko izvesti mednarodno sodelovanje, desetkrat, stokrat bolj aktivna kot v času, ko je bilo vsega vse možno potovati po celem svetu in se pogovarjati s celim svetom. </font><br/>
<font size="4">	Če preidem na konkretne ugotovitve, lahko mi je popolnoma jasno zakaj so potem izrabili manjši spor v zvezi z vodenjem seje zato, da so zapustili to sejo. Ker argumentov ni več, težko nekaj ubranijo kar je bilo z dokumenti predstavljenimi tudi na zaslonu današnjega dne, vse obvrženo. Pa vendar so še nekaj časa vztrajali, vztrajali, vztrajali, potem pa so zapustili to sejo. Ne se bati, kolega, ker teh sej je napovedanih še več. Še večkrat bo treba tej javnosti povedati, da je Vlada, ki dela, ima potem argumente, da se jih lahko komentira. Ampak če komentiraš tako kot je bilo ta sklic, ko je 17. novembra letošnjega leta, poslano pismo v Evropsko skupnost, na ključne akterje že dobilo svoj odmev na novinarskem parketu v medijih, takoj drugega, bom rekel, drugi dan, 18. novembra in že 19. novembra je ta sklic po tej nujni seji. Se pravi, v 48. urah je naša opozicija že ugotovila, da je s tem pismom nekaj hudo narobe, brez da bi ga sploh slovenska širša javnost bila seznanjena z njim, brez da bi si dobesedno prebrali, tudi kot je minister povedal, to pismo vsebuje tudi še nekaj dokumentov zraven, tako hitro in preden se je kakšen evropski voditelj   </font><br/>
<br/>
<b><font size="4">76. TRAK: (NB) – 21.15</font></b><br/>
<br/>
<font size="4">	(Nadaljevanj): ali pa institucija, sploh odzvala. Tako hitro so hiteli s tem sklicem te izredne seje, samo zato, da med ljudmi v času, ko se ukvarjamo z mnogo bolj pomembnimi stvarmi, ker namreč življenje je najpomembnejše, ustvarjajo nemir. In to je tisto kar ji moramo očitati, hujskaštvo in sovraštvo. To je nekaj najhujšega v času miru. Zaradi tega nastanejo vojne, zaradi tega nastane prepir. In to je žalostno. To je žalostno. Tem za pogovor ali pa za razgovor, za debato med opozicijo in koalicijo v tem parlamentu je ogromno, te ki so pomembne, se pravi, finančne in tisti, ki se jih lahko prilagaja. Pa vendar gredo določene teme hitro mimo, na določene pa se opozicija obesi in iz tega dela hud nemir. Jaz upam, da smo danes, predvsem minister, uspel predstaviti argumente, da je Slovenija kljub svoji majhnosti pomemben del te naše skupne skupnosti, ki se imenuje Evropska unija in ravno zato je prav, da vsak kar pripore vsak od članov te skupnosti, da pripomore, da se zadeve skupnega pomena rešujejo na dialogu, na konsenzu, na dogovoru. Dogovori so več fazni. To nam je že vsem jasno. In če je na določeni fazi dogovor sprejet, se potem prenese na drug nivo in lahko se seveda vmes tudi kaj zaplete. Vedno pa je potrebno upoštevati tiste, ki zagovarjajo to, da so naše Evropske vrednote ali pa predniki, naši evropski predniki ne bili, bom rekel, da niso bili nazadnjaški, kar nekateri hočejo povedati. Se pravi, če rečemo, da smo, da velja samo nekaj kar je v svetu ali pa v Evropi kar je moderno, kar je danes, ne, velja preteklost in velja sedanjost in preteklost naše skupne Evrope je treba združiti s sedanjostjo in tukaj se včasih pojavijo težave. To sam vidim temu tako in dajmo, da se bo sedanjost, modrost, temelj, korenine Evrope združile s sedanjostjo z današnjimi potrebami in temu vidim, da sledi tudi naš predsednik Vlade skupaj z Ministrstvom za zunanje zadeve in se jim za to zahvaljujem. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala poslancu Moškriču za razpravo. Besedo predajam gospodu Kepa Franc, pripravi se naj gospod Doblekar Boris. </font><br/>
<br/>
<b><font size="4">	KEPA FRANC (PS SDS): </font></b><font size="4">Hvala za besedo, predsedujoči. Lep pozdrav ministru za zunanje zadeve, ostalim gostom, kolegicam, kolegom! </font><br/>
<font size="4">	Danes imamo ta skupni odbor sklican zaradi nekega pisma, razlog pa ni v vsebini pisma, po katere se je še gospa Merklova pozitivno odzvala, in zraven še povabilo našega predsednika Vlade k pomoči pri komunikaciji in razrešitvi zadev med članicami Evropske unije. Tudi današnji pokazatelj vabila je od povabljenih, 9 povabljenih se je opravičilo, to je, katere je vabila opozicija. Da se razdeli na koncu prepotreben denar za pomoč po Covidu in shemi proračunov, to je sedemletno proračunsko obdobje. Cilj današnjega sklica je pa drugje, poniževanje predsednika Vlade in same Vlade. Izgovori o vladavini prava, po pritiskih na medije, na tako imenovane javne medije. Kot je zadnjič povedal za evropski parlament gospod Zver, je v Sloveniji razmerje tako, da je trenutno 10 % </font><br/>
<br/>
<b><font size="4">77. TRAK: (NB) – 21.20</font></b><br/>
<br/>
<font size="4">	(Nadaljevanj): medijev približno ima v navednicah, tako rekoč desna sredina ali sredina, 90 % pa bivši režim oziroma leve stranke oziroma / nerazumljivo/. </font><br/>
<font size="4">	Poglejmo še trenutno razmerje o lastnikih medijev, današnja. Imamo časopis Delo, ki ga ima v lastništvu gospod Petrič, ki se ukvarja z gradbeništvom in z rezervnimi deli za avtomobile. Gospod Petrič je ta časopis moral kupiti. Zakaj ga je moral kupiti, pa mogoče še sam ne ve za kaj. Časopis večer, lastnik bivši tajkuni Hakel in gospod Todorović, večinsko shemo ima gospod Odlazek, od športnih časopisov pa, in več deset radijskih frekvenc v slovenskih plus gospod Oblak. Da govorimo o javni televiziji, tudi RTV, katerega smo prisiljeni plačevati vsi Slovenci. Nenehni napadi na stranke koalicije preko javne televizije, na stranke Desus, SMC, NSi, SDS. Načrtno v oddajah Tarča, na dnevnikih, ni več normalnih političnih razprav in tehtnih razprav, ampak nenehni napadi. Novinarka zvečer opravlja kao delo voditeljice, zvečer pa vabi na zbiranje petkovih biciklistov in to naj bi bila javna televizija, to naj bi bila javna voditeljica. Očitek, da zunanja politika ne deluje dobro, da ni pravilno orientirana, enostavno ni res. Toliko stikov kot je bilo sedaj sklenjenih od vstopa te Vlade, od spomladi, že dolgo ni bilo. Obiski po evropskih državah, predvsem pa najvažnejši je bil letošnji obisk zunanjega ministra, ameriškega, po 23. letih in drugih stikov v svetu. Kot je danes povedala tudi Evropska poslanka gospa Tomčeva, gospod Janša je poznan priimek na Evropske, političnem parketu po pozitivnih zadevah. Prepričan sem, da bi v teh hudih časih ne bi bilo potrebno sklicevati takih odborov kakor je danes. Zdaj je čas, da koalicija in opozicija stopita skupaj, da prebrodimo ta virusni čas in se življenje vrne v normalne tirnice. Prepričan sem, da bo predsednik Vlade z zunanjimi ministrom in ministrsko ekipo dobro vodil naslednje leto predsedovanje Evropske unije, podobno kakor je to storil že enkrat v preteklosti. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala poslancu za razpravo. </font><br/>
<font size="4">	Besedo ima poslanec gospod Doblekar, naslednji kot zadnji prijavljeni se naj pripravi gospod Jože Horvat. </font><br/>
<br/>
<b><font size="4">	BORIS DOBLEKAR (PS SDS):</font></b><font size="4"> Hvala za besedo, predsednik. Spoštovane poslanke, poslanci, spoštovani zunanji minister dr. Anže Logar s sodelavci! </font><br/>
<font size="4">	Ta današnja nujna seja dveh odborov, ki sedimo tukaj celo popoldne pa pozno v noč, je bila sklicana zgolj zato, za pač nek nov poizkus, nov namen ustvarjanja zmede, anarhije in pa seveda glavni cilj opozicije, predvsem tistega ekstremno levega dela opozicije pa je rušitev Vlade. Jaz verjamem, da jih prav malo zanima kakršnokoli pismo ali pa tvit ali pa vladavina prava, itn., torej bistveno je to kako zrušiti Vlado, kako vnesti čim več nezadovoljstva med ljudi, kako skregati koalicijske partnerje, itn. To se mi zdi, da je edini cilj te </font><br/>
<br/>
<b><font size="4">78. TRAK (VI) 21.25</font></b><br/>
<br/>
<font size="4">	(nadaljevanje) opozicije, ki se z vsemi močmi v zadnjem času trudi, da bi prišli do svojega cilja. Ta opozicija je še pred časom, pred pol leta, imela svojo vlado. Predsednik Vlade je vrgel puško v koruzo. Skakanje v prazen bazen se jim pač ni obrestoval in sedaj je treba čim bolj nagajati. Kljub temu, da je korona kriza, da se okužba širi, da ljudje umirajo, da se slovenska vlada pod vodstvom predsednika Janeza Janše in vseh delovnih ministric in ministrov na vse moči trudi, tako z zajezitvijo okužb kot tudi z različnimi paketi pomoči državljanom in pa gospodarstvu. Namesto, da bi danes delali kaj bolj koristnega, pač, sedimo tukaj in smo poslušali opozicijo, predvsem oba predlagatelja in pa par jurišnikov, ki so nam nametali določene zadeve in mislijo, da jih bomo mi kar tako za hec kupili, bi lahko kaj drugega počeli. Namesto, da bi se spomnili, da je danes dan invalidov, na primer, ali pa da je danes obletnic rojstva našega Franceta Prešerna, smo tukaj mlatili prazno slamo celo popoldne in pozno v noč. </font><br/>
<font size="4">	Opoziciji je zmanjkalo tudi argumentov. Videli so, da v bistvu nima več nobenega smisla, da sedijo sploh tukaj. Izpeli so se, tako kot se je izpela ta saga o tem pismu predsednika Vlade, predvsem po tiskovni konferenci nemške predsednice vlade Angele Merkel in seveda ni jim uspelo. Potem so iskali različne načina z različnimi postopkovnimi predlogi, ki niso pili vode, postopkovnimi predlogi, ki niso bili v skladu s poslovnikom dela Državnega zbora, z različnimi medklici, tudi takrat ko niso imeli prižganega mikrofona, s posmehi, poniževanjem ministra samega in pa tudi same koalicije. In seveda predsednik, ki vodi sejo, Marko Pogačnik je seveda speljal sejo, tako kot je potrebno in še vedno jo vodi v skladu s poslovnikom. Njim pač to ni bilo všeč, niso imeli več kaj povedati, so lepo vstali in šli domov. Ampak jaz mislim, da kljub temu spremljajo sejo na tak ali drugačen način, zato jih tudi s tega mesta prav lepo pozdravljam in verjamem, da jim je zelo zelo žal, da niso več med nami. Mi pa bomo pač izpeljali sejo tako, kot je potrebno, do konca in tudi po vsej verjetnosti sprejeli te sklepe, ki so predlagani. </font><br/>
<font size="4">	Če kdo ni poslušal zunanjega ministra dr. Anžeta Logarja, ki je v dolgi razpravi predstavil svoj pogled oziroma pogled ministrstva na to pismo predsednika vlade in pa tudi na vse dogodke iz prejšnjega obdobja, predvsem s strani bivše vlade in pa poslancev opozicije zdajšnje, ki so sramotili državo, tako doma kot tudi v tujini, toplo priporočam, da si ta del pogledajo, ne enkrat, ampak večkrat in bodo lahko ljudje, boste lahko videli kakšna je dejansko zadeva, da ne bo kdo slučajno nasedel populizmu, lažem in zavajanju opozicije, ki smo ga tukaj poslušali. Niti toliko ni bila opozicija sposobna, da bi to pismo priložili k gradivu te nujne seje, ampak so predložili zgolj neke izseke iz različnih bolj ali manj levih medijev in na osnovi tega so seveda potem gradili svojo zgodbo. </font><br/>
<br/>
<b><font size="4">79. TRAK (VI) 21.30</font></b><br/>
<br/>
<font size="4">	(nadaljevanje) Jasno je, da je vlada delovna, da so ministri zelo delovni, da je predsednik vlade zelo proaktiven, tudi zunanji minister in mi imamo trenutno zunanjo politiko takšno, kot si jo Slovenija tudi zasluži. Seveda bi pričakoval človek tudi od drugih predsednikov vlad ali pa zunanjih ministrov, da bi večkrat izrazili svoje mnenje oziroma mnenje Republike Slovenije oziroma vsake posamezne države. Kajti, mislim, da je prav, da se tako mnenje tudi izrazi, tako kot ga je predsednik izrazil v svojem pismu, ki, vsaj zame, ni popolnoma nič sporno navedel. Je zgolj dejstva in želel pomagati pri zelo zapleteni situaciji, torej nam se lahko zgodi, da ne bomo dobili evropskih sredstev pravočasno, da bodo države financirane po dvanajstinah, zgolj za nujne zadeve. In v tem vemo, da je opozicija že pred časom grozila in zelo veliko so govorili o pogojevanjih, predvsem pogojevanju vladavine prava in tako naprej. Prav želeli so si, da ne bi dobili tega denarja pravočasno. Jaz verjamem, da bo predsedujoči Nemčiji uspelo doseči neko soglasje, kompromis s temi pogajanji in pogovori, da bo do konca leta zadeva rešena. In zelo sem tudi vesel, da je bil tudi naš predsednik vlade povabljen direktno s strani Angele Merkel, da pomaga rešiti to zapleteno situacijo. </font><br/>
<font size="4">	Ne bom se spuščal v vladavino prava, o vsem tem ste že ostali poslanci veliko govorili. Polna usta vladavine prava so seveda opozicija in pa predvsem stranke, ki z vladavino prava v preteklosti, vsaj njena predhodnica zveza komunistov, je imela velike težave. Sedaj pa so jih, seveda, polna usta. Majčkeno je treba samo pogledati za nazaj kaj se je dogajalo, pa ne samo pri nas, tudi po vseh vzhodno evropskih državah, kjer je ta totalitarizem vladal, čeprav je prej poslanka Violeta Tomić rekla, da pri nas s komunizmom nismo imeli nič, da ga ni bilo, da sploh nismo imeli nobenih težav in tako naprej. Skratka, tako smešno, da bolj ne more biti. Ne vem, ali to sami sebi lažejo ali mislijo, da bo kdo nasedel. Predvsem pa seveda poskušajo vplivati na mlade, ki morda ne poznajo toliko te zgodovine, za razliko od nas, ki smo v tem živeli. Mislim prav smešno jih je poslušat. Ukvarjajo se dejansko samo še s predsednikom Vlade Janezom Janšo, z Orbanom, obsedeni so dobesedno z Orbanom, z Madžarsko in Poljsko, namesto, da bi stopili v pomoč vladi, da bi skupaj lahko naredili čim več dobrega za Slovenijo, za slovenski narod v teh težkih težkih časih. V bistvu se pa ukvarjajo čisto samo še z Orbanom, Madžarsko, Poljsko in pa s predsednikom Vlade in z rušenjem te vlade, kar je zelo zelo zelo žalostno. </font><br/>
<font size="4">	Omenjajo stalno to twittanje. Dobro vemo in tudi predsednik je že sam povedal, če napiše twitt s kakršnokoli informacijo jo takoj povzamejo tudi vsi mediji, večina državljanov je takoj v trenutku seznanjena in s tem porabi tudi manj časa dragocenega, ki mu ga še kako primanjkuje pri tako težkem in odgovornem delu. Si predstavljate, da bi za vse pomembne stvari predsednik Vlade skliceval tiskovne konference, koliko bi šele potem šlo časa. Jaz mislim, da je prav, da smo tudi na ta način obveščeni o vsem, kar se dogaja oziroma o čemer moramo biti obveščeni. </font><br/>
<font size="4">	Veliko je bilo slišati s strani opozicije tudi, da novinarji pri nas ne morejo delati. Ne vem, jaz nisem videl nobenega primera, da pri nas novinarji ne bi mogli delati, razen kakšnega novinarja ali pa snemalca NoveTV, ki je bil napaden oziroma ki mu je bila odvzeta kamera, pa res ni mogel potem delati. </font><br/>
<br/>
<b><font size="4">80. TRAK (VI) 21.35</font></b><br/>
<br/>
<b><font size="4">	</font></b><font size="4">(nadaljevanje) Tako da, jaz ne vidim pri nas nobenih težav. Vse se nekako umetno ustvarja in potem preko medijev to tudi prikazuje, tako da kakšnih posebnih težav ni. Tudi evropske poslanka Romana Tomc, ki se nam je danes pridružila je povedala v svoji razpravi, da jo včasih v Bruslju vprašajo, če je pri nas kakšen novinar v zaporu, da sama sebi ne more verjeti, da se to dogaja. Je pa seveda treba povedati, da je velika razlika med novinarji in družbenopolitičnimi delavci. To je pa ogromna razlika. Nekaj so novinarji, ki so večina po razvitih evropskih državah takšni kot morajo biti, objektivni, realni, skratka povzemajo in objavljajo novice takšne kot so, ne pa izkrivljene in pa v bistvu za zlorabo predvsem neke politične opcije. </font><br/>
<font size="4">	Treba je še to povedati, da v vsaki državi je izvoljena vlada oziroma parlament. Torej, v vsaki državi je vlada ljudstvo. Ljudstvo izvoli poslance, izvoli parlament, imenuje ali izvoli se vlada in zadeve funkcionirajo. Tukaj se pa pri nas določeni iz opozicije non stop obregajo v predsednike vlade, same vlade, v parlamente posameznih držav, kar se mi zdi popolnoma nevmesno in ne vem kaj bi mi imeli s tem, kakšno vlado imajo v posamezni državi. Ljudje jo izvolijo in potem takšna tudi deluje. In mislim, da ni prav, da se obregajo čisto popolnoma v vsako, ki jim pač ni všeč.</font><br/>
<font size="4">	Da ne bom predolg, ker smo že kar dolgo tukaj, stalno so poudarjali tudi, opozicija preden je zapustila svoje sedeže in so šli iz parlamenta, kljub temu, da bodo dobili za to tudi plačo, da pri nas umirajo ljudje. Ja, res je. Vendar so za to veliko krivi tudi sami. Vemo kaj se je dogajalo, kako so reklamirali nenošenje mask, torej nespoštovanje ukrepov, kako so propagirali razno razne influencarje in doktorje, ki to niso, kako so širili okužbe z neresnim ravnanjem po mestnih ulicah, tako Ljubljane, Maribora kot tudi ostalih mest. In seveda vlada sama tega v bistvu tudi z dobrimi ukrepi pač ne more zajeziti, če ljudje ne spoštujejo ukrepov in to je sedaj že tudi splošno znano, da se ukrepe premalo spoštuje. In potem seveda tukaj metati naprej, da pač ljudje umirajo in tako naprej, da je za to vse kriv Janša in vlada je seveda otročje in smešno in tudi zelo zelo žalostno, da moramo to sploh poslušati. </font><br/>
<font size="4">	Skratka, za sam konec, opozicije torej v dvorani ni. Ne zanima jih ta zadeva več. Videli so, da je stvar izpeta in da ne bodo dosegli nič. Bodo poskušali seveda z novimi operacijami, od iskanja mandatarja za koalicijo KUL, ki bo, po moje, vsak čas odprt kar razpis, ki ga ne morejo najti nikjer, iščejo glasove, da bi jih pridobili dovolj za konstruktivno nezaupnico. Skratka, ljudje to gledajo. In jaz verjamem, da je to kar počnejo samo voda na mlin zdajšnji vladi, da bo zdržala čim dlje z dobrim delom, resnim, vestnim delom v korist državljank in državljanov Republike Slovenije. In jaz verjamem, da jih bo počasi minilo in da bodo prišli na pomoč, torej da bomo skupaj delali v skupno dobro, ne pa da bo opozicija, vsaj tisti skrajni levi del, zgolj metal polena pod noge in pa da bomo s takimi in podobnimi sejami </font><br/>
<br/>
<b><font size="4">81. TRAK (VI) 21.40</font></b><br/>
<br/>
<b><font size="4">	</font></b><font size="4">(nadaljevanje) trošili čas, dragocen čas tukaj v parlamentu, namesto da bi se ukvarjali s pomembnejšimi zadevami. Želim jim veliko zdrave kmečke pameti, da se malo zresnijo in da končno le ugotovijo, da zgolj rušitev vlade ne bo prinesla nič dobrega za samo Slovenijo. Toliko z moje strani. Hvala lepa. </font><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Hvala kolegu poslancu gospodu Doblekarju. </font><br/>
<font size="4">	Besedo ima poslanec gospod Jože Horvat. </font><br/>
<br/>
<b><font size="4">	JOŽEF HORVAT (PS NSi):</font></b><font size="4"> Hvala lepa, spoštovani gospod predsednik. Spoštovani gospod minister!</font><br/>
<font size="4"> 	Jaz se pravzaprav opravičujem, da se še enkrat oglašam, ampak na zaključku čisto na kratko želim strniti nekaj zadev.</font><br/>
<font size="4">	Moram reči, da resnično obžalujem, da je opozicija zapustila to sejo, ki jo je sama zahtevala in očitala predsedniku nekorektno vodenje. Sam sem popolnoma drugačnega mnenja. Vodenje je bilo korektno. Kar kaže na to, da je opozicija opehana odšla, ker pač preprosto ni argumentov, na kar sem že na začetku pokazal s proceduralnim predlogom, zakaj ni v gradivu najprej kot priloge številka 1 pisma predsednika Vlade, o katerem bi naj mi danes govorili, ampak smo govorili ali pa so govorili predvsem vse drugo. Obžalujem, da se zunanja politika tukaj uporablja kot neko orodje za notranje politične boje. To ni dobro in to ne koristi naši državi. In ta seja danes, to si pa morajo pripisati opozicijski kolegi in kolegice, tej državi ni koristila. </font><br/>
<font size="4">	Slišali smo nekaj neresnic. In tukaj moram te stvari postaviti na mesto. Marsikdo zacvili, oprostite izrazu, če rečem, da so očetje Evrope bili večinoma krščanski demokrati. Kolegica in skrajne levice govori katoliško krščansko. Poglejte, osnova neke izobrazbe inteligence, izobrazbe je ta, da tu človek loči kaj je krščanstvo in kaj je katolištvo. Jaz tega nje ne bom učil. </font><br/>
<font size="4">	Moram pa povedati to, da je dan Evrope 9. maj. Ja, 9. maj. To je dan, ko je leta 1950, natančno pred 70 leti torej francoski minister za zunanje zadeve predlagal, predstavil deklaracijo v kateri je predlagal ustanovitev evropske skupnosti za premog in jeklo. To je dan Evrope. Lahko smo hvaležni, da smo imeli, zahvaljujoč Šumanu, 70. let solidarnosti v Evropi. Danes, letos, ko nas je udarila huda pandemija, pravzaprav sindemija, ko sem sam že nekako se bal in videl, da je solidarnost v Evropi izginila, da je ni, prav sedaj, ko bi jo najbolj potrebovali, ampak potem se je zgodil julij in izjemen dogovor, solidarnostni dogovor o skladu, med drugim tudi za okrevanje in odpornost Evrope. Kolegice in kolegi, to je naš, lastni, evropski »Marshallov« plan za okrevanje Evrope. </font><br/>
<font size="4">	No, in ko tam kolegica govori kaj je 9. maj sem se malo tako za zabavo sem se spomnil kampanje, volitve v Evropski parlament, kot je vodilna kandidatka v LMŠ bila  vprašana o trianonski pogodbi in je rekla, pač, da nima pojma, da, citiram, »jaz sem nova v tem.«, to je sicer res, da je ona nova, ampak Trianon je star sto let. Malo pa le na takšnih odborih, kot je Odbor za zunanjo politiko in Odbor za zadeve EU pa moramo le zadeve postavljati na mesto, kamor spadajo. In lahko smo samo srečni, zadovoljni, da prav ta čas, ta kritičen čas, predsedstvu svetu EU vodi Nemčija na čelu praktično najmočnejša političarka Angela Merkel iz CDU in jaz upam in verjamem, </font><br/>
<br/>
<b><font size="4">82. TRAK: (MK) – 21.45</font></b><br/>
<br/>
<font size="4">	(nadaljevanje) da bomo do konca leta na evropski ravni dosegli nek dogovor, nek kompromis za katerega in izključno zato si s tem pismo prizadeva naš predsednik Vlade. In jaz tudi verjamem, da so se nekateri zmrazili, da jih je prejel tetanični krč, ko so slišali, da se je v nagovoru gospa kanclerka Angela Merkel sklicevala na pismo predsednika slovenske Vlade. Kolegice in kolegi bil je že večkrat omenjeni / nerazumljivo/ in s tem zaključujem, s tem lokom zaključujem. Tam se pojavljajo ljudje, ki niso bili izvoljeni v parlament in ti bi zdaj radi vladali tej državi, to bi naj bila demokracija. Se pravi vladali bi naj tisti, ki so bili niso izvoljeni v Državni zbor. Veste ponavlja se zgodba izpred 30 let, ko nesposobni niso bili sposobni onesposobiti sposobnih. Hvala lepa. </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala za razpravo gospodu Jožetu Horvatu. Zaključili smo s prijavljenimi. In v zaključku dajem besedo še zunanjemu ministru dr. Logarju. </font><br/>
<br/>
<font size="4">	</font><b><font size="4">DR. ANŽE LOGAR: </font></b><font size="4">Hvala predsednik. 7 ur je trajala ta razprava. Takšni sklici sem že v uvodu povedal ne prispevajo k usklajenosti in usklajevanju zunanje politike, posebej, če s strani tistih, ki zahtevajo sklic, v bistvu padajo tako težke besede napram posameznikom, napram Vladi in na koncu koncev tudi posledično napram državi. Če sem zelo iskren, v bistvu takšne seje škodijo slovenski zunanji politiki in škodijo tudi Sloveniji. Moja iskrena želja je, da bi se mogoče opozicija malce zamislila in razmislila, če še namerava igrati to politiko rušenja in frontalnega napada na področju zunanje politike in reagiranja na prvo žogo. Tudi moje vprašanje, čeprav jih ni tukaj, ampak verjetno vsaj kdo od njih posluša je vprašanje, če se vam takšno politiziranje zdi smiselno in če se vam dejansko tudi splača, ker mislim, da nikomur ne koristi. Nenazadnje tudi v svoji uvodni predstavitvi sem dejal, da je OZP in OZEU na 21. redni seji oziroma izredni seji sprejela sklep, v katerem vsaj v času priprav na predsedovanje in v COVID času na nek način poskušamo preseči to opozicijsko- pozicijsko vlogo in poskušamo delovati v dobro Republike Slovenije. Ne vem, po današnji razpravi se mi zdi, da se to ne bo prijelo, če nič drugega ne, zaradi izjav enega od predlagateljev gospoda Prebila, ki je to mojo referenco na tisti sklep o pozivu k sodelovanju dejal približno takole, da je tisti sklep spisala koalicija sama in da ga je tudi potrdila koalicija sama. Glejte, mene v bistvu po takšni izjavi še rahlo bolj skrbi, ker na koncu koncev poglejmo, kako se zakoni sprejemajo, predlaga jih Vlada in ponavadi jih sprejme koalicija sama. Zdaj po tej logiki, če torej ne upoštevaš sklepa, ker ga je sprejela samo koalicija, torej velja to tudi za zakon. Glejte, to je zelo nevarno razmišljanje, posebej če ga slišiš od predstavnika parlamenta, ker potem recimo Vlada predlaga, Državni zbor po daljši razpravi sprejme sklep recimo zaščitnih ukrepov o tem, kako se zoperstaviti korona krizi in potem tisti, ki se s tem ne strinjajo pač to ne upoštevajo. To je idealen raj za kriminalce, lopove, telovaje(?) in še koga drugega. Po drugi strani pa sprašujem, če je tako mišljenje, da torej upoštevaš samo tisto, s čimer se strinjaš, zakaj pa potem koristiš turistične bone iz PKP1, če glasuješ proti, zakaj pa koristiš vse ugodnosti, ki vam Vlada in potem Državni sprejema v teh protikoronskih paketih ponuja, če po eni strani živiš v nekakšni ideološki usmerjenosti, da stvari, ki jih je pač po razpravi sprejel Državni zbor upoštevaš samo, če so to tiste, ki si jih ti predlagal.</font><br/>
<br/>
<b><font size="4">83. TRAK: (MK) – 21.50</font></b><br/>
<br/>
<font size="4">	(nadaljevanje) In žal s strani opozicije smo danes slišali samo odprtost za imam prav jaz, vi imate pa narobe, ne pa razpravljamo skupaj v dobro rešitev. </font><br/>
<font size="4">	Nekaj stvari mislim, da je treba popraviti. Posebej pa, glejte, gospod Zoran Stančič predstavnik Evropske komisije, ne vem, če ste bili pozorni je v uvodu zelo lepo povedal, Evropska komisija ceni Slovenijo in njeno proevropsko usmeritev. Zdaj imamo pa že predstavnico predsedujoče države, predstavnico Evropskega sveta in še predstavnika Evropske komisije, ki svoje stališče, ki jih tukaj izreče vedno uskladi z Evropsko komisijo v Bruslju, kjer konkretno nasprotujejo temu, kar so predlagatelji v gradivu govorili, češ da slovenska zunanja politika uničuje ugled Republike Slovenije. Vsaka, praktično vsaka izjava od tujega predstavnika ali pa predstavnika evropske institucije govori nasprotno, pa kljub temu opozicijski poslanci še vedno kot lajna naprej poudarjajo to svojo mantro o uničevanju ugleda Republike Slovenije. </font><br/>
<font size="4">	Zanimiv, ena zadeva bi jaz še opozoril, prej ko je poslanka Levice izvajala pač svoj govor je neverjetno citirala isti pasus pisma predsednika Vlade, ki sem ga citiral jaz. In sicer naslednji dnevi bodo kritični za dokončno oblikovanje poštenega uravnoteženega sporazuma, ki temelji na našem julijskem dogovoru. V tem procesu bi morali ohraniti svojo dolgoročno strateško usmerjenost in graditi na bistvenih političnih in gospodarskih elementih dogovora. Za vse, ki so to brali in imajo neko zdravo kmečko pamet ali pa nek zdrav razumski razmislek to pomeni zadnji poziv, dajmo se uskladiti, dajmo najti rešitve, da bomo lahko črpali evropska sredstva. Za gospo Sukič je pa to pomenilo, da predsednik Vlade podpira veto dveh držav članic in da Slovenija ne želi podpreti vladavine prava kot tisto vrhovno vrednoto na kateri temelji Evropska unija. Povejte mi, kako lahko na podlagi takšnega stavka kaj takega sploh razumeš. Jaz tega enostavno ne razumem. Pa glejte, to je itak neumnost, dokazljiva neumnost, kar je gospa Sukič rekla, ampak glejte, pa saj gospa Sukič ve, jaz računam, da ve, če je danes na Odboru za zunanjo politiko razpravljala, da je Slovenija podprla uredbo o vladavini prava. Slovenija ja na glasovanju podprla sprejem uredbe o vladavini prava. Skratka, mi smo podprli to. Je pa predsednik Vlade opozoril, da dve članici tega ne podpirata in ker ne podpirata grozi veto, zato dajmo narediti še en krog pogajanj. Skratka, predstavljaš belo, z belo zgodbo, opozicija pa slika črno, črno, črno zgodbo. In več, ko bele barve uporabljaš, bolj črno je iz opozicijske strani. In moram reči, da toliko togote in sovraštva, kot sem danes slišal s strani opozicije, moram reči, da se je to bistveno spremenilo od časa, ko sem še jaz sedel v tem Državnem zboru. Oprostite, to ni dober znak, to pa moram reči, da to ni dober znak. Nekaj časa me ni bilo notri, ampak sem se potem pogovarjal z nekaterimi poslanci. Poslanka Levice gospa Tomić Violeta je za predstavnika Evropske komisije Stančič Zorana rekla, da je to evropski komisar, da je evropski komisar. Oprostite, mi sedimo na Odboru za zunanjo politiko in Odboru za zadeve Evropske unije. Temeljne institucije in predstavnike temeljnih institucij pa pričakujem kot zunanji minister, da poznate tisti, ki sedite na tem odboru, če ne pa je nemogoče razpravljati, oprostite, je nemogoče razpravljati. In dejala je, da je novi zunanji minister Združenih držav Amerike Michael Carpenter. Jaz upam glede na to, da so me predstavniki Levice tako spraševali ali ste že čestitali novemu zunanjemu ministru, jaz upam, da predstavniki Levice niso čestitali Michaelu Carpenterju kot novemu zunanjemu ministru, iskreno upam, ker to ne bi najbolj </font><br/>
<br/>
<b><font size="4">84. TRAK: (SC) – 21.55</font></b><br/>
<br/>
<font size="4">	(nadaljevanje) pripomoglo k ugledu Republike Slovenije. </font><br/>
<font size="4">	Sedaj,  ker nisem bil notri sem bil tudi deležen kot sem, potem slišal nekega res nepoštenega napada vsaj mislim, da je poslanec to že prej posebej izpostavil. Ampak poglejte mene je eden od predlagateljev gospod Prebil prišel do mene, da se nekaj pogovoriva zunaj pred sejo oziroma pred dvorano Državnega zbora in mi je ob tem povedal, ker je bila naslednja na vrsti razpravljajoča Violeta Tomić do nje je šel in je povedal naj ne napade zunanjega ministra, zaradi tega, ker ga ni v dvorani, ker mora on nekaj z zunanjim ministrom narediti. Skratka on je obvestil poslanko Tomić, da se bo pogovarjal z menoj zunaj, zato sem šel tudi ven, če ne bi tukaj notri ostal pa je kljub temu v svojem govoru rekla: »Poglejte, minister za zunanje zadeve pa ni notri in ne posluša.« pa mi povejte ali je to korektno? Na ta način se težko dela težko se vodi zunanjo politiko in morate razumeti, da imajo takšne eskapade pač svoj vpliv. Jaz tukaj 7 ur sedim verjemite imamo veliko stvari za pripravljati, veliko stvari je na dnevnem redu, ampak vsaj neko minimalno mero korektnosti bi pa pričakoval od poslancev v Državnem zboru. Kaj me je najbolj zaskrbelo pa me je na neki način tudi najbolj zabolelo ob tem, kar sem danes poslušal opozicijske poslance je bilo pa tole. Jaz sem danes dobil občutek po njihovem izvajanju, da si oni dejansko želijo, da ne bi na evropski ravni dosegli dogovora še sploh pa ne takega kot ga bi predsednik Vlade gospod Janša predlagal samo zato, da bi lahko rekli: »Evo vidite niste dosegli dogovora.« samo zato. Ne morem se izogniti temu občutku, ampak oprostite to je pa popolnoma nesprejemljivo in to je v kompletnem nasprotju s strategijo, deklaracijo in strateškimi usmeritvami Republike Slovenije. </font><br/>
<font size="4">	Da zaključim s predlaganimi sklepi, ki ste jih koalicijski poslanci na mizo predložili. Jaz vse to podpiram, mislim da so dobri sklepi. Mislim, da tudi te sklepi bodo pripomogli k delu zunanjega ministra precej v tej smeri, ker tudi jasno povedo podporo transatlantskim odnosom pa podporo aktivnemu zastopanju Vlade Republike Slovenije v institucijah Evropske unije hkrati k proaktivnemu delovanju za iskanje soglasja. Žal mi saj pravim, da ni tukaj opozicijskih poslancev, zato ker verjamem, ker v zadnjem času so bili tako polni pomena transatlantskega sodelovanja, ker verjamem, da če drugih sklepov ne bi podprli bi pa vsaj sklep 2 podprli, ki govori ravno o tem pomenu kako pomembno je to transatlantsko sodelovanje. </font><br/>
<font size="4">	Skratka poslancem koalicije bi se pa zahvalil za v bistvu ocena dela zunanjega ministrstva. Lahko rečem, da se bomo trudili še naprej in da bo slovensko zunanje ministrstvo še naprej vodilo aktivno zunanjo politiko v smeri zasledovanje strateških interesov in tega, kar predvideva Deklaracija o zunanji politiki in strategija o zunanji politiki Republike Slovenije. </font><br/>
<font size="4">	Toliko. Hvala.   </font><br/>
<br/>
<font size="4">	</font><b><font size="4">PREDSEDNIK MAG. MARKO POGAČNIK: </font></b><font size="4">Hvala ministru za zunanje zadeve, dr. Logarju. </font><br/>
<font size="4">	Prehajamo na odločanje o predlogih sklepov poslanskih skupin LMŠ, SD, Levica in SAB. Najprej bomo o predlaganih sklepih glasovali člani in članice Odbora za zadeve Evropske unije. Predlogi sklepov predlagatelja Poslanske skupine LMŠ, SD, Levica in SAB se glasijo. </font><br/>
<font size="4">	Sklep številka 1: »Odbor za zunanjo politiko in Odbor za zadeve Evropske unije ocenjujeta pismo predsednika Vlade Republike Slovenije predsedniku Evropskega sveta / nerazumljivo/ z dne 17. november 2020 ter javno komunikacijo o volitvah v Združenih državah Amerike kot neprimerno ter škodljivo za ugled Republike Slovenije v mednarodnih odnosih.«</font><br/>
<font size="4">	Sklep številka 2: »Odbor za zunanjo politiko in Odbor za zadeve Evropske unije pozivata Vlado Republike Slovenije naj spoštuje in </font><br/>
<br/>
<b><font size="4">85. TRAK: (SC) – 22.00</font></b><br/>
<br/>
<font size="4">	(nadaljevanje) sprejme dogovor o novem večletnem proračunu Evropske unije in v skladu za okrevanje, ki ga je prejel Evropski svet ter v skladu s svojimi pristojnostmi dopolnil in  potrdil Evropski parlament.«</font><br/>
<font size="4">	Sklep številka 3: »Odbor za zunanjo politiko in Odbor za zadeve Evropske unije ponovno poudarjata zavezanost Republike Slovenije temeljnim vrednotami Evropske unije in sicer spoštovanje pravne države, človekovega dostojanstva, svobode, demokracije, enakosti in človekovih pravic kot izhaja iz Deklaracije o zunanji politiki Republike Slovenije, Uradni list Republike Slovenije številka 53/15 in Vlada Republike Slovenije poziva k zavzemanju in zagovarjanju teh stališč.«</font><br/>
<font size="4">	Sklep številka 4: »Odbor za zunanjo politiko in Odbor za zadeve Evropske unije ponovno pozivata Vlado Republike Slovenije naj svojo funkcijo predstavljata zastopanja in uveljavljanje stališč v institucijah Evropske unije opravlja v skladu z Ustavo Republike Slovenije in Zakonom o sodelovanju Državnega zbora in Vlade v zadevah Evropske unije.« </font><br/>
<font size="4">	Sklep številka 5: »Odbor za zunanjo politiko in Odbor za zadeve Evropske unije ponovno pozivata Vlado Republike Slovenije naj Državnemu zboru v skladu z 4. členom Zakona o sodelovanju Državnega zbora in Vlade v zadevah Evropske unije v seznanitev in odločanje predloži vsa stališča Republike Slovenije, ki jih zastopa Evropskemu svetu in Svetu Evropske unije.«</font><br/>
<font size="4">	Želi kdo razpravljati o predlogih sklepov? Vidim, da ne, zato bomo pričeli z glasovanjem. Glasovali bomo o vsakem sklepu posamezno. Glasujemo samo člani in članice Odbora za zadeve Evropske unije. Najprej dajem na glasovanje prvi predlog sklep. Glasujemo.</font><br/>
<font size="4">Kdo je za? (1 član.) Kdo je proti? (9 članov.) </font><br/>
<font size="4">Ugotavljam, da sklep ni bil sprejet. </font><br/>
<font size="4"> 	Na glasovanje dajem predlog drugega sklepa. Glasujemo.</font><br/>
<font size="4">Kdo je za? (Nihče.) Kdo je proti? (9 članov.) </font><br/>
<font size="4">Ugotavljam, da sklep ni bil sprejet. </font><br/>
<font size="4"> 	Kolega Grims glasujemo člani Odbora za zadeve Evropske unije tako, da naprošam, da ne glasujete. </font><br/>
<font size="4">	Na glasovanje dajem predlog sklepa številka 3. Glasujemo. </font><br/>
<font size="4">Kdo je za? (Nihče.) Kdo je proti? (9 članov.) </font><br/>
<font size="4">Ugotavljam, da sklep ni bil sprejet. </font><br/>
<font size="4">	Na glasovanje dajem sklep številka 4. Glasujemo. </font><br/>
<font size="4">Kdo je za? (Nihče.) Kdo je proti? (9 članov.) </font><br/>
<font size="4">Ugotavljam, da sklep ni bil sprejet.</font><br/>
<font size="4">Na glasovanje dajem sklep številka 5. Glasujemo. </font><br/>
<font size="4">Kdo je za? (Nihče.) Kdo je proti? (9 članov.) </font><br/>
<font size="4">Ugotavljam, da sklep ni bil sprejet. </font><br/>
<font size="4">Sedaj pa smo prejeli še predlog sklepov Poslanskih skupin Slovenske demokratske stranke, SMC in Nova Slovenija – krščanski demokrati. Prebral bi predloge sklepov. </font><br/>
<font size="4">Sklep številka 1: »Odbor za zunanjo politiko in Odbor za zadeve Evropske unije podpirata prizadevanje Vlade Republike Slovenije za iskanje dogovora o novem večletnem proračunu Evropske unije in Skladu za okrevanje in predsednika Vlade Republike Slovenije pozivata, da naredi vse, kar je v njegovi moči za dosego soglasne podpore držav članic v prihodnemu finančnemu okviru Evropske unije.«</font><br/>
<font size="4">Sklep številka 2: »Odbor za zunanjo politiko in Odbor za zadeve Evropske unije izražata podporo vsestranskemu razvoju dobrih odnosov med Republiko Slovenijo ter Združenimi državami Amerike.«</font><br/>
<font size="4">Sklep številka 3: »Odbor za zunanjo politiko in Odbor za zadeve Evropske unije podpirata zavezanost Vlade Republike Slovenije temeljnimi vrednotami Evropske unije in sicer spoštovanje pravne države, človekovega dostojanstva, svobode, demokracije, </font><br/>
<br/>
<b><font size="4">86. TRAK: (SC) – 22.05</font></b><br/>
<br/>
<font size="4">	(nadaljevanje) enakosti in človekovih pravic kot izhaja iz deklaracije o zunanji politiki Republike Slovenije, Uradni list številka 53/15. </font><br/>
<font size="4">Sklep številka 4: »Odbor za zunanjo politiko in Odbor za zadeve Evropske unije podpirata Vlada Republike Slovenije, da svojo funkcijo predstavljanja, zastopanja in uveljavljanja stališč v institucijah Evropske unije opravlja v skladu z Ustavo Republike Slovenije  in z Zakonom o sodelovanju Državnega zbora in Vlade v zadevah Evropske unije.« </font><br/>
<font size="4">Sklep številka 5: »Odbor za zunanjo politiko in Odbor za zadeve Evropske unije podpirata Vlada Republike Slovenije, da Državnemu zboru v skladu z 4. členom Zakona o sodelovanju Državnega zbora in Vlade v zadevah Evropske unije tudi v bodoče predloži vsa stališča Republike Slovenije, ki jih zastopa v Evropskem svetu in Svetu Evropske unije.«</font><br/>
<font size="4">Sedaj, če predlagatelji nimajo nič proti predlagam, da o vseh petih sklepih glasujemo skupaj? Ja, predlagatelji se strinjamo, zato glasujemo o vseh petih sklepih skupaj. Glasujemo. Prekinitev. Obrazložitev glasu. </font><br/>
<br/>
<b><font size="4">GOSPOD_______</font></b><font size="4">: Hvala lepa, gospod predsednik. </font><br/>
<font size="4">Spoštovani minister, vsi prisotni!</font><br/>
<font size="4">V naših razpravah je bilo že vse povedano, vendar bom vseeno obrazložil svoj glas samo z enim stavkom. Ta Vlada, ta koalicija dela za to se rabi denar ne čas. </font><br/>
<font size="4">Hvala.   </font><br/>
<br/>
<b><font size="4">PREDSEDNIK MAG. MARKO POGAČNIK: </font></b><font size="4">Glasujemo. </font><br/>
<font size="4">Kdo je za? (9 članov.) Kdo je proti? (Nihče.)</font><br/>
<font size="4">Ugotavljam, da je vseh pet sklepov sprejetih. </font><br/>
<font size="4">Končali smo glasovanje o sprejetih sklepih in s tem tudi končujem 1. točko dnevnega reda in 22. nujno sejo Odbora za zadeve Evropske unije. </font><br/>
<font size="4">Besedo predajam predsednici Odbora za zunanjo politiko gospe Moniki Gregorčič. </font><br/>
<br/>
<b><font size="4">PREDSEDNICA MONIKA GREGORČIČ: </font></b><font size="4">Spoštovane kolegice in kolegi, o predlaganih sklepih predlagatelja torej Poslanskih skupin LMŠ, SD, Levica in SAB bomo glasovali tudi člani Odbora za zunanjo politiko. Predlagam, da jih ne berem ponovno. Ali kdo temu nasprotuje? Ugotavljam, da ne. Torej prehajamo na glasovanje o posameznih sklepih in glasujemo zgolj članice in člani Odbora za zunanjo politiko. Glasovali bomo o vsakem predlogu sklepa posebej. Na glasovanje dajem prvi predlog sklepa. Glasujemo. </font><br/>
<font size="4">Kdo je za? (Nihče.) Kdo je proti? (11 članov.)</font><br/>
<font size="4">Ugotavljam, da sklep ni sprejet. </font><br/>
<font size="4">Na glasovanje dajem drugi predlog sklepa. Glasujemo. </font><br/>
<font size="4">Kdo je za? (Nihče.) Kdo je proti? (11 članov.) </font><br/>
<font size="4">Ugotavljam, da sklep ni sprejet. </font><br/>
<font size="4">Na glasovanjem dajem tretji predlog sklepa. Glasujemo. </font><br/>
<font size="4">Kdo je za? (Nihče.) Kdo je proti? (11 članov.) </font><br/>
<font size="4">Ugotavljam, da sklep ni sprejet. </font><br/>
<font size="4">Na glasovanje dajem četrti predlog sklepa. Glasujemo. </font><br/>
<font size="4">Kdo je za? (Nihče.) Kdo je proti? (11 članov.) </font><br/>
<font size="4">Ugotavljam, da sklep ni sprejet. </font><br/>
<font size="4">Na glasovanje dajem peti predlog sklepa. Glasujemo. </font><br/>
<br/>
<b><font size="4">87. TRAK: (SC) – 22.10</font></b><br/>
<br/>
<font size="4">	(nadaljevanje) Kdo je za? (Nihče.) Kdo je proti? (11 članov.)</font><br/>
<font size="4">	Ugotavljam, da sklep ni bil sprejet.</font><br/>
<font size="4">	Na klop ste prejeli tudi predloge sklepov poslanskih skupin SDS, SMC in NSi. O teh predlaganih sklepih bomo še glasovali tudi članice in člani Odbora za zunanjo politiko in tudi tukaj prav tako predlagam, da jih ne berem ponovno. Se strinjate? Prav tako predlagam, da o predlaganih petih sklepih glasujemo v paketu, v kolikor se predlagatelji strinjate? Ugotavlja da. Na glasovanje dajem vseh pet predlogov sklepov Poslanskih skupin SDS, SMC in NSi. Glasujemo. </font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Sklepi so bili sprejeti.</font><br/>
<font size="4">	Končali smo glasovanje o predlogih sklepov. </font><br/>
<font size="4">	S tem zaključujem 1. točko dnevnega reda in 26. nujno sejo Odbora za zunanjo politiko.</font><br/>
<font size="4">	Vsem prisotnim se zahvaljujem za sodelovanje in vam želim lep večer. </font><br/>
<br/>
<b><font size="4">Skupna seja je bila končana 3. decembra 2020 ob 22.12.</font></b><font size="4"> </font>
</root>