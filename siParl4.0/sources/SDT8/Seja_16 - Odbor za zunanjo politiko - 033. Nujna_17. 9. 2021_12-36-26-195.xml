<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZUNANJO POLITIKO</font></b><br/>
<b><font size="4">33. nujna seja</font></b><br/>
<br/>
<b><font size="4">(17. september 2021) </font></b><br/>
</p></div><br/>
<b><font size="4">Sejo je vodila Monika Gregorčič, predsednica odbora. </font></b><br/>
<b><font size="4">Seja se je začela ob 12.02. </font></b><br/>
<br/>
<b><font size="4">1. TRAK: (SC) </font></b><br/>
<br/>
<b><font size="4">	PREDSEDNICA MONIKA GREGORČIČ: </font></b><font size="4">Spoštovane kolegice in kolegi!</font><br/>
<font size="4">	Pričenjam 33. nujno sejo Odbora za zunanjo politiko. </font><br/>
<font size="4">	Kot običajno vas vljudno prosim, da glede na zdravstvena napotila spoštujete priporočene ukrepe, vzdržujete medsebojno razdaljo in nosite zaščitne maske. Obveščam vas, da sem dobila opravičila za odsotnost današnje seje. In sicer so se opravičili gospod Ljubo Žnidar iz Poslanske skupine SDS, gospod Matjaž Nemec iz Poslanske skupine SD, mag. Meira Hot iz Poslanske skupine SD ter dr. Matej Tašner Vatovec Poslanska skupina Levica in pa tudi gospod Zmago Jelinčič Plemeniti Poslanska skupina SNS. Danes na seji pa sodelujejo s pooblastili naslednji poslanci: gospod Janez Moškrič nadomešča gospoda Francija Kepo iz Poslanske skupine SDS, gospa Andreja Zabret Poslanska skupina LMŠ nadomešča gospoda Marjana Šarca in gospod Andrej Černigoj Poslanska skupina NSi nadomešča gospoda Jožefa Horvata. Vse prisotne na seji lepo pozdravljam še posebej ministra za zunanje zadeve, dr. Anžeta Logarja. </font><br/>
<font size="4">	Prehajamo na določitev dnevnega reda seje odbora. S sklicem seje ste prejeli predlog dnevnega reda in predlogov za spremembo v poslovniško določenem redu nisem prejela, zato je dnevni red seje določen kot je bil predlagan s sklicem. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – VPRAŠANJA IN POBUDE ČLANOV ODBORA ZA ZUNANJO POLITIKO. </font></b><br/>
<b><font size="4">	</font></b><font size="4">Kot ste seznanjeni je bila obravnava te točke na 90. redni seji Odbora za zunanjo politiko v skladu s prvim odstavkom 74. člena Poslovnika Državnega zbora z glasovanjem preložena na eno od naslednjih sej odbora. Današnja seja je tako izvedena na podlagi postopkovnega sklepa, ki ga je želela celo opozicija preoblikovati in zavezati, da sejo zanesljivo izvedemo v današnjem dnevu kljub temu, da takšen postopkovni sklep ni bil razširjen v takšno močno zavezo smo uspeli sejo sklicati na današnji dan, zagotoviti prisotnost ministra  </font><br/>
<br/>
<b><font size="4">2. TRAK: (SC) – 12.05</font></b><br/>
<br/>
<b><font size="4">	</font></b><font size="4">(nadaljevanje) kljub njegovim mnogoterim mednarodnim obveznostim, za kar se mu zahvaljujem. Je pa zanimivo, da danes na seji, potem niso prisotni tisti, ki so zelo insistirali na današnji petkovi izvedbi seje. Sedaj prehajamo na obravnavo vprašanj in pobude članov Odbora za zunanjo politiko. Pred tem obveščam še o enem nadomestilu in sicer mag. Andrej Rajh nadomešča mag. Alenko Bratušek iz Poslanske skupine SAB. Glede postavljanja vprašanj in pobud članov Odbora za zunanjo politiko samo smiselno povzemam in spominjam na poslovniške določbe na predstavitev poslanskega vprašanja traja 3 minute. Dopolnilno vprašanje poslanca 2 minuti, v kolikor ni minister odgovoril v skladu z njegovimi pričakovanji. Dopolnitev odgovor predstavnika Vlade traja 5 minut, dopolnitev odgovora ministra nadaljnje 3 minute lahko pa poslanec na eni seji zastavi 2 poslanski vprašanji ministru. Odpiram razpravo. Zanima me ali ima kdo interes? Najprej dobi besedo gospod Nik Prebil, potem pa mag. Andrej Rajh. </font><br/>
<font size="4">	Izvolite, gospod Prebil. </font><br/>
<br/>
<font size="4">	</font><b><font size="4">NIK PREBIL (PS LMŠ): </font></b><font size="4">Dober dan. </font><br/>
<font size="4">	Spoštovana predsednica, spoštovane kolegice in kolegi, spoštovani minister!</font><br/>
<font size="4">	Me veseli, da ste danes z nami vsaj vi za razliko od predsednika Vlade, ki sem skoraj, da več ne hodi, a vendar imam danes pravzaprav dve vprašanji, ki se mi zdi, da sta vsebinsko izredno pomembni. </font><br/>
<font size="4">	Prvo bi me zanimalo kje je Evropska unija glede na to, da Slovenija predseduje Svetu Evropske unije v odnosih EU Rusija. Vi ste bil na zadnjem obisku v Moskvi, kjer ste jasno poudaril, da se Slovenija zavzema za neko normalizacijo stanja za pomiritev stališč, a vendar še vedno v javnost prihajajo takšne in drugačna politična stališča Rusije do Evropske unije in tudi nekaterih posameznih držav članic, ki navezujejo na to, da se bodo zadeve zgolj zaostrovale ne pa umirjale. Sam menim, da je sodelovanje EU s tretjimi državami, velesilami držav sveta, če želite ključnega pomena in da pač moramo v določenih trenutkih najti tista skupna izhodišča predvsem, zato da vsi sledimo tistemu, čemur je EU sploh nastala torej osnovnemu cilju, da živimo v miru tako, da bi prosil tukaj za vaša stališča oziroma kakšni so napredki in kaj bo Slovenija na področju tega storila v prihodnje. </font><br/>
<font size="4">	Moje drugo vprašanje bom predsednica kar izkoristil to, ker ne bom predolg pa je iranski jedrski program. Sedaj vrsto mesecev tudi že prejšnji zunanji minister je o tem govoril Iran krši jedrski sporazum, ima že skoraj 20-krat več obogatenega urana kot je to dovoljeno s sporazumom. Najhujše od vsega pa je to, da Iran javno grozi drugim državam in predvsem ZDA, da v kolikor bi prišlo do zaostritve razmer so to pripravljeni tudi seveda izkoristiti in uporabiti. Glede na to, da EU je podala neko stališče do tega me zanima oziroma tukaj pa dajem pobudo, da v okviru slovenskega predsedovanja seveda odprte tudi to temo in v bistvu na neki način pritisnete na EU, da se do tega bolj jasno opredeli in seveda tudi, da počasi prejme neke dovolj jasne ukrepe. Namreč vsi smo priča neki situaciji sploh sedaj v času Covid, ko imamo veliko veliko leporečij na strani / nerazumljivo/ ukrepov pa je bore malo in tudi stališča so velikokrat s strani visokih evropskih funkcionarjev rahlo različna. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa. Naslednji dobi besedo mag. Andrej Rajh, potem pa gospa Eva Irgl. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Spoštovani minister dr. Logar moje vprašanje se nanaša na odprta vprašanja s sosedami tukaj imam v mislih Republiko Hrvaško. Ob nastopu vaše funkcije ste povedali, da ste zagovornik tihe in umirjene diplomacije </font><br/>
<br/>
<b><font size="4">3. TRAK: (SC) – 12.10</font></b><br/>
<br/>
<b><font size="4">	</font></b><font size="4">(nadaljevanje) in tu je treba priznati, da se ene hujskaške, junaško hujskaške komunikacije, ki je bila pretekla leta stalnica v zadnjem času nismo slišali nismo ji bili priča. Nas pa vseeno zanima, ker je predsednik Vlade povedal, da bo spustil hrvaško v schengensko območje brez razrešenega vprašanja priznavanja arbitražne odločbe nas zanima ali se v bistvu tudi na področju tihe diplomacije o tem kaj dogaja. Ali Slovenija še vztraja na arbitražni odločbi ali ne, kar nas pravzaprav skrbi pa tudi številne naše državljane, ki se s tem vprašanjem obračajo na nas? Ali bomo nekako izigrani tako kot v primeru razglasitve ekološke torej ne samo ekološke tudi gospodarske cone med Italijo in Hrvaško, kjer so nam preprosto povedali, da mi tukaj nismo igralec. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa. Besedo ima gospa Eva Irgl. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">EVA IRGL (PS SDS): </font></b><font size="4">Hvala za besedo. </font><br/>
<font size="4">	Spoštovane poslanke, poslanci, spoštovani gospod minister!</font><br/>
<font size="4">	Sedaj, če se ne motim je predsednik Vlade danes v Atenah, kjer naj bi se pogovarjali tudi v članstvu v tako imenovani neformalni skupini Med7 torej mediteranskih držav. Kolikor mi je znano je Slovenija za članstvo zaprosila že leta 2015, vendar iz tega takrat ni bilo nič. Takrat je Ministrstvo za zunanje zadeve vodil gospod Karel Erjavec sedaj pa me zanima, če lahko vendarle kaj več poveste o tem članstvu kako daleč smo, da se pridružimo tej skupini in kako potekajo pogajanja? </font><br/>
<font size="4">	Najlepša hvala.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa. V tem krogu še dobi besedo gospa Lidija Divjak Mirnik. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">LIDIJA DIVJAK MIRNIK (PS LMŠ): </font></b><font size="4">Hvala za besedo. </font><br/>
<font size="4">	Lep pozdrav gospod minister, kolegice in kolegi!</font><br/>
<font size="4">	Moje vprašanje danes se nanaša na trgovinski sporazum EU in pa države Latinske Amerike tako imenovane Skupnost Mercosur. Ker smo že na več kot na polovici predsedovanja Republike Slovenije je pač treba povedati, da so bili v zadnjem letu izpostavljeni številni pomisleki z vidika onesnaževanja okolja. Tudi Francija je zagrozila z vetom in še vedno trdi, da bo nasprotovala sklenitvi sporazuma in si želi neko politično deklaracijo samo. Nemčija je prav tako izpostavila zaskrbljenost nad posegom Brazilije v amazonski pragozd to sem vas jaz že na enem izmed mojih vprašanj spraševala. Na drugi strani pa imamo pravzaprav tudi Španijo, ki se zavzema, da bi ta sporazum se premaknil z mrtve točke. Zaključen je bil namreč leta že junija 19, vendar še ni s strani parlamentov držav članic EU ratificiran. V času portugalskega predsedovanja natančno 3. marca smo lahko v medijih tudi prebrali, da si bo portugalski zunanji minister prizadeval za razjasnitev okolijskih standardov v okviru tega sporazuma z državami, zato me v tem trenutku, spoštovani gospod minister, zanima – prvič – kaj je bilo storjeno v času predsedovanja Republike Slovenije, da bi dosegli premik k ratifikaciji sporazuma? Ali bi se naj upoštevali sedaj ti okolijski standardi? Tretjič, ali razmišljate morda v smeri politične deklaracije kot to počne oziroma je javno povedala Francija? Četrtič, kakšni so pravzaprav predlogi rešitev s strani Slovenije, ker smo namreč novembra 2020 na uradni strani Vlade Republike Slovenije seveda lahko prebrali, da sta slovenski in brazilski zunanji minister potrdila tradicionalne dobre odnose med državama in seveda tudi izrazila obojestranski interes za nadaljnjo krepitev le-teh me zanima ali se je morebiti pod vašim vodstvom ta premik k uresničitvi sporazuma že zgodil, zaradi teh dobrih bilateralnih odnosov, o katerih ste takrat govorili? In pa še petič, ali je možno pričakovati, da bomo to problematiko razrešili v našem času, da tako rečem, v času predsedovanja Republike Slovenije Svetu EU? </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa.         </font><br/>
<br/>
<b><font size="4">4. TRAK: (SC) – 12.15</font></b><br/>
<br/>
<b><font size="4">	</font></b><font size="4">(nadaljevanje) Besedo sedaj za odgovore dajem ministru, dr. Anžetu Logarju. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">DR. ANŽE LOGAR: </font></b><font size="4">Hvala. </font><br/>
<font size="4">	Najprej vprašanje gospoda Prebila v zvezi z odnosi Evropska unija Rusija. Od leta 2016 je na ravni EU sprejeto soglasje o petih načelih v odnosih z Rusijo in sicer od tega, da mora za vzpostavitev normalnih odnosov Rusija izvesti vsa določila sporazuma iz Minska. Nadalje, da Evropska unija okrepljeno sodeluje z državami sosedstva. Naprej, da EU skupaj okrepi politike, ki bi bile morda podvržene hibridnim in ostalim grožnjam z ruske strani oziroma da ohrani enotnost svojega delovanja. Da okrepi sodelovanje People to people oziroma odnos med konkretnimi torej neposredni odnos z državljani Rusije in pa hkrati, da z Rusijo sodeluje v vprašanjih, ki so globalnega pomena kot je Zelena preobrazba, jedrsko vprašanje, razorožitev in tako naprej. Kot veste danes potekajo volitve v Rusiji in s tem bo izvoljena nova duma z večino kakršna bo na podlagi teh volitev. V zvezi s temi volitvami je bilo izrečnih več kritičnih besed tudi s strani držav in posameznikov Evropske unije posebej glede nadzora pa tudi omejevanja političnih konkurentov za prosti dostop na teh volitvah, ampak mislim, da je splošno stališče vseh, da je s predvsem četrtim in petim načelom potrebno poglobiti sodelovanje hkrati pa kot veste je sprejet sistem sankcij zoper Rusijo, zaradi neizpolnjevanja ostalih načel v tem sklopu odnosov. Sedaj kakšno je stališče Slovenije. Večkrat je bilo izraženo, da gre za državo, ki v bistvu vrednostno izhaja iz tega evropskega nabora vrednot, da gre za pomembno državo, s katero je potrebno sodelovati skladno s temi petimi načeli. Da mora Evropska unija govoriti z enim glasom in kot je tudi visoki predstavnik za skupno zunanjo in varnostno politiko izpostavil, da se je treba izogibati temu, da se v bistvu bilateralno države z Rusijo pogaja onkraj teh petih načel pač v skladu z neko nacionalno prioriteto. Podobna sporočila sem jaz na svojem obisku v maju prenesel tudi ruskemu zunanjemu ministru gospodu Lavrovu in hkrati tudi zelo odkrito izpostavil vse te dileme, ki so se izpostavile v odnosu med dvema entitetama. Lahko povem, da je odnos zahteven, ampak kljub temu mislim, da je treba posebej v izzivih, ki so pred nami varnostni, teroristične grožnje, Zelena preobrazba iskati skupne poti sodelovanja tudi z Rusijo in mislim, da je to splošno sprejeto stališče tudi na ravni EU. </font><br/>
<font size="4">	Kar se tiče iranskega jedrskega programa. Delim z vami skrb v zvezi s tem. Kot veste je Iran pospešeno začel s proizvodnjo tega obogatenega urana. O tem bo tekla razprava tudi na prihajajočem UNGA (United Nation General Assembly) torej Skupščini Združenih narodov, ki bo v naslednjem tednu v New Yorku. Na tem bom sam pozval tudi Iran k čim prejšnji vrnitvi za mizo pogovorov na Dunaju, ker 20. junija se je zaključil šesti krog pogajanj glede možnosti vrnitve ZDA in Irana. </font><br/>
<br/>
<b><font size="4">5. TRAK: (SC) – 12.20</font></b><br/>
<br/>
<b><font size="4">	</font></b><font size="4">(nadaljevanje) Sedaj pa z nastopom nove Vlade v Iranu so se pa ta pogajanja prekinila in 24. junija je potekel tudi začasni tehnični dogovor, ki sta ga imela / nerazumljivo/ in Iran po iranskem suspenzu izvajanja dodatnega protokola k Sporazumu o varovanju v zvezi z določili omejitev, ki omogoča nadaljevanje omejenega nadzora in verifikacije. Kot veste so na podlagi tega oziroma pomanjkanja volje pogovorov v nadaljevanju bili izraženi tudi zadržke ameriške strani po pripravljenosti Irana dejansko k pristopu k temu sporazumu, zato je Slovenija tudi večkrat izrazila veliko zaskrbljenost, zaradi sprejetih korakov s strani Irana, ki tudi sedaj predstavljajo resne kršitve / nerazumljivo/ torej tega sporazuma o pristopu in nadzoru nad jedrsko oborožitvijo in s tem tudi povečanje proliferacijskega tveganja. Sedaj mi smo večkrat pozvali vse udeležene s strani lahko rečem, da EU tu ni res, da ima vsakič drugačne besede, ampak zelo jasno poziva k čim prejšnjemu nadaljevanju pogajanj, ker težava pri tem je, da če se bo trenutek zamudil, potem poti nazaj več ni in tega se moramo vsi zavedati in hkrati tudi jasno zavedati nevarnosti, ki iz tega izhaja. Moram na žalost tudi izraziti strinjanje za Francijo, Nemčijo in Združenim kraljestvom torej ostalimi sopartnericami v tem pogajalskem omizju, da se z nadaljnjim razvojem iranskega jedrskega programa in tudi s tem prekinitvijo vsaj tega minimalnega nadzora možnost za uspešen zaključek pogajanj zmanjšuje. Kam bo to peljalo si pa trenutno v tem pogledu ne bi ne želel ne drznil oceniti. Je pa potrebno neki napredek v tem pogledu doseči v najkrajšem možnem času. </font><br/>
<font size="4">	Sedaj k vprašanju gospodom Rajha odnosi s sosednjo Hrvaško. Gospod Rajh je dejal, da je predsednik Vlade dejal, da bo spustil Hrvaško v Schengen brez razrešenega mejnega vprašanja. Jaz lahko zagotovim, da predsednik Vlade tega nikoli ni rekel, ker predsednik Vlade tudi sam ne more spustiti Hrvaške v Schengen, ker je to na podlagi soglasja vseh držav članic po izpolnjevanju vseh kriterijev. Po našem mnenju pa Hrvaška v veliki meri izpolnjuje vse te kriterije, ki pomenijo omogočanje, potem tudi vključitev v schengenski prostor. Kot veste pa sedaj na ravni EU na podlagi poročila Evropske komisije poteka pregled schengenskega zakonika in na podlagi tega tudi, potem analiza kaj je morda v tem schengenskem zakoniku potrebno spremeniti še posebej, zato ker smo bili v tej pandemiji in tudi migrantski krizi soočeni z zapiranjem mej, kar je aktualni schengenski zakonik dovoljeval v nekem omejenem časovnem obsegu. Ta časovni obseg se kar podaljšuje tako, da je v tem pogledu potrebno najti rešitve, ki bodo sprejemljive za vse države članice in po tem soglasju verjetno bo sledila širitev Schengena ob tem, da kot veste sta še dve drugi državi torej Romunija in Bolgarija, ki tudi že izpolnjujeta pogoje tako, da je to vprašanje soglasja vseh držav članic. Ne razume pa vaše izjave, ko ste dejali, če vztrajamo pri arbitražni odločbi. Mislim, da sem to že večkrat poudaril tukaj na Odboru za zunanjo politiko in tudi na novinarskih konferencah, da Slovenija vztraja pri arbitražni odločbi. Zavezuje dve državi. Nenazadnje smo kar nekaj denarja za to plačali, zato vam lahko zagotovim, da še naprej vztrajamo pri arbitražni odločbi. Ne morem se pa strinjati z vašo izjavo ali bomo izigrani pri izključni ekonomski coni. Jaz se ne spomnim, da bi bili izigrani pri izključno ekonomski coni, ki jo je Hrvaška razglasila v začetku tega leta skupaj z Italijo. Sploh, po tem, ker smo imeli razpravo o tem tukaj na Odboru za zunanjo politiko, </font><br/>
<br/>
<b><font size="4">6. TRAK: (SC) – 12.25</font></b><br/>
<br/>
<b><font size="4">	</font></b><font size="4">(nadaljevanje) kjer ste tudi vi gospod Rajh glasovali za. Bilo je soglasna odločitev, da podpremo pot, po kateri smo šli tako imenovano Adrijsko trilateralo, kjer sedaj za skupno mizo dogovarjamo posebna vprašanja ali pa odprta vprašanja v teh pol zaprtih morjih skladno z mednarodno konvencijo UNKLOS. Tako, da smo sedaj lahko vam zagotovim prvič zraven v teh dogovorih in prvič skupaj rešujemo vprašanja od modre ekonomije, do problemov onesnaženja, biodiverzitete in spremljanja vzorcev vode do vodnih tokov in tako naprej. Tako, da v tem pogledu mislim, da lahko uspešno zagovarjamo in predstavljamo svoje strateške interese v tem delu Jadrana. </font><br/>
<font size="4">	Na vprašanje poslanke Irgl v zvezi z neformalno skupino mediteranskih držav Med7. Da drži danes je predsednik Vlade v Atenah na izrecno povabilo trenutno predsedujočega tej neformalni skupini grškega predsednika Vlade. In sicer bomo danes uradno pristopili k tej skupini Med7 tako, da bo skupaj s Hrvaško ta skupina štela sedaj 9 držav. Naj vam povem, da je pred nekdanji minister za zunanje zadeve gospod Erjavec leta 2015 zaprosil za članstvo v tej skupini. Do leta 2020, ko sem sam prevzel funkcije praktično se na tem področju ni zgodilo nič, potem smo pa mi začeli aktivno diplomatsko ofenzivo. Jaz sem obiskal vse države članice Med7 in pri vseh iskal podporo in po mislim, da drugem krogu teh srečanj smo dobili soglasje vseh držav tako, da je dan v bistvu ta pika na i uradno uspešno zaključen ta del in s tem Sloveniji smo prepuščeni k omizju, ki v bistvu razpravlja o ključnih vprašanjih, ki ji v tem trenutku tudi / nerazumljivo/ EU od migracijskega vprašanja do sodelovanja z južnim sosedstvom Evropske unije, ki ima največji migrantski potencial v prihodnosti do ekonomskih tokov oziroma gospodarskih tokov, ki preko mediteranskih držav prihaja v ta centralno evropski del EU s tem pa se je v bistvu tudi naša pozicija znotraj krogov Evropske unije okrepila, kajti tako zagovarjamo mišljenja po poglede kar devetih držav in s tem tudi lahko lažje udejanjamo svoje interese. </font><br/>
<font size="4">	Toliko z moje strani. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa, gospod minister. </font><br/>
<font size="4">	Še odgovor gospe poslanki Lidiji Divjak Mirnik. </font><br/>
<br/>
<font size="4">	</font><b><font size="4">DR. ANŽE LOGAR: </font></b><font size="4">Se opravičujem. </font><br/>
<font size="4">	Poslanka Divjak Mirnik je pravilno izpostavila problematiko vprašanje MERCOSUR. Naj samo povem, da Slovenija podpira podpis tovrstnega sporazuma o prosti trgovini. Za nas to pomeni pomemben napredek tudi v okrepitvi strateške vloge Evropske unije na tem delu sveta. Posebej, ker je tukaj še veliko neizkoriščenih priložnosti za dodatno povečanje bilateralnih trgovinskih tokov. Kot pa ste izpostavili imajo določene države tukaj zadržke, ki so takšne narave, da onemogočajo napredek na tem dosjeju. Tako kot ste omenili je portugalsko predsedstvo, ki je koncentriralo svoje prioritete v času svojega predsedovanja na področju Latinske Amerike, kjer je tudi gostilo vrh v bistvu poskušala v tem pogledu doseči napredek. Tukaj je zelo aktivna tudi Evropska komisija, ki poskuša na neki način iskati rešitev v podpisu posebne deklaracije oziroma posebne politične izjave s področja okolijskih politik. Jaz sem o tem vprašanju govoril tudi s svojim brazilskim kolegom, ki sicer zagotavlja, da je interes Brazilije pa tudi vseh ostalih držav izredno močan po podpisu tega dogovora se pa tudi zaveda pomislekov, ki jih imajo posamezne evropske države. Sedaj Evropska unija se sestavljena s 27 držav, gre za mešan sporazum, kar pomeni, da potrebuje soglasje vseh držav kakor tudi pač komunitarni pristop</font><b><font size="4"> </font></b><br/>
<font size="4">  </font><br/>
<b><font size="4">7. TRAK: (SC) – 12.30</font></b><br/>
<br/>
<b><font size="4">	</font></b><font size="4">(nadaljevanje) in v tem pogledu… Lahko vam zagotavljam, da delo po posameznih delovnih skupinah poteka naprej, da se pogajajo naprej, da pa dokler nekega napredka ne bo doseženega pač slovensko predsedstvo tudi v tem pogledu ne more izpeljati nobenega formalnega dogodka, ki bi dejansko pripeljal do končne potrditve tega sporazuma in potem kasnejših ratifikacijah v državah članicah. Glede na to, da ste imeli zelo konkretno mislim, da 7 vprašanj pa predlagam, da vam konkretno na vsakega od teh vprašanj pošljemo še pisni odgovor, če se strinjate s tem?</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa, ministru. </font><br/>
<font size="4">	Sedaj naslednji… Bi želela gospa Divjak Mirnik še? Ne. Novi krog. Besedo najprej dajem gospodu Niku Prebilu za dopolnitev vprašanja, potem pa gremo v novi krog. Gospod Černigoj je prvi. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">NIK PREBIL (PS LMŠ): </font></b><font size="4">Hvala, spoštovana predsednica. Saj ne bom dopolnjeval vprašanja bi pa še en kratek komentar na to. </font><br/>
<font size="4">	Kar se tiče EU Rusije. Jaz sem seznanjen s temi načeli. Seznanjen sem tudi z večino tega, kar Evropska unija v tem delu počne in tudi, da se Rusija seveda na podlagi režima, ki ga ima z večino stvari nekako ne strinja in išče neko svojo politično pot v tem in seveda tudi na države Zahodnega Balkana katerih seveda Evropska unija strateško cilja kot del družine, pritiska po svojem načinu. Predvsem sem želel s tem, da opozorimo na ravni EU kot predsedujoča država, da na tem področju bodo morali biti narejeni določeni napredki sploh iz področja kibernetske varnosti varovanja okolja, ker nenazadnje Evropska unija pri vprašanjih, ki so tako široka kot je recimo varovanje okolja seveda ne more in ne bo učinkovita, če bo ostala sama in ta vprašanja bo verjetno potrebno odpirati tudi na ravni Kitajske, Združenih držav, Indije in še kakšne druge močnejše sile.   </font><br/>
<font size="4">	Kar pa se tiče iranskega jedrskega programa vam pa hvala za podporo. Strinjam se, da bi Evropska unija in tudi Slovenija kot predsedujoča v tem delu morda morala še bolj glasno pristopiti do tega nerešenega vprašanja, ki lahko čez nekaj let morda ne bo niti več vprašanje, ampak bo težava, s katero se bomo tako ali drugače morali ukvarjati vsi. To zaskrbljenost seveda izraža Unija že vrsto časa tudi Slovenija. Menim pa, da bo tudi v določeni meri s svojim morala narediti oziroma morale narediti ZDA, ki so pod Trampovo administracijo seveda tudi v določeni meri zaostrile to zadevo z Iranom pri vztrajanju do določenih svojih stališč. Tako da hvala v bistvu za ta vaš odgovor in seveda še enkrat moje vprašanje kot priložnost, da se na teh področjih naredi določen napredek. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa. </font><br/>
<font size="4">	Besedo za vprašanje sedaj dajem gospodu Andreju Černigoju. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">ANDREJ ČERNIGOJ (PS NSi): </font></b><font size="4">Spoštovana gospa predsednica, hvala za besedo. </font><br/>
<font size="4">	Spoštovani minister, kolegice in kolegi!</font><br/>
<font size="4">	Vsi se zavedamo, da je Evropska unija na področju gospodarskega trgovanja je v preteklosti in upam, da bo tudi v prihodnosti sklenila marsikateri trgovinski sporazum. Tukaj bi res poudaril, da je zelo velik napredek v preteklosti bil s podpisom trgovinski sporazum s Kanado CETA oziroma trgovinski sporazum z Japonsko, kjer je tudi naš evropski poslanec bivši Lojze Peterle kar veliko pripomogel k temu sporazumu, ampak danes sem prebral v Politiku, da se mudita dva vrhunska politika Evropske unije to govorim o / nerazumljivo/ mudita v Ameriki na velikem ekonomskem forumu na temo energija in podnebje, zato me mogoče zanima ali ste seznanjeni ali je želja s strani Evropske unije, da boste neformalno želeli tudi obuditi novi transatlantski trgovinski sporazum? Z moje strani moje osebno mnenje je, da je velika žalost, da trgovinski sporazum v preteklosti za Ameriko ni bil podpisan.    </font><br/>
<br/>
<b><font size="4">8. TRAK: (SC) – 12.35</font></b><br/>
<br/>
<b><font size="4">	</font></b><font size="4">(nadaljevanje) Če bi danes imeli isti sporazum na mizi bi bil z veliko navdušenjem podpisan, saj vemo, da je Evropa dosegla, da so gensko spremenjena hrana oziroma semena bila izvzeta iz tega sporazuma. To je prvo vprašanje. </font><br/>
<font size="4">	Drugo vprašanje je pa malo bolj eksplicitno. Mene res skrbi ta odnos nekaterih kolegov in kolegic v Državnem zbor, ki nekaj zahtevajo, potem pa jih danes ni. Mene na podlagi tega pa mogoče zanima s strani diplomatskega stališča. Mi vemo kaj se je v prejšnjem tednu zgodilo. Iz samega Strasbourga je prišla zelo velika in udarna odločitev to govorim predvsem o bančnih razlaščencih in njihovih pravicah. Mi to zadevo še proučujemo, ampak zelo me skrbijo izjave v tem primeru bivše premierke, ki je izrazila, če se ne motim saj to smo pričakovali take izjave in take odločitve, ki bodo Slovence ogromno koštale predvsem pa bodo verjetno to bilo tudi kakšno strukturo ljudi prizadelo v prihodnosti. Me zanima ali se na vas kot nekako prvega diplomata v Sloveniji obračajo tudi diplomati, mogoče zahtevajo dodatne obrazložitve ali je to okrnjen ugled Slovenije in tako naprej? </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa. Besedo za drugo vprašanje dajem gospe Lidiji Divjak Mirnik. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">LIDIJA DIVJAK MIRNIK (PS LMŠ): </font></b><font size="4">Hvala lepa. </font><br/>
<font size="4">	Spoštovani gospod minister zanima me naslednje. In sicer, kdo in zakaj je sprejel odločitev, da se Georgio Meloni predsednico skrajno desne italijanske stranke Bratje Italija povabi kot posebno gostjo na BSF, ker si ne morem predstavljati, da je lahko taka oseba posebna gostja pri nas sploh glede na dejstvo, da odklanja vrnitev narodnega doma v Trstu slovenski skupnosti. Torej zanima me kdo in zakaj je sprejel takšno odločitev? </font><br/>
<font size="4">	Hvala lepa.     </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa. Besedo za drugo vprašanje ima še mag. Andrej Rajh. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Hvala lepa. </font><br/>
<font size="4">	Bo v bistvu ena dopolnitev vprašanja se bom kar navezal na kolega Černigoja, ker ne pozna pravilno materije. Slovensko sodišče ustavno je dosodilo, da je potrebno razlaščencem omogočiti pravno varstvo in to je razsodilo že slovensko sodišče evropsko pa samo potrdilo torej v tem kontekstu je treba te izjave razumeti in to bi morala slovenska vlada narediti v prejšnjem mandatu lahko bi pa že tudi v sedanjem mandatu torej zagotoviti pravno varstvo razlaščencem. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Spoštovani mag. Rajh jaz bi vas želela spomniti, da smo pri točki vprašanja in pobude članov Odbora za zunanjo politiko in ta točka ni namenjena neki polemiki ali pa komentiranju predhodnih vprašanj predhodnikov oziroma poslanskih kolegov. Besedo za odzive in odgovore pa sedaj dajem ministru dr. Logarju. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">DR. ANŽE LOGAR: </font></b><font size="4">Hvala. </font><br/>
<font size="4">	Mogoče najprej v zvezi z dopolnitvijo vprašanja gospoda Prebila. Jaz sem to poudaril tudi sam na odgovoru na vaše prvotno vprašanje, da v skladu s petim načelom smatram, da je potrebno z Rusijo sodelovati na področju kibernetske varnosti varovanja okolja. Strinjam se tudi s Kitajsko. Naj sam omenim, da v času slovenskega predsedstva torej bo potekala v Glasgowu ta mednarodna konferenca COP26 o tej zeleni preobrazbi, kjer bodo ključni akterji priglasili svoje cilje te zelene tranzicije in zagotovo, če boste pogledali največje onesnaževalce na svetu Kitajska je največji onesnaževalec brez njih. V zvezi pri sodelovanju na tem pomembnem področju je vsako ukrepanje Evropske unije v bistvu zelo majhnim prispevkom. Evropska unija v globalu pripomore k 8 odstotkom skupnih izpustov medtem, ko ima Kitajska trikrat večji izpust. </font><br/>
<br/>
<b><font size="4">9. TRAK: (SC) – 12.40</font></b><br/>
<br/>
<b><font size="4">	</font></b><font size="4">(nadaljevanje) V tem pogledu naj omenim še, da ko je bilo omenjeno slovenske aktivnosti v zvezi s tem sporazumom o prenehanju atomskega programa v Iranu, da so primarne podpisnice tega sporazuma tako imenovani Iran plus 5 plus 1 torej Kitajska, Francija, Rusija, Združeno kraljestvo in Združene države Amerike plus Nemčija skupaj z Evropsko unijo in v imenu Evropske unije visoki predstavnik za skupno zunanjo in varnostno politiko in v tem pogledu Slovenija kot predsedujoča država razen, da pomaga skupni zunanji službi Evropske unije konkretne vloge nima. S svojimi stališči pa v tem pogledu zagovarjam v bistvu pogled, ki ste ga tudi vi predstavili v svojem izvajanju. </font><br/>
<font size="4">	Na vprašanje poslanca Černigoja z zvezi s transatlantskim trgovinskim sporazumom delim mnenje z vami tudi sam obžalujem, da tega sporazuma med dvema najmočnejšima in najrazvitejšima ekonomija na svetu ni uspelo dogovoriti, zaradi takšnih in drugačnih večinoma tudi političnih razlogov. Vmes kot veste je zastal od leta 2014 tudi dialog na najvišji ravni, od 2014 ni bilo vrha med Evropsko unijo in Združenimi državami Amerike. Šele v tem letu je bil ponovno vzpostavljen ta dialog in na podlagi tega dialoga je bil oblikovan tudi tako imenovani trgovinski in tehnološki svet, kjer sedaj na podlagi treh svetov po tem dogovarja posamezne mehanizme z ciljem, da se dogovori tudi prosto trgovinski sporazum, ki bo omogočil dodano vrednost in boljšo, večjo izmenjavo na obeh straneh Atlantika.  </font><br/>
<font size="4">	Kar se tiče bančni razlaščenci pa v bistvu tukaj nisem zaznal kakšnega vprašanja bolj komentar vaš. Lahko samo povem, da ob robu svoje prisotnosti na seji Evropskega parlamenta ta teden sem se, potem v četrtek srečal tudi z generalno sekretarko Sveta Evrope Mario Pečinovič Burič in med drugim sva govorila tudi o vprašanju teh razlaščencev torej sodbe Evropskega sodišča, ki je na neki način močna zaušnica zakonodajalcem, ki so sprejeli rešitev v obliki izbrisa. </font><br/>
<font size="4">	Kar se tiče vprašanja gospe Divjak Mirnik lahko samo rečem, da je bil blejski strateški forum uspešen, da je imel rekordno udeležbo, da je imel tudi rekordno spremljanje, da so bili različni gosti in različni paneli, da je bil med njimi tudi panel, ki je govoril o evropski raznolikosti, raznovrstnosti, ampak konsenzov glede te raznolikosti in lahko samo zagotavljam, da bo blejski strateški forum tudi še naprej skrbel za raznolikost mnenj, ker le na podlagi razprave različnih mnenj verjetno lahko pride do dobrih rešitev. </font><br/>
<font size="4">	Kar se pa tiče gospoda Rajha pa tudi nisem razumel nekega vprašanja, ampak bolj odgovor na vprašanje poslanca Černigoja. </font><br/>
<font size="4">	Toliko z moje strani. Hvala. </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ: </font></b><font size="4">Hvala lepa. </font><br/>
<font size="4">	Gospa Lidija Divjak Mirnik želite dopolnitev? Izvolite. </font><br/>
<br/>
<font size="4">	</font><b><font size="4">LIDIJA DIVJAK MIRNIK (PS LMŠ): </font></b><font size="4">Hvala lepa. </font><br/>
<font size="4">	Gospod minister sicer hvala za to, da smo bili uspešni pa rekordna udeležba pa različni paneli pa raznolikost pa vse to. Moje vprašanje je bilo zelo jasno in dva sta bila in nanjo niste odgovorili. Torej, kdo je sprejel odločitev, da se skrajno desno političarko, ki nasprotuje vrnitvi narodnega doma v Trstu Slovencem povabi, kdo in zakaj? </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Gospod minister. </font><br/>
<br/>
<font size="4">	</font><b><font size="4">DR. ANŽE LOGAR: </font></b><font size="4">Če se ne motim je bil ta panel eden od zanimivejših in eden od bolj spremljenih, kar pomeni, da je bila verjetno sestava gostov dovolj raznolika, da je lahko, potem gost v živo v poslušanju tega panela. </font><br/>
<br/>
<font size="4">	</font><b><font size="4">PREDSEDNICA MONIKA GREGORČIČ:</font></b><font size="4"> Hvala lepa, ministru. Sprašujem, če je še kakšen interes? Ugotavljam, da ne, da smo vsa vprašanja poslank in poslancev izčrpali, zato zaključujem 1. točko dnevnega reda    </font><br/>
<br/>
<b><font size="4">10. TRAK: (SC) – 12.45</font></b><br/>
<br/>
<b><font size="4">	</font></b><font size="4">(nadaljevanje) in 33. nujno sejo Odbora za zunanjo politiko. </font><br/>
<font size="4">	Zahvaljujem se ministru za vse podane odgovore in vsem poslankam in poslancem za prisotnost. </font><br/>
<font size="4">	Lep dan!</font><br/>
<br/>
<b><font size="4">Seja je bila končana 17. septembra 2021 ob 12.45.</font></b>
</root>