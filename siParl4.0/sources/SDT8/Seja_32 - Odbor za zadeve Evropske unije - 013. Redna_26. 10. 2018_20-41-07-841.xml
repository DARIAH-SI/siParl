<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">3. redna seja</font></b><br/>
<br/>
<b><font size="4">(26. oktober 2018)</font></b></p></div><br/>
<b><font size="4">Sejo je vodil dr. Darij Krajčič, predsednik Odbora za zadeve Evropske unije.</font></b><br/>
<b><font size="4">Seja se je pričela ob 9. uri.</font></b><br/>
<br/>
<b><font size="4">1. TRAK: (MK) - 9.00</font></b><br/>
<br/>
<b><font size="4">	PREDSEDNIK DR. DARIJ KRAJČIČ: </font></b><font size="4">Spoštovane kolegice in kolegi, začenjamo 13. sejo Odbora za zadeve Evropske unije. Obveščam vas, da nihče ni zadržan, niti nimamo nobenega obvestila o nadomestnih članih. Obveščam vas tudi, da so na sejo povabljeni poslani Evropskega parlamenta iz Republike Slovenije in predstavniki vlade in Državnega sveta. Vse navzoče lepo pozdravljam.	</font><br/>
<font size="4">	Prehajamo na določitev dnevnega reda seje odbora. S sklicem seje ste prejeli dnevni red seje odbora. Ker v poslovniškem roku nisem prejel predlogov za njegovo spremembo, je določen takšen dnevni red, kot ste ga sprejeli s sklice. </font><br/>
<font size="4">	</font><br/>
<font size="4">	Prehajamo na </font><b><font size="4">1. TOČKO DNEVNEGA REDA. TO JE PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O OZNAČEVANJU PNEVMATIK GLEDE NA IZKORISTEK GORIVA IN DRUGE BISTVENE PARAMETRE TER RAZVELJAVITVI UREDBE (ES) ŠT. 1222/2009. </font></b><br/>
<b><font size="4">	</font></b><font size="4">Gradivo smo</font><b><font size="4"> </font></b><font size="4">prejeli od vlade 11. oktobra</font><b><font size="4"> </font></b><font size="4">letos, na podlagi prvega odstavka četrtega člena Zakona o sodelovanju med Državnim zborom in Vlado v zadevah Evropske unije. Skrajni rok za njegovo obravnavo v Državnem zboru je danes. Gradivo je bilo v skladu z določili Poslovnika Državnega zbora, dodeljeno v obravnavo Odboru za zadeve evropske unije, kot pristojnemu odboru in Odboru za infrastrukturo, okolje in prostor, kot matičnemu delovnemu telesu. Slednjega je obravnaval /glas iz ozadja/ - hvala lepa. Slednjega je obravnaval na tretji seji 24. Oktobra in sprejel mnenje, ki smo ga prejeli. Prosim mag. Bojana Kumerja, državnega sekretarja na ministrstvu, da nam predstavi predlog uredbe in zlasti predlog stališča Republike Slovenije. Izvolite gospod državni sekretar, imate besedo. </font><br/>
<br/>
<font size="4">	</font><b><font size="4">MAG. BOJAN KUMER</font></b><font size="4">: Hvala lepa gospod predsednik. Dobro jutro in dober dan želim vsem poslankam in poslancem in pa članicam in članom odbora. </font><br/>
<font size="4">	Vlada Republike Slovenije podpira vse pobude, katerih namen je zmanjšati porabo energentov in umestitev toplogrednih plinov. S tega vidika podpira tudi namen predloga Uredbe o označevanju pnevmatik, glede na izkoristek goriva, saj spodbuja informiranost potrošnikov o varnih pnevmatikah z velikim izkoristkov goriva s katerim se dosežeta večja ekonomska in pa okoljska učinkovitost. Pomembno je tudi, da pobuda upošteva stroškovno uravnoteženost ter da ima merljivo dodano vrednost. Pri tem izpostavljamo ukrep zaostrovanja mej razredov razvrščanja pnevmatik. Tržne raziskave namreč kažejo, da je pnevmatik razreda A in B v obtoku manj kot en procent. S tega vidika je zaostrovanje mej razredov za enkrat preuranjeno, saj je sprememba smiselna le, če v posameznem razredu vsaj 30 procentov vseh pnevmatik. Ravno tako bi želeli poudariti, da Slovenija nima referenčnega laboratorija v okviru katerega lahko potekajo preizkusi oziroma nadzor kakovosti pnevmatik. S tega vidika zato Slovenija ne more ocenjevati skladnost pnevmatik za vsak navedeni parameter. Menimo, da more biti za uvajanje sprememb obveznosti držav članic v okviru nadzora poročanja in sankcioniranja natančno opredeljen učinek, tako na privatni, kot tudi na javni sektor. Na podlagi povedanega je stališče vlade Republike Slovenije, da so nekatere spremembe  preuranjene, ter da je potrebno predlog dodatno izpopolniti Hvala lepa.</font><b><font size="4"> </font></b><br/>
<br/>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa, gospod državni sekretar za predstavitev mnenja matičnega delovnega telesa prosim podpredsednika odbora, mag. Andreja Rajha, izvolite. </font><br/>
<br/>
<font size="4">	</font><b><font size="4">MAG. ANDREJ RAJH: </font></b><font size="4">Hvala lepa, gospod kolega predsedujoči. Predlog stališča Republike Slovenije v imenu Vlade je predstavil magister Bojan Kumer, državni sekretar na ministrstvu za infrastrukturo. Poudaril je, da Republika Slovenija podpira vse pobude, katerih namen je izboljšati informiranost potrošnikov pri čemer je za Slovenijo ključno, da njihova izvedba upošteva načelo administrativne in stroškovne uravnoteženosti ter opredeljive dodane vrednosti ukrepov. Pojasnil je, da je s tega vidika Slovenija podprla namen komisije ob ponovni nadgradnji uredbe o označevanju pnevmatik, glede na izkoristek goriva in tudi druge bistvene parametre, </font><br/>
<br/>
<b><font size="4">2. TRAK (VI) 9.05</font></b><br/>
<br/>
<font size="4">	(nadaljevanje) vendar meni, da so predlagane spremembe preuranjene. Izpostavil je, da je potrebno / nerazumljivo/ sprememb v okviru obstoječih parametrov ter dodatnih obveznosti poročanja ter nadzora s strani držav članic le-te natančno opredeliti, predvsem pa ovrednotiti učinke na privatni kakor tudi na javni sektor. Pojasnil je, da bi uvajanje dodatnih obveznosti povzroča povečanje administrativnih in stroškovnih obremenitev, ki morajo biti predhodno jasno ovrednotene, predvidljive in sorazmerne. Posebej je izpostavil, da se, kot je razvidno iz poročila komisije, Evropskemu parlamentu in svetu pnevmatike najvišjih razredov energetske učinkovitosti, torej A in B, še vedno niso dobro uveljavili na trgu in da je s tega vidika sprememba razredov glede na izkoristek goriva ter oprijem na mokri podlagi preuranjena, saj so mejne vrednosti v predlaganem besedilo pomaknjene navzgor. Posebej je poudaril, da je glede na majhno uporabo pnevmatik najvišjih razredov ni ekonomsko upravičenega razloga za spremembo vrednosti razredov. Pojasnil je tudi, da Slovenija nima referenčnega laboratorija za opravljanje preizkusov oziroma nadzora kakovosti pnevmatik. Izpostavil je, da je uvajanje dodatne obveznosti nadzora pomeni tudi dodatno administrativno sin stroškovno breme, katerega pozitivni učinki v tem trenutku niso izkazani. </font><br/>
<font size="4">	Odbor je brez razprave v skladu z drugim odstavkom 154.h člena Poslovnika Državnega zbora sprejel naslednje mnenje: »Odbor za infrastrukturo, okolje in prostor podpira predlog stališča Republike Slovenije do predloga uredbe Evropskega parlamenta in sveta o označevanju pnevmatik glede na izkoristek goriva in druge bistvene parametre ter razveljavitvi uredbe Evropskega sveta št. 1222/2009, ki ga je predložila Vlada in predlaga Odboru za zadeve Evropske unije, da predlog stališča sprejme.« Hvala lepa. </font><br/>
<br/>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa mag. Rajh. </font><br/>
<font size="4">	Na 17. seji 23. oktobra letos je gradivo obravnavala tudi Komisija Državnega sveta za mednarodne odnose in evropske zadeve ter sprejela mnenje, ki smo ga prejeli. </font><br/>
<font size="4">	Za predstavitev mnenja komisije Državnega sveta k tej točki prosim predsednika komisije gospoda Bojana Kekca. Izvolite, gospod Kekec, imate besedo. </font><br/>
<br/>
<b><font size="4">	BOJAN KEKEC:</font></b><font size="4"> Hvala lepa. Lep pozdrav vsem skupaj.</font><br/>
<font size="4">	Komisija Državnega sveta je omenjeno stališče do uredbe obravnavala in ima nekoliko drugačno stališče, kot je zapisano v stališču Vlade. </font><br/>
<font size="4">	Torej, za uvod naj poudarim samo tri dejavnike. Poglejte, promet porabi 30 % energije v Evropski uniji. Cestni promet ustvari 22 % toplogrednih plinov in zaveza Evropske unije, da do leta 2050 zmanjšamo toplogredne pline za 60 %. Sedaj smo še precej daleč od teh ciljev, zato vsaka taka uredba in ukrep pomeni kar veliko, da se ta cilj doseže. Ključno pri tem nas je vodilo to, da gre za ozaveščenost porabnikov, da gre za varnost v cestnem prometu, da gre za energetsko učinkovitost hrup, vemo kako vse te protihrupne ograje na avtocestah stanejo. Se prvi, to je drug način ukrepanja. In pa tudi porabniki ali pa, recimo, kupci gum nekako moramo vedeti, kako se guma obnaša v ledu in snegu in vse te zadeve bodo s to novo uredbo na gumi, kot je recimo pri gospodinjskih aparatih, predočene in vsak, ki bo to kupil bo lahko videl. Mislimo, da so tako pomembne zadeve, da bi še enkrat Vlada proučila ali je to res preuranjen ukrep. Po naši oceni ni. Akreditiran laboratorij ne more biti nek vzrok. Poglejte, če ga ni v Sloveniji, lahko to opravlja nekdo drug, ampak jaz mislim, da bi bilo toliko zasebnega interesa s koncesijo, da bi se ta akreditiran laboratorij hitro vzpostavil. Glede stroškov mislim, da se jih lahko tudi prevali dela na proizvajalce te opreme, da že določen del tudi pokrijejo. In tudi nakup teh pnevmatik A in B razreda, ki je res majhen, ne pomeni, da se ne bo delež nakupa teh varnih ali pa, recimo, energetsko učinkovitih pnevmatik tudi povečal. Predvsem pa mislim, da je dovolj časa, to je prvo branje, poglejte, do konca leta 2019 naj bi ta uredba dočakala nekako luč sveta, potem je pa še zagotovo par mesecev za implementacijo, tako da je po našem mnenju dovolj časa da bi se to vpeljalo. Naše mnenje, kot ste ga dobili na klop je, da naj še enkrat proučimo ali je ta zadeva res preuranjena, kar gre po naši oceni za pomembno stvar. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa, gospod Kekec. </font><br/>
<br/>
<b><font size="4">3. TRAK (VI) 9.10</font></b><br/>
<br/>
<font size="4">	(Nadaljevanje) Odpiram razpravo na to točko dnevnega reda. 	Pred tem vas pa še obveščam, da je gospa Nataša Sukič, poslanka, pooblastila gospoda Boštjana Koražijo, da jo zastopa na današnji seji. </font><br/>
<font size="4">	Se kdo javi k razpravi? Imamo dva razpravljavca. Gospod Siter in gospod Kepa. Se javi še kdo? Ne, imamo torej dva razpravljavca. Prvi ima besedo Primož Siter. Izvolite.</font><br/>
<br/>
<b><font size="4">	PRIMOŽ SITER (PS Levica):</font></b><font size="4"> Hvala lepa in dobro jutro. </font><br/>
<font size="4">	Samo eno kratko vprašanje. Slovenija torej lahko rečemo, da podpiramo to uredbo ali ne, tako zelo ABC me v bistvu zanima. V stališču pravite Slovenija podpira namen komisije, vendar meni, da so predlagane spremembe preuranjene. Pišete, da podpirate namen, ampak da konkretnemu predlogu pa ne morete pritrditi, ampak ne navedete eksplicitno tega, se pravi, kakšno je stališče do predloga uredbe. Hvala lepa. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. Naslednji razpravljavec je gospod Franci Kepa. Izvolite.</font><br/>
<br/>
<b><font size="4">	FRANCI  KEPA (PS SDS):</font></b><font size="4"> Jaz bi se strinjal ne glede na prejšnja dognanja z mnenjem Državnega sveta, katerega je podal, in da se po njih ravnamo, kakor je dal mnenje Državni svet, da niso zadeve preuranjene. Hvala. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala. Še kdo? Gospod Jelinčič Plemeniti. Izvolite. </font><br/>
<br/>
<b><font size="4">	ZMAGO JELINČIČ PLEMENITI (PS SNS):</font></b><font size="4"> Hvala. Jaz se pravzaprav tudi strinjam z odločitvijo Državnega sveta. In mislim, da argumentacija, ki jo je povedal predsednik odbora za zunanje zadeve je smiselna. In jaz mislim, navkljub temu, da nimamo nekega specialnega laboratorija za te zadeve se lahko enostavno priključimo na odločitve drugih laboratorijev v Evropi in upoštevamo njihove raziskave in odločbe. Tako da, jaz sem za to ne da se zabremza ta zadeva, ampak da gre naprej. Hvala. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. Še kdo? Če ni, prosim državnega sekretarja za ogovore. Izvolite. </font><br/>
<br/>
<b><font size="4">	MAG. BOJAN KUMER:</font></b><font size="4"> Hvala lepa, gospod predsednik.</font><br/>
<font size="4">	Stališče Vlade je, da, tako kot izhaja iz samega namena uredbe in pa velikega dela vsebine, da je okej, da tisti glavni name, da se poveča informiranost potrošnikov, da se prihranijo določeni stroški pri gorivu, da se poveča energetska učinkovitost v prometu, to je vse lepo in prav. Vendar v drobnem tisku, če se tako izrazim, kjer, recimo, ni dovolj dobro razdelana kakšna bo obremenitev držav članic, kako hude administrativne obremenitve nas čakajo, koliko virov bomo morali za to a locirati in pa predvsem kakšen nadzor bo treba uvesti. Ali bo treba dejansko nadzirati vsako pnevmatiko ali bo treba nek statistični vzor, kakšen referenčni laboratorij tu potrebujemo, vse te, tako kot je tudi predstavnik Državnega sveta pravilno navedel, vse te bo treba v procesu sprejemanja te direktive, na to bomo opozarjali. In jaz upam, da bomo tudi dobili odgovore, da bo to jasno določeno. V kolikor bodo to sprejemljiv pogoji za nas, potem ne vidim razloga, da ne bi Vlada te uredbe podprla. Si pa želimo jasnih obremenitev, ki nas čakajo, kakšne zaveze bomo dobili in pa seveda če bomo morali vzpostaviti nek referenčni laboratorij, sprašujem se zakaj ne bi bil v Sloveniji, koliko bo to stalo potem na mednarodni ravni, ali bo treba tukaj dodatno vzpostaviti neke določene obveze, vse to trenutno še ni jasno iz predlaganega besedila. Hvala. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa, gospod državni sekretar. </font><br/>
<font size="4">	Ali so ti laboratoriji in to lahko v  tujini, ali morajo biti doma, je lahko s koncesijo, imamo mogoče pri nas inštitucije, ki to počnejo, da bi jih lahko priključili zraven to zadevo ali ne? Če jaz to prav razumem, gre v bistvu zgolj za označevanje, ki ne vpliva na zmanjševanje. Pa bi vas prosil, če na to nekaj odgovorite. Če pa svoj osebni okus povem tu zraven. Jaz se dosti bolj zanesem na testiranja potrošniških organizacij in avto klubov, kot je AMZS, pa še kakšen drug ali pa tudi </font><br/>
<br/>
<b><font size="4">4. TRAK (VI) 9.15</font></b><br/>
<br/>
<font size="4">	(Nadaljevanje) naš ZPS, kot pa na te oznake. Še kakšno vprašanje? Ni. Izvolite, gospod državni sekretar, če lahko odgovorite še na tole. </font><br/>
<br/>
<b><font size="4">	MAG. BOJAN KUMER:</font></b><font size="4"> Hvala lepa. </font><br/>
<font size="4">	Zaenkrat nikjer ni zapisano obveza, da bi moral biti laboratorij prav v Republiki Sloveniji, lahko je kjerkoli drugje. Se pravi, pomembno je samo kakšne obveze in kakšne parametre mora ta laboratorij izpolnjevati. Tu so dosti hude in pa ostre zahteve, mora biti certicifiran, tu so določeni parametri od vlage in tako dalje, da se lahko pnevmatika primerno testira. Če povem po domače, recimo, pnevmatika, ko bo označena z nekim energijskim razredom A bo treba preveriti z nekim laboratorijem, ali dejansko ta pnevmatika spada pod določenimi referenčnimi pogoji v razred A. Moramo pa vedeti, danes vsota pnevmatik v razredu A in B ko so nižji kriteriji je manj kot 1 %. Potem bodo strožji kriteriji za razred A in B in jih bo še manj.  To je en del odgovora. </font><br/>
<font size="4">	Drugi del pa, kar se oznak tiče, zagotovo, da bodo povečale informiranost potrošnikov in pa bomo šli proti cilju energetske učinkovitosti. Se pravi, da bo poraba energentov, poraba goriva manjša in da bo to pripomoglo k skupnemu cilju.</font><br/>
<font size="4">	Tudi študijo ali pa, recimo, natančne opredelitve koliko, s kakšnim ukrepom zmanjšamo, tega tudi ni dovolj jasno opredeljenega trenutno v predlogu uredbe. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala. Se javi še kakšen? Gospod Zmago Jelinčič Plemeniti. Izvolite. </font><br/>
<br/>
<b><font size="4">	ZMAGO JELINČIČ PLEMENITI (PS SNS):</font></b><font size="4"> Hvala lepa. Jaz mislim, da bodo morali tako ali tako proizvajalci na pnevmatike dajati vse oznake in garantirati, da je to tako kot mora biti. In tudi testiranja bodo izvajali proizvajalci pnevmatik. In ko bo nekaj napisano, da je to testirano in da to ustreza temu in temu predpisu oziroma zahtevam je to dejstvo. Zakaj bi morali pa mi ponovno v Sloveniji imeti specialen laboratorij, da bo še enkrat testiral tisto, kar bodo že proizvajalci pnevmatik naredili. Mislim, da to ni smiselno in zato tudi odstop od tega, da bi mi podprli to evropsko stališče jaz mislim, da to je nesmiselno. Jaz se s tem ne strinjam, da bi Vlada bremzala to vse skupaj. Bi bilo lepo, če bi Vlada na drugih zadevah bila tako skrbna in tako iskala, bi rele, dlako v jajcu, ampak tu notri se popolnoma strinjam z odločitvijo Državnega sveta. Da bi pa morali mi sedaj še enkrat ponovno, ne vem kaj vse delati, tudi zdravila, ki so na trgu, recimo, v Evropski uniji jih pri nas ponovno ne testiramo, ampak enostavno sprejmemo tiste, ki so že v veljavi v Evropski uniji. In na enak način bi lahko naredili tudi tu. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. Državni sekretar želite odgovoriti na tole? Izvolite. </font><br/>
<br/>
<b><font size="4">	MAG. BOJAN KUMER:</font></b><font size="4"> Hvala. Točno tako, tu se strinjava, da je ugotovitev pravilna. Uredba v bistvu zaostruje in še povečuje nadzor. Vendar v tem kako ga povečuje in pa zaostruje je še zelo veliko nejasnosti. Preveč je splošnih obveznosti, ki jih nalaga posameznim državam članicam. In sedaj ta povečan nadzor, nam je zelo pomembno kaj dejansko so tu pričakovanja od posamezne države članice, ali bo ta povečan nadzor imel svoj učinek. Se pa strinjam ja, da konec koncev bi bilo to zelo dobro, da bi proizvajalci bili obligirani in dati garancijo. Ampak veste kako je to, tako kot pri izdelavi hladilnikov in pa pri izdelavi kakršnekoli druge naprave, proizvajalci deklarirajo, da so razredi, ampak mi rabimo vseeno nadzor, neodvisen nadzor, ki bo garantiral potrošnikom, da tisto kar kupi, tisto kar je označeno, da je dejansko to to. Ker tudi recimo Volkswagen je garantiral, da so okoljsko čisti, pa nobeden v to ni dvomil. In čez leta in leta se je ugotovilo, da nadzor dejansko ni bil takšen, kot bi moral biti. Definitivno, nadzor je pomemben, pozdravljamo odločitev. Pomembno je pa tudi kakšna so pričakovanja v nadzoru od nas in tu želimo določene stvari razčistiti. Hvala. </font><br/>
<br/>
<b><font size="4">5. TRAK (VI) 9.20</font></b><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. Še kdo? Izvolite, gospod Zmago Jelinčič Plemeniti.</font><br/>
<br/>
<b><font size="4">	ZMAGO JELINČIČ PLEMENITI (PS SNS):</font></b><font size="4"> Jaz mislim, da vsaki pnevmatiki bo posebna nalepka, ki bo deklarirala tisto kar mora biti. In jaz mislim, da verjetno ne bodo teh pnevmatik izdelovali v Sloveniji, ker, kot jaz vem, Sava ne dela več gum. Tako da se ni za bati, da bi slovenske tovarne delale kaj mimo tega. In Volkswagen je res goljufal, ampak je debelo plačal za svojo goljufijo. In njegove goljufije nismo odkrili v Sloveniji in tudi pri pnevmatikah ne bomo odkrili v Sloveniji ničesar, zato je nesmiselno govoriti o enih posebnih laboratorijih, ki jih bo treba narediti, pa kjer bo treba zaposlovati in tako naprej. Pa tudi če bi zaposlovali konec koncev iz raznih ministrstev se lahko nabere vsaj 2 tisoč ljudi, ki se jih lahko preseli v ene take laboratorije, da bi gume prekladali iz kupa na kup.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. Še kakšen razpravljavec? Izvolite, gospod Boris Doblekar, imate besedo. </font><br/>
<br/>
<b><font size="4">	BORIS DOBLEKAR (PS SDS):</font></b><font size="4"> Hvala lepa za besedo. Jaz bi imel vprašanje, kako pa bo s temi proizvajalci gum, ki obnavljajo gume? Imamo tudi take najbrž pri nas, ki te gume obnavljajo in me zanima ali, ne vem, ali bodo oni sploh še lahko opravljali svojo dejavnost? Bi prosil za konkreten odgovor. Hvala lepa. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. Gospod državni sekretar, izvolite. </font><br/>
<br/>
<b><font size="4">	MAG. BOJAN KUMER:</font></b><font size="4"> Hvala. Ne poznam tako podrobno, se opravičujem, če lahko zadovolji vaš odgovor kolegica, gospa Gračner, iz direktorata, bo strokovno odgovorila. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Izvolite, imate besedo. Pa prosim, če se predstavitev s funkcijo. </font><br/>
<br/>
<b><font size="4">	MARTINA GRAČNER:</font></b><font size="4"> Lep pozdrav vsem skupaj. Martina Gračner podsekretarka na Ministrstvu za infrastrukturo, Direktorat za energijo. </font><br/>
<font size="4">	Komisija se zaveda, glede vašega vprašanja, komisija se zaveda, obstaja trg tudi za obnovljive pnevmatike, ki do sedaj ni bil dovolj podrobno urejen. Kot ste prebrali v uredbi nameravajo tudi to urediti. Vendar je, kot vse ostalo, kot je tudi državni sekretar povedal, vse še preveč splošno urejeno. Namreč, se moramo zavedati, da za vsake pnevmatike je potreben določene test, ki mora biti zelo natančen. Komisija je v postopku ugotavljanja referenčnih laboratorijev in testov že ugotovila, da nekateri, torej da testi o posameznem referenčnem laboratoriju odstopajo, kljub temu, da so certificirani. In iz tega vidika je načela temo povečanja nadzora in vprašanje sankcij in podobnih zadev. Ja, komisija dejansko razmišlja tudi o trgu pnevmatik, ki so obnovljene. Vendar bo to podrobneje urejeno, kot je tudi navedla, s podzakonskimi akti. In v tem trenutku vam jaz, recimo, rešitve, kako bo to izgledalo, kako bo ta sistem vzpostavljen, na žalost, ne morem povedati. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. Še kakšen razpravljavec? Gospod Peček, izvolite. </font><br/>
<br/>
<b><font size="4">	IGOR PEČEK (PS LMŠ):</font></b><font size="4"> Hvala lepa, gospod predsednik za besedo. </font><br/>
<font size="4">	Jaz se strinjam z gospodom Jelinčičem, da verjetno zato, da ustrezne teste izvajamo v laboratoriju, laboratorija pri nas v Sloveniji ne potrebujemo in to lahko za nas izvaja tudi nekdo drug. S tistim drugim, da v Sloveniji ne izdelujemo pnevmatik, s tem se pa ne strinjam, ker proizvodnja v Kranju je in niti ni tako majhna, tako tovornih kot pnevmatik za osebna vozila. </font><br/>
<font size="4">	Ne razumem pa nečesa in tukaj bi prosil za pojasnilo. Nekaj je test pnevmatik, ko so že izdelane v laboratoriju, se pravi, to so tiste testne pnevmatike. Drugo je pa, mehanizmi za kontrolo pri izdelavi. In če razumem pravilno, se pravi, tega področja sedaj v tem trenutku nimamo razdelanega. To je eno vprašanje, če mi lahko to prosim pojasnite. Na koncu bo tako potrošnik tisti, ki bo odločal kakšne pnevmatike bo pač v trgovini vzel. Na koncu je tudi to, kar je predsednik na začetku povedal, gre za ozaveščenost in pa znanje potrošnika, ko pride k prodajalcu pnevmatik in se odloča o nakupu. To pa lahko izvajamo na različne načine. Predvsem gre za poznavanje in pa tudi, ne bom rekel ravno znanje voznika, ampak </font><br/>
<br/>
<b><font size="4">6. TRAK (VI) 9.25</font></b><br/>
<br/>
<font size="4">	(Nadaljevanje) poznavanje tega področja. Tako da predvsem me zanima ta, se pravi, povezama med kontrolo, pa akreditacijo laboratorija, če lahko prosim. Hvala lepa. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. Je še kakšen razpravljavec? Gospod Doblekar. Izvolite. </font><br/>
<br/>
<b><font size="4">	BORIS DOBLEKAR (PS SDS):</font></b><font size="4"> Hvala za besedo, še enkrat. Bom čisto kratek. Jaz opažam ali pa opažanje je, za uporabo teh rabljenih pnevmatik, jaz ne vem, če še kje v Evropi tako lepo cveti ta trgovina s temi rabljenimi pnevmatikami, ki, vemo, da ko so iztrošene so samo še tam na meji, tako da se še da peljati. To se pravi, mi se pogovarjamo o ne vem kakšnih normativih in oznakah in referenčnih laboratorijih in ne vem čem vsem, ogromno število naših državljanov, sedaj ne vem ali je to nepoznavanje ali niso osveščeni ali ni denarja, pa kupujejo te stare obrabljene pnevmatike in se s takimi pnevmatikami potem vozijo po cesti. Na primer, kako bomo pa to zadevo uredili? Me zanima, ker tega je ogromno. Hvala lepa. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa za vprašanje. </font><br/>
<font size="4">	Mag. Andrej Rajh, izvolite. </font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Hvala lepa za besedo. Jaz bi se navezal na besede mojega predgovornika. Na področju gradbeništva obstaja zakon o gradbenih proizvodih in tam je tudi definirana v bistvu potreba po certificiranju skladnosti gradbenih izdelkov, gradbenih proizvodov. Se pa res tu poraja eno čisto tako splošno vprašanje, kako lahko ene iztrošene pnevmatike, ki so, bom rekel, neprimerne za uporabo nekdo brez certifikata brez kakršnegakoli potrdila, da ima ustrezno znanje, da v promet in to je v bistvu ena zadeva za razmislek za v bodoče. </font><br/>
<font size="4">	Kar se pa tiče laboratorija, pa mogoče tudi obstajajo v tujini tudi že za gradbene izdelke in lahko vsakdo, če pri nas ni dovolj velike potrebe ali pa tržne zanimivosti se to resnično da tudi te preiskave naročiti v tujini. Hvala lepa. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa mag. Rajh. Je še kakšen razpravljavec, ker potem bi pa zaključili počasi? Ni. Prosim, državni sekretar za odgovore. </font><br/>
<br/>
<b><font size="4">	MAG. BOJAN KUMER:</font></b><font size="4"> Tako kot je gospod Doblekar, ja, ta trg je še dosti nedorečen, tudi ni predmet te uredbe, da bi ga natančno razdelal. Definitivno tudi mi se strinjamo, da bo potrebno tudi na obnovljivih pnevmatikah nekaj narediti. Ali bo zapadla obveznost obnovljive pnevmatike tudi pod to uredbo mislim, da še ni definirano dovolj jasno. Bom pa prosil še gospo Gračner, da natančno opiše, ali je to že rečeno ali ne, kar bi bilo za naš trg še posebej zanimivo kot pravilno ugotavljate. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Izvolite, imate besedo. </font><br/>
<br/>
<b><font size="4">	MARTINA GRAČNER:</font></b><font size="4"> Najlepša hvala. Glede trga rabljenih pnevmatik, tukaj moram nekaj poudariti. Poglejte, vsi mi smo podvrženi določeni zakonodaji, kar se tiče avtomobilov. Torej, ko vi registrirate avtomobil oziroma imate tehničnih pregled vam preverijo tudi pnevmatike, imate tudi konstanten nadzor na cestah. Tako da tukaj jaz, po mojem videnju oziroma po mojih informacijah, nimamo tako velikega problema kar se tiče rabljenih pnevmatik na osebnih vozilih. Mogoče je to bolj izrazito pri tovornem prometu. Je pa res, da ta trg obstaja in zato tudi komisija razmišlja o tem, ker prejšnja uredba tega ni upoštevala in tudi tega ni vpeljala. </font><br/>
<font size="4">	Kot sem rekla, sistem kako bodo to izvajali, torej kakšni bodo parametri, ki se bodo preverjali na rabljenih pnevmatikah, ker to so testi, morajo biti standardi postavljeni, to je še vse v povojih. Mi sedaj samo govorimo o nastavkih. </font><br/>
<font size="4">	Kar se tiče pa povezave med referenčnimi laboratoriji in kontrolo v tovarni, kar ste izpostavili, je zadeva sledeča. Proizvajalec normalno mora garantirati določene parametre. Standardi pnevmatik so postavljeni, vendar komisija je pri pregledu izvajanja ugotovila, da prihaja do odstopanja. Ampak namen te uredbe ni samo pač večji nadzor, ampak tudi večja informiranost potrošnikov. </font><br/>
<br/>
<b><font size="4">7. TRAK (VI) 9.30</font></b><br/>
<br/>
<font size="4">	(Nadaljevanje) Torej, sedaj imate samo na nalepkah imate kotalni upor, hrup in oprijem cestišča. Sedaj nameravajo uvesti še oprijem v ledu in snegu. Pri gledanju te uredbe je treba gledati uredbo celostno, kar pomeni večji nadzor, seveda, in tudi večjo informiranost potrošnika in s tem manjšo porabo goriva. Ker kot je razpravljavec pravilno prej povedal je dejansko 30 % vsega porabljenega goriva gre v prometu. In mi močno podpiramo, mislim, uredbo kot tako, kot tak namen. Vendar mislimo, da je nujno potrebno pred spremembami vedeti kaj nas čaka. Torej, jasno postaviti sistem. Ne moremo pa na slepo sprejeti nekaj, kar ne vemo kakšne učinke bo to imelo. To mislim, da se glede tega vsi strinjamo. Hvala. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa. Z vsem spoštovanjem, seveda, do označevanja, jaz vendarle imam najrajši tole, to je AMZS, test pnevmatik, lepo pregleden, po parametrih, kaj ti bolj ustreza. Jaz zelo veliko stavim na sneg, ker pač bolj v hribih stanujem, je ta ponder večji kot ga tukaj sicer predstavljajo. Tudi te oznake tega ne morejo nadomestiti. In seveda verjamem AMZS, kot slovenski organizaciji, da to dela korektno. </font><br/>
<font size="4">	Izvolite, gospod Zmago Jelinčič Plemeniti. </font><br/>
<br/>
<b><font size="4">	ZMAGO JELINČIČ PLEMENITI (PS SNS):</font></b><font size="4"> Hvala lepa. No, jaz se tukaj strinjam s predsednikom. Sprašujem se pa, zakaj mora Evropska unija za vsako dlako pisati zakone, predpise, ne vem kaj. Ali nas bodo čisto v ene škatlice dali? To je idiotizem. Konec koncev trg uravnava kvaliteto. Kvaliteta pa cena, nič drugega. In če bodo ljudje vedeli to je dobro za mojo varnost in je cenovno sprejemljivo bom to kupil. Če ne bom, bo šel pa k enemu na črno, da mu bo dolil gor gumo ali pa da se bo s tisto zlizano vozil. Evropa ne more tega vse urejati. In tisti birokrati evropski naj že enkrat nehajo dobesedno »srati« po državljanih Evrope. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa za to slikovito primerjavo. </font><br/>
<font size="4">	Sedaj bi še tole morda rekel, da iz tega dela našega odbora izhaja, da je razprava živa in to pozdravljam in zelo cenim. Tisto, kar me pa čudi pa je, da na matičnem delovnem telesu, ki je pristojen snovno za to, pa ni bilo razprave kolikor sem slišal, mag. Rajh. Pa bi vam predlagal, če prenesete na odbor tudi naše sporočilo, da naj matično delovno telo bolje obdela snov, ki stvarno sodi pod ingerenco matičnega delovnega telesa. </font><br/>
<font size="4">	S tem zaključujem razpravo. </font><br/>
<font size="4">	Predem preidemo h glasovanju vas obveščam, da je poslanec Blaž Pavlin iz Nove Slovenije pooblastil poslanko Ivo Dimic za zastopanje na današnji seji. In da je iz Poslanske skupine Levica dr. Franc Trček pooblastil Primoža Siterja, da ga zastopa na današnji seji. </font><br/>
<font size="4">	S tem prehajamo na glasovanje. Na glasovanje dajem predlog stališča k tej točki dnevnega reda, ki se glasi: »Republika Slovenija podpira vse pobude, katerih namen je izboljšati informiranost potrošnikov, pri čemer je za Slovenijo ključno, da njihova izvedba upošteva načelo administrativne in stroškovne uravnoteženosti ter opredeljive dodane vrednosti. S tega vidika Slovenija podpira namen komisije o ponovni nadgradnji uredbe o označevanju pnevmatik glede na izkoristek goriva in druge bistvene parametre, vendar meni, da so predlagane spremembe preuranjene.« Glasujemo. </font><br/>
<font size="4">	Kdo je za? (8 članov.) Je kdo proti? (2 člana.)</font><br/>
<font size="4">	Ugotavljam, da je stališče sprejeto. </font><br/>
<font size="4">	Hvala lepa državnemu sekretarju in ekipi iz ministrstva. </font><br/>
<font size="4">	S tem končujem 1. točko dnevnega reda. </font><br/>
<br/>
<b><font size="4">8. TRAK (VI) 9.35</font></b><br/>
<br/>
<font size="4">	(nadaljevanje)</font><b><font size="4"> </font></b><font size="4">Prehajamo na </font><b><font size="4">2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA O ZMANJŠANJU VPLIVA NEKATERIH PLASTIČNIH PROIZVODOV ZA ENKRATNO UPORABO NA OKOLJE.</font></b><font size="4"> </font><br/>
<font size="4">	Gradivo smo prejeli od Vlade 18. oktobra na podlagi prvega odstavka 4. člena Zakona o sodelovanju med Državnim zborom in Vlado o zadevah Evropske unije. S tem predlogom stališča se nadomesti stališče, ki nam ga je Vlada posredovala 4. oktobra. Skrajni rok za njegovo obravnavo v Državnem zboru je 2. november letos. Gradivo je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in Odboru za infrastrukturo, okolje in prostor kot matičnemu delovnemu telesu. Slednji ga je obravnaval na 3. seji, 24. oktobra letos, in sprejel mnenje, ki smo ga prejeli. V poslovniškem roku je amandma k predlogu stališča vložila poslanka Levice Nataša Sukič. Smiselno bi sicer bilo, če bi se to vložilo na matičnem delovnem telesu, ampak dobro, sedaj je pač na našem odboru. </font><br/>
<font size="4">	Prosim državnega sekretarja, gospoda Simona Zajca, iz ministrstva, da nam predstavi predlog direktive, zlasti stališče Republike Slovenije. Izvolite. </font><br/>
<br/>
<b><font size="4">	SIMON ZAJC:</font></b><font size="4"> Hvala, gospod predsednik. Spoštovane poslanke, spoštovani poslanci. </font><br/>
<font size="4">	Kot veste je onesnaževanje okolja, zlasti morja in vodnega okolja, s plastiko velik problem lokalnih, nacionalnih in globalnih razsežnosti. Evropska komisija ga je naslovila tako, da je maja letos sprejela predlog direktive o zmanjševanju vpliva nekaterih plastičnih proizvodov za enkratno uporabo na okolje. Ukrepi iz direktive se nanašajo zlasti na proizvode, ki se jih najpogosteje najde na evropskih obalah, na primer plastenke, posode za hrano, jedilni pribor, cigaretni ogorki. Vključeno pa je tudi ribolovno orodje, ki se neposredno uporablja v morjih. Predvideni ukrepi se nanašajo na zmanjšanje porabe plastičnih proizvodov, na primer trajno zmanjšanje plastičnih posod za živila in lončkov za pijače. potem na prepovedi dejanja na trg na primer plastičnega pribora, krožnikov, slamic, vatiranih palčk, samo zasnovo proizvodov, na primer, da se posode za pijačo oblikujejo tako, da imajo pritrjene plastične zamaške, potem na označevanje plastičnih proizvodov za enkratno uporabo, na primer informacija o ustreznem odstranjevanju sanitarnih mokrih robčkov. Cilj ločenega zbiranja plastenk je do leta 2025 zbrati 90 % plastenk po teži danih v določenem letu na trg ter ukrepe o zavešanju potrošnikov o ustreznem ravnanju s plastičnimi odpadki, sistemih za ponovno uporabo in vplivov smetenja na okolje. Poleg tega pa se prizadeva vzpostavitev sheme razširjene odgovornosti proizvajalca za nekatere proizvode, po kateri proizvajalci krijejo stroške zbiranja odpadkov, njihov poznejši prevoz in obdelavo ter stroške odstranjevanja, kakor tudi stroške čiščenja smeti in ozaveščanja. Režim te odgovornosti je enak kot za vso ostalo odpadno embalažo. Dodatno so vključeni ribolovno orodje, cigaretni filtri, vlažilni robčki, baloni in lahke plastične nosilne vrečke. Ideja je, da vse države članice EU sprejmejo usklajene ukrepe, s čimer se prispeva k nemotenemu delovanju notranjega trga EU. Hkrati pa je komisija s predlogom direktive želela pripomoči ki inovativnim rešitvam za nove poslovne modele, alternativne proizvode za enkratno in večkratno uporabo, zlasti v luči prehoda na krožno gospodarstvo. Slovenija podpira predlog direktive kot pomemben instrument za zmanjšanje količine odpadkov iz plastike v okolju in za spodbujanje prehoda na krožno gospodarstvo. Ker se plastični odpadki iz dneva v dan povečujejo želimo biti ambiciozni pri nadaljnjem oblikovanju ukrepov, ki jih je predlagala komisija. Pozorni bomo na to, da bodo ukrepi stroškovno učinkoviti in sorazmerni, hkrati pa je treba slediti načelu onesnaževalec plača. Zato bo treba za nekatere proizvode vzpostaviti shemo razširjene odgovornosti proizvajalca, kot na primer za lončke za pijačo, posode za živila, ribolovno orodje, kjer bo proizvajalec kril stroške ločenega zbiranja in odstranjevanja odpadkov. Za cigaretne ogorke, mokre vlažilne robčke in balone pa bo moral proizvajalec kriti stroške odstranjevanja smeti, na primer iz obal in ozaveščanja javnosti. Podpiramo pa tudi predlog predlaganih 90 % cilj ločenega zbiranja plastenk v letu 2025. Naj ob tem povem, da bomo v Sloveniji stremeli k temu, da se v letu 2019 prepove uporaba lahkih nosilnih plastičnih vrečk, ki nedvomno veliko prispevajo k smetenju okolja s plastiko. Mi si želimo biti še bolj ambiciozni tudi. </font><br/>
<br/>
<b><font size="4">9. TRAK (VI) 9.40</font></b><br/>
<br/>
<font size="4">	(nadaljevanje) Vemo pa tudi, da se jih že v tem trenutku da uspešno nadomestiti z alternativami. Prepričan sem, da že poznate Mopovo, se pravi, našo akcijo ozaveščanja za zmanjšanje uporabe plastičnih vreč v Sloveniji, ki se imenuje »Imam svojo vrečko«. Z ukrepom prepovedi pa želimo iti še korak dlje. S predlogom te direktive se bomo v Evropski uniji pridružili globalnim prizadevanjem za zmanjševanje plastike v okolju, zlasti pa v morjih in oceanih. Hvala. </font><br/>
<br/>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa gospod državni sekretar za predstavitev.</font><br/>
<font size="4">	Za predstavitev mnenja matičnega delovnega telesa prosim podpredsednik odbora, mag. Andreja Rajha. Izvolite, gospod podpredsednik. </font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Hvala lepa, predsedujoči, za besedo. </font><br/>
<font size="4">	Predlog stališča je v imenu Vlade predstavil državni sekretar na Ministrstvu za okolje in prostor Simon Zajc. Podaril je, da je onesnaževanje okolja s plastiko, zlasti morja in vodnega okolja, velik problem lokalnih in globalnih razsežnosti. </font><br/>
<font size="4">	Evropska komisija je v odzivu na ta problem maja letos sprejela predlo direktive o zmanjšanju nekaterih plastičnih proizvodov za enkratno uporabo na okolje. Ukrepi direktive se nanašajo zlasti na proizvode, ki se jih najpogosteje najde v evropskih obalah kot so plastenke, posode za hrano, jedilni pribor in cigaretni ogorki. V nabor ukrepov je vključeno tudi ribolovno orodje, ki se neposredno uporablja v morjih. Izpostavil je, da se predvideni ukrepi nanašajo zlasti na zmanjšanje porabe plastičnih proizvodov kot so plastične posode za živila in lončki za pijače, prepoved dajanja nekaterih proizvodov na trg, na primer plastični pribor, krožniki, slamice in vatirane palčke. Samo zasnovo koncipiranje proizvodov, na primer posode za pijače, da se posode za pijače oblikujejo tako, da imajo pritrjene plastične zamaške, označevanje plastičnih proizvodov za enkratno uporabo in ambiciozni cilj 90 % ločenega zbiranja plastenk do leta 2025. Poudaril je, da Slovenija podpira predlog direktive kot pomemben instrument za zmanjšanje količine odpadkov iz plastike v okolju in za spodbujanje prehoda na krožno gospodarstvo. Zaradi konstantnega povečevanja količine plastičnih odpadkov je izpostavil željo po ambicioznosti pri nadaljnjem oblikovanju ukrepov, ki jih je predlagala Evropska komisija. Slovenija bo posebej pozorna na stroškovno učinkovitost in sorazmernost ukrepov, hkrati pa bo izvajala temeljnemu načelu okoljske politike onesnaževalec plača. </font><br/>
<font size="4">	Slovenija v stališču podpira tudi predlagani 90 % cilj ločenega zbiranja plastenk v letu 2025, poleg tega pa napoveduje prizadevanje za prepoved uporabe lahkih nosilnih plastičnih vrečk v letu 2019, saj le-te nedvoumno veliko prispevajo k smetenju okolja s plastiko. </font><br/>
<font size="4">	V razpravi je bilo s strani razpravljavcev izražena velika skrb nad problematiko široke uporabe plastičnih proizvodov v vsakdanjem življenju. Izmed številnih negativnih posledic odmetavanja plastičnih proizvodov po njihovi uporabi v naravo je bil izpostavljen primer slovenske obale, saj je v zadnjem obdobju pojav velikih količin smeti v morju, tudi na slovenski obali, zgodi že vsaj enkrat letno. Izpostavljeno je bilo tudi, da zaradi plastičnih smeti, še posebej mikroplastike v morjih in oceanih, vsako leto pogine na milijone živali, zlasti ptic. V povezavi s tem je bila omenjena tudi nedavna raziskava, ko je bilo v več primerih ljudi iz celega sveta ugotovljena prisotnost mikroplastike v njihovem prebavnem traktu. </font><br/>
<font size="4">	Državni sekretar je v zvezi z izpostavljenimi mnenji v razpravi poudaril tudi zavedanje resnosti obravnavane problematike in zavezanost Ministrstva za okolje in prostor za njeno učinkovito reševanje. Poudaril je zavezanost Vlade k doslednemu izvajanju ukrepov iz predlagane direktive, hkrati pa se Vlada zaveda, da ima Slovenija tudi industrijo oziroma podjetja, ki imajo razvite poslovne modele glede proizvodnje in uporabe plastičnih izdelkov. Posledično se v prihodnjih letih namerava veliko napora tudi v obliki finančnih sredstev vložiti v ozaveščanje prebivalstva o alternativnih proizvodih, s katerimi je mogoče nadomestiti plastične ter v podporo podjetjem za preusmeritev dejavnosti v izdelovanje tovrstnih alternativnih proizvodov. </font><br/>
<font size="4">	Odbor je po razpravi v skladu s drugim odstavkom 154.h člena Poslovnika Državnega zbora sprejel naslednje mnenje: </font><br/>
<br/>
<b><font size="4">10. TRAK (VI) 9.45</font></b><br/>
<br/>
<font size="4">	(Nadaljevanje) »Odbor za infrastrukturo, okolje in prostor podpira predlog Republike Slovenije do predloga direktive Evropskega parlamenta in sveta o zmanjševanju vpliva nekaterih plastičnih proizvodov za enkratno uporabo in predlaga Odbor za zadeve Evropske unije, da predlog stališča sprejme.« Hvala lepa. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa, gospod podpredsednik. </font><br/>
<font size="4">	Na 16. seji, 16. oktobra, je gradivo obravnavala tudi Komisija Državnega sveta za mednarodne odnose in evropske zadeve ter sprejela mnenje, ki smo ga prejeli. Za predstavitev mnenja komisije Državnega sveta k tej točki prosim predsednika komisije gospoda Bojana Kekca. Izvolite. </font><br/>
<br/>
<b><font size="4">	BOJAN KEKEC:</font></b><font size="4"> Hvala, še enkrat, za besedo. </font><br/>
<font size="4">	Naša pristojna komisija v Državnem svetu je omenjeno stališče obravnavala. Razprava je bila zelo zanimiva, mislim, da tudi na visokem nivoju. </font><br/>
<font size="4">	Naše ugotovitve so pa naslednje. Prvič, ugotavljamo, da Evropska unija, niti Slovenija, nima ustrezne sistemske rešitve za ravnanje s plastiko. To vidimo sedaj iz zdajšnjih situacij, ko je Kitajska prenehala sprejemati plastične odpadke, smo vsi naleteli na težave. Odpadki se kopičijo. Po drugi strani smo pa tudi razmišljali v tej smeri, da nikoli ne vemo kaj se s temi odpadki, ko se z ladjo odpeljejo v države tretjega sveta zgodi. Ne vemo na kakšen način se predelajo ali sežgejo, ne vemo ali se zakopavajo. Skratka, če rešimo problem v Evropi ne pomeni, da ga rešimo tudi v svetu. To je prva pripomba, da bo potrebno na recikliranju plastike in ponovni uporabi še veliko narediti. </font><br/>
<font size="4">	Glede te uredbe oziroma stališča pa smo poudarili tudi to, da je zelo dobrodošla. Da vemo, da 85 % odpadkov na obalah predstavlja nasploh plastika in da od tega ta plastika za enkratno uporabo predstavlja polovico od teh 85 %. Se pravi, s to direktivo pa rešujemo ravno 10 najbolj pogostih plastik za enkratno uporabo. Poleg tega je pa še 27 % odpadkov iz ribiškega orodja, se pravi mreže, razne posode. In tudi v tem delu je to dobro zajeto, ker bodo ribiči stimulirani z raznimi subvencijami, da bodo to iztrošeno orodje vračali. 		</font><br/>
<font size="4">	Še nekaj stroškovnih podatkov lahko razberemo. Da se bo do leta 2030 prihranilo 2,6 milijona ton ekvivalenta CO2, da bo okoljska škoda, ki bi se preprečila ekvivalentna 11 milijardam evrov in da bodo podjetja, ki bodo morala plačevati te stroške za obveznosti sicer dodatno obremenjena za 2 milijardi evrov in za ravnanje z odpadki še dodatno 510 milijonov evrov. Vendar bomo potrošniki prihranili približno 6,5 milijarde evrov. Seveda se bomo pa soočali z nekaterimi nevšečnostmi, se pravi teh izdelkov ne bo več, vendar smo tudi mi na stališču, da moramo spreminjati naše navade, ne pa okolje in podnebje. Smo pa seveda to stališče Republike Slovenije do omenjene direktive soglasno podprli. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ:</font></b><font size="4"> Hvala lepa gospod Kekec. </font><br/>
<font size="4">	Odpiram razpravo o predlogu stališča in o vloženem amandmaju k predlogu stališča. K razpravi so se doslej javili štirje razpravljavci. </font><br/>
<font size="4">	Gospod Gregor Perič, izvolite, imate besedo.</font><br/>
<br/>
<b><font size="4">	GREGOR PERIČ (PS SMC):</font></b><font size="4"> Hvala lepa, gospod predsednik, za besedo. Dobro jutro, lep pozdrav vsem.</font><br/>
<font size="4">	Jaz sem se na to temo oglasil že na Odboru za infrastrukturo, okolje in prostor. In lahko samo ponovim, da je ta problematika, s katero se danes ukvarjamo, izredno pereča. Izhajam iz okolja, kjer se s tem problemom, torej na obali, srečamo vsaj enkrat ali dvakrat na leto. In ko to doživiš v živo, torej to onesnaženje s plastiko, ki se pojavlja ne samo v tistem velikem obsegu kot se je, recimo, junija 2018, ampak v manjšem obsegu tudi ob vsaki večji nevihti oziroma močnejšemu vetru, potem verjamem, da bi te zaveze, o katerih se danes pogovarjamo, še veliko bolj zaostrili. </font><br/>
<font size="4">	Jaz sem zadovoljen, da smo dejansko dali to problematiko na mizo in da se v zadnjem času veliko pogovarjamo predvsem o ekologiji in o problemu onesnaževanja s plastiko, ker predstavlja to velik ekološki problem in tudi pričakujem od Ministrstva za okolje in prostor in ministra, da </font><br/>
<br/>
<b><font size="4">11. TRAK: (DAG) - 9.50</font></b><br/>
<br/>
<b><font size="4">	</font></b><font size="4">(nadaljevanje) s temi prizadevanji nadzoruje, in v  SMC ga bomo maksimalno podprli v tej smeri. </font><br/>
<font size="4">	Lahko izpostavim, da bomo s 1. januarjem 2019 na vseh prodajnih mestih blaga ali izdelkov že prepovedali brezplačne plastične nosilne vrečke. Ta zaveza je bila sprejeta že v prejšnji Vladi Mira Cerarja s spremembo Uredbe o ravnanju z embalažo in odpadno embalažo, s katero se v slovenski pravni red prenaša evropska direktiva glede zmanjšanja potrošnje tovrstnih vrečk. Zakaj to izpostavljam, ker je to nek proces, torej neka prepoved, prepoved je taka težka beseda in ima tudi številne odzive v gospodarstvu. Ampak ta prepoved je bila v sodelovanju med ministrstvom na eni strani in gospodarstvom na drugi strani dosežena na tak mehak način, torej dogovorno, postopoma, da je negativni učinek tudi na gospodarstvo čim manjši. In v tem smislu tudi prosim ministrstvo, da za vse ostale korake, ki bodo sledili, ki sledijo duhu tudi teh današnjih ukrepov, vodi in začne čim prej voditi nek proces dialoga tudi z gospodarstvom, da bo ta prilagoditev čim bolj mehka. In navsezadnje omogoči tudi našim tržnim subjektom neko primerjalno prednost, ker Slovenija kot taka je majhna, njeno gospodarstvo je fleksibilnejše kot kje drugje, kjer imajo opravka z nekimi mastodonti, in lahko to na srednji in dolgi rok za nas, za naše gospodarstvo pomeni tudi neko pomembno tržno prednost. </font><br/>
<font size="4">	Zaključil bi s tem, da bomo v Poslanski skupini SMC maksimalno podpirali vsa prizadevanja in lahko računate na našo podporo. Hvala lepa. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa, gospod Perič. </font><br/>
<font size="4">	Naslednji je gospod Primož Siter.</font><br/>
<br/>
<font size="4">	</font><b><font size="4">PRIMOŽ SITER (PS Levica): </font></b><font size="4">Hvala lepa za besedo.</font><br/>
<font size="4">	O problemu plastike smo danes, pa ne samo danes, ampak že v zadnjih letih na dolgo in široko, jaz ne bi pretiraval s statistiko, čeprav bom pa ponudil par statističnih podatkov, zgolj za oslikavo problematike oziroma dimenzij problematike z odpadno plastiko. </font><br/>
<font size="4">	Največja težava so seveda izdelki za enkratno uporabo, zaradi enega preprostega razloga, ker je njihov življenjski cikel zelo kratek, njihova uporaba pa največkrat niti ni možna, niti ni v interesu kapitala niti kogarkoli, da se njihov življenjski cikel podaljša in da kasneje oziroma nikoli ne zaključijo na smetiščih, kar je seveda dober scenarij na smetiščih oziroma vsepovsod drugje, kjer lahko zaključijo. Problemov je ogromno, plastične vrečke so gotovo največji problem. Ena zanimiva številka: na leto se v svetu proizvede nekaj bilijonov, ne milijard, ampak bilijonov, se pravi deset na dvanajsto, plastičnih vrečk, ki zaključijo na eni strani v morju in tam predstavljajo neizmerno škodo, tako za živali kot za celotni ekosistem, pa tudi na kopnem, kajne, saj v končni fazi vsi vidimo, kje zaključijo, na kakšen način, v parkih, v kanalizacijskih odtokih in na takšen ali drugačen način otežujejo življenje in zopet prinašajo nepopravljivo okoljsko škodo. Lahko rečemo, okej, problem je sicer oddaljen, nekje na Atlantiku so neki otoki plastike, ki vsake toliko en delček naplavijo tudi v Piranski zaliv, ampak težava je bistveno večja, težava je v mikroplastiki v bistvu, kar se ljudi, kar se človeštva tiče. Gotovo ste zasledili, pred dnevi je prišel ta podatek, da so v človeških organizmih našli sledi mikroplastike, kar je seveda super zaskrbljujoče. </font><br/>
<font size="4">	Jaz ne bi dolgovezil, bi samo pozdravil napor Vlade, Ministrstva za okolje in prostor, da se je tako angažiralo v tej smeri. </font><br/>
<font size="4">	</font><br/>
<b><font size="4">12. TRAK: (DAG)- 9.55</font></b><br/>
<br/>
<b><font size="4">	</font></b><font size="4">(nadaljevanje) Kolega Perič je rekel, da nerad uporablja besedo prepoved, ampak mi smo v času, ko enostavno moramo operirati z bolj odločnimi ukrepi, bolj odločnimi prijemi. In všeč mi je, da je tudi Vlada Republike Slovenije zavzela eno tako odločno in ambiciozno stališče in tudi na Ministrstvu za okolje potem podprla amandma, ki ga imamo danes na mizi, ki ne ambiciozno, ampak nujno podaja vsebinske smernice, torej s prepovedjo plastičnih vrečk v letu 2019 (zdaj povzemam besedilo amandmaja). In potem neko stremljenje k prepovedi filtrov, tobačnih izdelkov, prav tako v naslednjem letu; načrt za izdelavo načrta za prepoved plastičnih posod za živila prav tako 2019, leto kasneje načrt za prepoved plastičnih kozarcev. V Levici smo želeli biti še malce bolj odločni, če uporabim to besedo, pa smo skupaj z Ministrstvom za okolje prišli do nekega kompromisa in postavili to časovnico v leto 2020, pa potem 10 let kasneje, torej 2030, izdelava načrta, do takrat izdelava načrta za prepoved vseh plastičnih izdelkov za enkratno uporabo. Jaz nimam vprašanja, zgolj smernico in pohvalo, če hočete, ali pa eno dobro popotnico navdušenja nad tem, da gremo po tej poti odločnih okoljskih politik. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br/>
<font size="4">	Naslednji razpravljavec je gospod Boris Doblekar. </font><br/>
<br/>
<font size="4">	</font><b><font size="4">BORIS DOBLEKAR (PS SDS): </font></b><font size="4">Hvala lepa za besedo. </font><br/>
<font size="4">	Jaz bi imel eno konkretno vprašanje, na katerega bi tudi prosil konkreten odgovor. In sicer, zanima me za vašo akcijo Imam svojo vrečko, to smo že zadnjič slišali na Odboru za infrastrukturo, okolje in prostor, in sicer me zanima, koliko je ta akcija stala in ali ste izmerili rezultate učinkov te akcije. </font><br/>
<font size="4">	Kot drugo bi rekel, ali bo stališče Republike Slovenije do tega vprašanja, do teh zadev, do teh uredb, ki se zdaj pripravljajo, o čemer se govori v Evropi po dolgem in počez, tudi to, da se ta zadeva govori še kje drugje, ne samo v Evropi, kot je omenil že tudi predstavnik Državnega sveta, gospod Kekec, kaj nam »nuca«, če bomo mi tukaj na svojem področju, na svojem »becerku«, na svojem dvorišču nekaj urejali, skrbeli za stvari, če pa okrog nas ne bodo in bodo še kar odlagali te plastične odpadke v morje, v reke, gozdove in ne vem kam še vse. Mislim, da bi bilo treba sprožiti to zadevo kar na svetovni ravni; mislim, da bi bilo zelo lepo, če bi bila Evropa tudi pobudnica v globalu, ne samo na svojem pragu. </font><br/>
<font size="4">	Kar se tiče plastike, vemo, da je ta plastika naša realnost, mi s tem živimo, že toliko let jo uporabljamo, in zdaj kar naenkrat smo skočili v zrak in zadevo pogreli do konca in kar ne bomo več tega uporabljali. Seveda, zdaj me zanima, kakšne pa so alternative tej plastiki. Mi veliko govorimo o tem, kako bomo vse ukinili, bolj malo pa govorimo o tem, kako bomo to nadomestili, s čim, najbrž se bomo morali nekako znajti. Omenil bi tudi, ta plastika, te raziskave in mikroplastika in tako naprej, kar se je zdaj zgodilo v Avstriji, ko so nam predstavili te rezultate, da so našli delce mikroplastike v človeškem telesu. Jaz sem mnenja - in bi vas tudi vprašal za mnenje -, če je ta plastika, kakršnakoli, ali so to steklenice, se pravi plastenke ali plastične posode ali posode za shranjevanje hrane in tako naprej škodljive, to se pravi, da se luščijo, da z leti pride pri staranju do luščenja. </font><br/>
<br/>
<b><font size="4">13. TRAK: (DAG) - 10.00</font></b><br/>
<br/>
<b><font size="4">	</font></b><font size="4">(nadaljevanje) Potem bi jaz rekel, da dajmo tako plastično posodo v tistem trenutku, ko to ugotovimo, prepovedati, se pravi takoj prepovedati, ne da to sploh še uporabljamo. Videli smo, tudi sam sem videl, da plastika z leti tudi razpade, se tudi razgradi in ti delci potem grejo v cel ta proces v naravi; ni to plastika vsa ista ali pa da bi kar… da ne bi razpadla, to razpade, preperi in se zdrobi v bistvu v prah. To se pravi, če imamo mi škodljive plastenke in posode, dajmo to potem takoj prepovedati, ne da to še naprej uporabljamo. Največji problem okrog vsega je nastal zaradi tega, ker se je ta plastika, odpadna embalaža in tako naprej nakopičila v morjih in seveda potem to posname, zdaj lahko že vsak posname v vsakem trenutku vse, ni hudič, da ne bi posneli tistega velikega otoka smeti, ko se po oceanu premika. Jaz mislim, da je treba mnogo, mnogo več narediti pri ozaveščenosti. Kot sem že zadnjič tudi na Odboru za infrastrukturo, okolje in prostor rekel, takoj, pri najmanjših, ko se sploh začnejo zavedati, kam ta plastika, kam odpadki sodijo, in jih potem tudi z leti, se pravi, kot mladino vzgajati v pravi smeri, odpadke odlagati tam, kjer je mesto, kamor se to odlaga. Potem je treba reciklirati zadevo, jo zbirati in odlagati tja, kamor je to potrebno, ali je to sežigalnica ali pač nek prostor, ki je temu namenjen. Kot je povedal tudi predstavnik Državnega sveta, da gre to potem na ladje in ne vem kam, na Kitajsko, v morje in ne vem kam še vse. Mislim, ko to človek sliši, se malo vpraša, kajne, čemu, zakaj se sploh mi nekaj borimo, če potem na koncu procesa ta plastika parkira, naša odpadna plastika, odpadki parkirajo nekje v morju, ko so šli z ladjo od nas, se pravi, da smo vsi skupaj malo neresni. </font><br/>
<font size="4">	Mislim, da bi bilo to, kar se tega tiče, zaenkrat vse. Bi pa res prosil, no, konkreten odgovor za tisto akcijo Imam svojo vrečko, koliko je stala in pa rezultati meritev oziroma učinek te akcije. Toliko zaenkrat, pa hvala lepa.</font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br/>
<font size="4">	Naslednji razpravljavec je gospod Zmago Jelinčič Plemeniti.</font><br/>
<br/>
<font size="4">	</font><b><font size="4">ZMAGO JELINČIČ PLEMENITI (PS SNS): </font></b><font size="4">Hvala.</font><br/>
<font size="4">	Ja, intenca tega dokumenta je seveda pozitivna, jasno, vendar pa se mi zdi, da tudi tu Evropa ne ve točno, kako bi kaj izpeljala. Recimo, v členu 19, kjer se govori o ločenem zbiranju, lahko povemo, da so na Hrvaškem že vzpostavili shemo kavcije, tam imajo to že narejeno. Ko prineseš ti eno plastično steklenico nazaj, ti odbijejo oziroma ti plačajo, če oddaš, ti plačajo en majhen denar, ali pa ti odbijejo pri naslednjem izdelku. </font><br/>
<font size="4">	Potem o kaznih. Kazni - to je vse tako napisano, »države članice določijo pravila o kaznih za kršitve nacionalnih predpisov, sprejetih v skladu s to direktivo.« To je vse - kar nekaj. Tam, če gospodje v Evropi sedijo in razpravljajo o teh zadevah, bi se lahko domislili kakšnih bolj konkretnih zadev. Predvsem pa bi lahko naredili najprej pritisk Evropske unije na tiste države, ki so izven Evropske unije pa najbolj svinjajo morja - Evropa na Pacifiku nima kaj dosti za svinjat, razen če kakšne ladje, ki peljejo, na poti na Kitajsko zavijejo malo drugam, pa ne grejo do Kitajske, ampak tam sredi morja ven vržejo vso svinjarijo, kar se tudi dogaja. Ampak na tem pa Evropa nič ne naredi. Poleg tega pa, ali je Evropa dala kakšen denar za projekte, da se potem nadomestijo plastični proizvodi. Recimo, govorjeno je bilo za tiste vatirane palčke - tu ni noben problem, vatirana palčka je lahko iz papirja, ni treba, da je plastična. To so že včasih znali delati, zdaj pa kar delamo iz tega veliko znanost pa vse skupaj. </font><br/>
<font size="4">	 </font><br/>
<b><font size="4">14. TRAK: (DAG) - 10.05</font></b><br/>
<br/>
<b><font size="4">	</font></b><font size="4">(nadaljevanje) Potem, če bo tule prihajalo do ločevanja plastenk, potem se mi zdi, da v Sloveniji bo spet ena firma fino služila, ker bodo zato, da bodo plastenke posebej zbirali, morale biti posebne kante, v te kante bomo metali in tisti gospodje bodo služili s tem, da bodo predelovali plastiko, ki je tam noter, plus zaračunali bodo odvoz in vse skupaj. Vemo, da v Italiji ima veliko rok zraven mafija pri tej svinjariji, pri odpadkih, ker je to krasen »kšeft«. Edino v Sloveniji pa vse pade na glavo tistih, ki uporabljamo to plastiko in ki mečemo na splošno odpadke stran. Država pa tudi ne zna tu pokasirati svojega, pa organizirati vsega skupaj; upam, da se bo zdaj kaj spremenilo. Obljubljeno je s strani sedanjega ministra, da se bodo uredile te zadeve z odpadki; bomo videli, kako bo to naredil. V principu se strinjam s tole zadevo, vendar to je veliko, veliko praznega. To spominja, kakor da se tam ljudje v Podsaharski Afriki ukvarjajo s poplavnostjo slovenskih rek, tako nekako je vse skupaj tole napisano. Tako bi jaz pričakoval - dobro, to bom podprl, ampak bi pa pričakoval od Evropske unije, da pošiljajo kakšne bolj koncizne dokumente, s kakšnimi boljšimi rešitvami, ne pa kar nekako približno in da jim je najbolj pomembna zadeva, kako bodo kakšne državljane ukalupili. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br/>
<font size="4">	S tem zaključujem prvi krog razprave in vprašanj. Prosim državnega sekretarja, da odgovori na zastavljena vprašanja. Izvolite, imate besedo.</font><br/>
<br/>
<font size="4">	</font><b><font size="4">SIMON ZAJC: </font></b><font size="4">Hvala, gospod predsednik. </font><br/>
<font size="4">	Bom šel kar po vrsti. Gospod Perič, glede dialoga z gospodarstvom. Mi smo takoj oziroma ministrstvo je takoj začelo delati z gospodarstvom pri vseh temah, ki jih trenutno obravnavamo, in se zavedamo, da vsak ukrep, ki ga bomo sprejeli, če želimo, da je učinkovit, mora biti pripravljen tako, da je tudi izvedljiv. Ravno zato že izvajamo ta dialog in ga bomo tudi v prihodnje, ker če zapišemo ukrepe, ki se jih potem ne da izvesti, smo na istem, kot smo bili, tako se tega  zavedamo in to tudi izpolnjujemo. </font><br/>
<font size="4">	Glede akcije Imam svojo vrečko. Ta akcija še traja, tako rezultatov še nimamo. Zanjo smo namenili 20 tisoč evrov. Ko bo pa končana, bomo pa lahko tudi o rezultatih več povedali.</font><br/>
<font size="4">	Kar se tiče - dvakrat je bilo omenjeno -, kaj pa svet, kaj pa okrog nas, zakaj se zdaj Evropska unija, zakaj se Slovenija zdaj s tem ukvarja, če vemo, da se povsod drugje smeti. Preden grem malo povzet, kaj se dogaja globalno, bi lahko začel s tem, če hočeš narediti spremembo v svetu, začni pri sebi. Tako je mogoče s tega vidika dobro, da začnemo tudi pri nas. Za naše ministrstvo je to zelo pomembno, da začnemo pri nas, tudi zaradi tega, ker mi vidimo končen rezultat te prekomerne uporabe plastike za enkratno uporabo. Po vseh teh dogodkih, ki se dogajajo, torej, da se tujina zapira za te odpadke, kar pomeni, da bomo zelo kmalu morali biti glede odpadkov čisto samozadostni, če bo šlo tako naprej. Kar pa pomeni, da je dobro, da se tega problema lotimo na izvoru, to pa je pri uporabi, pri dajanju na trg. S tega vidika je po našem mnenju in kakor vidim, tudi po vašem, vseeno pametno, da se lotimo ukrepov tudi v Sloveniji in tudi v Evropi. </font><br/>
<font size="4">	Kar se tiče širšega pogleda na to, imamo program Združenih narodov, ki se mu reče »Clean Seas Campaign«, potem Generalna skupščino OZN sprejema različne resolucije, potem imamo »DeFishGear« projekt, plastika v morje, bo uredila Baselska konvecija. Se pravi, se zavedamo, da to ni problem enega kontinenta, da to ni problem ene države, ampak celotnega planeta, in na ta način se k temu tudi pristopa. Ampak, še enkrat, če drugje še ni rešitev, to ne pomeni, da bi zaradi tega morali mi roke dvigniti od tega in se ne lotevati rešitev. </font><br/>
<font size="4">	Škodljivost mikroplastike. Mikroplastika bo tudi v drugi zakonodaji zajeta, v zakonodaji o kemikaliji, imenovani »Rich«. Samih efektov oziroma škodljivosti mikroplastike, kolikor je meni znano, še </font><br/>
<font size="4">	</font><br/>
<b><font size="4">15. TRAK: (DAG) - 10.10</font></b><br/>
<br/>
<b><font size="4">	</font></b><font size="4">(nadaljevanje) ne poznamo. Kot veste, to, da se nekaj prepove, traja kar nekaj časa, da se dokaže nedvoumno vse škodljive posledice. Toliko na to temo.</font><br/>
<font size="4">	Zdaj o jasnosti te direktive. Ta direktiva še ni dokončna, je, se strinjamo, v določenih delih, tudi kar se nas tiče, nejasna in jo bo treba, se strinjamo, narediti bolj jasno, predvsem zaradi tega, da potem, ko bomo države to direktivo uveljavljale, da bomo vedele, ali smo v skladu z njo ali ne. In tu bomo pač tudi mi zelo aktivni, z namenom, da se ta jasnost vzpostavi. </font><br/>
<font size="4">	Glede služenja firm, ki bodo ločevale plastiko. To je mogoče lahko nek… No, ne more biti to argument, da se ne lotimo tega problema. Pač, taka stvar bo nekaj stala. Mislim, da je zdaj bolj pomembno to, da to naredimo na zelo transparenten način. Je pa to strošek, seveda, ki bo nastal. Sicer ni čisto res, da vse samo uporabniki plačamo, tudi podjetja, ki dajejo embalažo na trg, plačujejo to. Mi že pripravljamo spremembo sistema, namreč, zavedamo se, da naš sistem ne deluje, očitno, in bomo pripravili spremembo tega sistema. Že delamo na tem, tam bo pa treba vse to zelo upoštevati, tudi to mejo 15 ton bomo znižali na nič, torej vsi, ki dajejo embalažo na trg, bodo prispevali k temu. In v tem postopku oblikovanja novega načina ravnanja z odpadki bomo računali tako na vas kot na gospodarstvo in kot na vse nevladnike. Skratka, želimo si, da ta sistem postavimo tako, da bo pil vodo. </font><br/>
<font size="4">	Mislim, da sem odgovoril na vsa vprašanja. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa. </font><br/>
<font size="4">	Začenjamo z drugim krogom razpravljavcev. Prvi je na vrsti dr. Milan Brglez. </font><br/>
<br/>
<font size="4">	</font><b><font size="4">DR. MILAN BRGLEZ (PS SD): </font></b><font size="4">Najlepša hvala, gospod predsednik.</font><br/>
<font size="4">	Lepo pozdravljeni vsi prisotni!</font><br/>
<font size="4">	Jaz bom poskušal dati pet pripomb pravzaprav k celotni zadevi, ampak niti ni treba reagirati na vsako od teh. </font><br/>
<font size="4">	Prva pripomba je pravzaprav bolj postopkovne narave. Strinjam se s tistim, kar je bilo že prej, že pri prejšnji točki rečeno in nekako tudi občasna ne razprava na matičnem delovnem telesu ter razprava tukaj dokazuje, da zadeve niso v redu. Včasih smo dobesedno isti ljudje, mislim, da sta kolega Doblekar pa Kepa v obeh odborih, za infrastrukturo in tukaj, in enkrat je razprava, enkrat ni razprave, takrat so zadeve pravzaprav problematične. Torej, vsekakor bi takšen amandma, ki ga tudi podpiramo, bilo pametno imeti že korak pred tem. Razumem, da mogoče politično še nismo dovolj zreli, da bi ga dejansko lahko izpeljali na ta način, da bi se vsi krogi zavrteli na takšen način, kot bi se pravzaprav morali, ampak dejansko v bodoče pri tovrstnih amandmajih, ki so vsebinske narave, v smislu razumevanja posameznega področja je to pomembno. Nekako pričakujem, da bomo na Odboru za zadeve Evropske unije pa obravnavali seveda tiste stvari, ki so pa zelo pomembne, recimo tiste, ki so v povezavi z zunanjo politiko. Nekako logično je, če je matično in pa to delovno telo, ki je končno pri teh zadevah, da ta razprava takrat steče. Govori pa to še o eni drugi zadevi. Namreč, ta vidik usklajevanja bi moral pa v bistvu biti tudi s strani zainteresiranih delovnih teles. Tako bom jaz dal drugačno pobudo - v takem primeru, kot je ta, ko imamo več resorjev, ki bi pravzaprav morali vedeti za te zadeve, bi moral tudi resor za gospodarstvo, torej Odbor za gospodarstvo, o teh zadevah kakšno reči, kot zainteresirano, ne kot matično, ampak kot zainteresirano telo, in bi se moral sam javiti, proaktivno bi se moral sam javiti. In spodbujam vse, da spodbudite znotraj parlamenta in seveda na drugi strani tudi znotraj Vlade, da se bodo te zadeve tako peljale. Torej, Socialni demokrati nimamo problema ne s samo intenco, ne s samim amandmajem, ampak v bistvu postopek je lahko včasih pravzaprav kot takšen problematičen. 	</font><br/>
<font size="4">	</font><br/>
<b><font size="4">16. TRAK: (DAG) - 10.15</font></b><br/>
<br/>
<b><font size="4">	</font></b><font size="4">(nadaljevanje) In malo političnega spomina, kajne, ne smemo priti v situacijo, ko bo eno ministrstvo zagovarjalo, drugo pa vpilo o ekoteroristih; to se ne sme zgoditi več. To se je dogajalo v politični preteklosti in te situacije ne sme biti. Torej, tudi ministrstva morajo biti usklajena, tako kot moramo biti usklajeni znotraj same države. Druga stvar je to, da ti amandmaji v tej točki odpirajo možnost, bom rekel, manevrskega prostora sami državi. In to proaktivnost na ravni Evropske unije je treba podpirati, ker jo je še premalo pravzaprav pri posameznih resorjih, vsaj kadar delujejo na ravni Evropske unije. Na drugi strani mislim tudi, da je politično sporočilo, ki ga s tem, da to delamo, na takšen način dajemo, tudi simbolno dobro in se lahko naše gospodarstvo pravočasno pripravi na vse te zadeve. Torej, že na tej točki je treba napovedati, da se bodo nekatere takšne zadeve še hitreje dogajale, kot bi se drugače, kot pravzaprav čakati na točko, ko bi pa to zadevi sprejemali, ko pač moramo direktivo spraviti v našo zakonodajo. Ta točka je pa seveda veliko bolj boleča, tam se pogovarjamo o drugih zadevah kot tukaj, je pa važno pravi čas dati to sporočilo. </font><br/>
<font size="4">	Ne strinjam se z enim od prejšnjih razpravljavcev, ki sedi poleg mene, podpredsednikom, da so take direktive preveč ohlapne. Ja, morajo biti ohlapne, ker v nasprotnem primeru bi pomenilo to unifikacijo in bi izbrali povsem drug instrument, če bi imeli to pristojnost. Gre za harmonizacijo, direktiva pravi, kaj je treba, kakšen cilj je treba doseči, ne pa še konkretne poti, to je pa še vedno v naši pristojnosti. Dejstvo pa je, da smo v zgodovini tudi na tem področju bili absolutno preveč togi pri teh zadevah in smo si zapirali prostor tam, kjer bi lahko tudi s kompenzacijskimi ukrepi, tam, ko pride do, recimo, nekih degradiranih zadev zaradi takšnega ali drugačnega razvoja, preprosto smo na to pravzaprav pozabili, da je to tudi možno narediti. Ja, je veliko težje, zaradi tega, ker je treba politično odločitev sprejeti, s tem se strinjam, to je težje spraviti skozi. In veliko bolj uradniško je v bistvu kar prepisati to zadevo in potem imeti veliko večje probleme, kot jih je dejansko treba imeti. Ampak forma direktive je primerna, ker potem vsaki državi članici prepušča njeno odgovornost za to, kako bo to zadevo izpeljala, mora pa določen cilj pravzaprav na koncu doseči. Tako mi je ta logika v bistvu blizu in ta logika spoštuje tudi države članice in tudi parlamente znotraj teh držav, je pa res, da se jo pač premalo zavedamo, kako smo pravzaprav pri celotni zadevi soodgovorni. Tako je tisto, kar torej v bodoče pričakujem, da bomo prišli do stopnje, ko bomo lahko to zadevo obravnavali že malo prej, tako da ne bomo rabili toliko razprave na samem Odboru za zadeve Evropske unije, čeprav je bolje vsaj enkrat razprava kot nobenkrat pri celotni zadevi. </font><br/>
<font size="4">	In, ja, izražam tudi neko politično pričakovanje, da na točki, ko bomo pač to zadevo implementirali, torej, ko jo bomo izvajali v našem političnem prostoru, da bo tudi dovolj širok pristop k celotni zadevi, da bomo razumeli, da smo dali večji manevrski prostor tudi za to, da lahko na številnih drugih področjih opolnomočimo, dajmo reči, naše ministrstvo in ministra na evropskem parketu, zaradi tega, ker je to, konec koncev, tudi potrebno zaradi tega, da lahko Slovenija, seveda koordinirano z vsemi ostalimi resorji, izpeljuje tisto, kar je v dobro te države in kar je, konec koncev, zapisano tudi v naši ustavi. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK DR. DARIJ KRAJČIČ: </font></b><font size="4">Hvala lepa.</font><br/>
<font size="4">	Naslednji razpravljavec je mag. Branko Grims. </font><br/>
<br/>
<font size="4">	</font><b><font size="4">MAG. BRANKO GRIMS (PS SDS): </font></b><font size="4">Vsem prav lep pozdrav!</font><br/>
<font size="4">	Bilo je izredno zanimivo poslušati odgovore predstavnika Vlade, ker če so bili to odgovori, potem naj se bog usmili, kajne. To seveda zelo jasno pove, kako je prazna tale razprava. Celo tole ukvarjanje Evropske unije mene zelo spominja na prejšnji mandat, ko se je vsa silna Slovenija na čelu s parlamentom ukvarjala z ustavno pravico do čiste vode. In potem je bila Slovenija rešena, ker se je</font><br/>
<font size="4">	</font><br/>
<b><font size="4">17. TRAK (VI) 10.20</font></b><br/>
<br/>
<font size="4">	(nadaljevanje) zapisalo ustavno pravico do čiste vode v Ustavo, pa seveda vse stvari so ostale take kot so bile. Tako približno zgleda tale boj proti plastiki na ravni Evropske unije. Ali veste sploh koliko procentov doda Evropska unija k onesnaževanju s plastiko? Ali je kdo povedal ta podatek? Ali mislite, da polovico ali mislite da par procentov? Vsa Evropska unija skupaj doda k onesnaževanju s plastiko manj kot pol procenta. Če kdo ne verjame naj si ogleda, velikansko večino dodajo Kitajska, Indija, Filipini, pa potem ostale države, pa nekatere največje afriške države in tako naprej. Se pravi, vse to je dim v veter, gledano z globalnega vidika. Če bi take ukrepe kot jih sprejema Evropske unija sprejemal ves svet bi to še imelo en smisel. Če jih sprejema samo Evropska unija je to, pa se s tem ukvarja do neskončnega, kot da je o največji problem, to je seveda zato, da se ne ukvarja z realnimi problemi, kot so varnost, migranti, tam, kjer je Evropska unija crknila, pa odpovedala na celi črti. Potem se bo pa treba ukvarjati s preganjanjem slamice za pijačo. To je sedaj največji sovražnik in problem Evropske unije. </font><br/>
<font size="4">	Kako je s tem na ekološki ravni si poglejmo malo v številke. Jaz zelo rad govorim o številkah, pa tisti, ki slučajno ne veste, jaz sem po osnovni izobrazbi geolog, tako da zelo dobro vem o čem govorim. Recimo, sedajle se v imenu preganjanja onesnaževanja prepoveduje že dizel motorje in ne vem kaj še vse in forsira elektriko, seveda, se zamolči, da je izdelava električnega avtomobila stokrat bolj umazana iz globalnega vidika kot pa če bi sto dizlovih avtomobilov vozilo sto let po Evropi, ampak tega nihče ne pove. </font><br/>
<font size="4">	Drugi del te zgodbe ja pa to, ali ste že kdaj slišali, da bi ta silna Evropska unija, recimo, preganjala te turistične ladje, križarke, ki vozijo po Sredozemskem morju? Ena križarka, gospe in gospodje, potniška pošlje v zrak toliko svinjarije kot 22 milijonov dizlovih avtomobilov. Sedaj pa poglejte koliko križark vozi  po Sredozemlju, pa bo ste videli, da gre tam samo iz tega vira v zrak neskončno več svinjarije kot vsega prometa, o katerem se govori in ki se ga tako preganja. Pa ste že kdaj slišali, da bi se Evropska unija s tem ukvarjala? Ja, to pa ne, ker tisti gospodje, ki o tem odločajo se seveda s temi križarkami vozijo po Sredozemskem morju. Lahko je biti brihten na tuj račun. </font><br/>
<font size="4">	In nekaj podobnega je tudi tukaj, ko gre za plastiko. Kaj je v praksi implementacija teh stvari v zvezi s plastiko za Slovenijo? Kar se tiče ločevanja, to že itak pri nas poteka. Kar se tiče osveščenosti, jaz trdim, daje osveščenost pač samih Slovenk in Slovencev na zavidljivo visoki ravni. Ponavadi imamo probleme z odmetavanjem pri tistih, ki pridejo od drugod, ne nujno, ampak v precejšni meri pa to drži. Na tem se da še kaj narediti. Vse ostalo, kar se pa sedaj tiče raznih prepovedi in tega, veste, to je pa tako, enih 20 podjetnikov, to je uradna ocena tudi pač zbornice bo imelo zaradi tega zelo velike težave. Še večje in bistveno več jih bo pa imelo, če bo Slovenija spet, tako kot ponavadi, prehitevala po levi, da potem dodatno zaostruje, ker sto tako fino sliši, v praksi se seveda zamolči, da s tem ne neredi ničesar, ampak samo povzroči nekaj težav sama sebi. Kaj je gledano ekonomsko v resnici edini učinek teh silnih ukrepov? Da znižaš konkurenčnost enih delov lastnega gospodarstva, to je pa tudi vse, kar je dejanski učinek. Ekološki učinek je pa, še enkrat povem, popolnoma zanemarljiv, je na rangu 0,000000 pa še kolikor hočete nul dodajte preden boste do kakšnih številk prišli, gledano na globalni ravni. In ne mi govoriti, da moramo mi za zgled. Slovenija je majhna, Slovenija je, žal, pod povprečjem Evropske unije po mnogih ekonomskih kazalcih in tisto, kar bi morala biti prva skrb je, da skrbimo za večjo učinkovitost in večjo konkurenčnost svojega gospodarstva.</font><br/>
<font size="4">	Drugo, kar se pa tiče ekologije pa je v Sloveniji tukaj že izredno veliko bilo narejenega, se sproti dela in ni nobene potrebe po nekih dodatnih birokratskih zaostrovanjih in potem </font><br/>
<br/>
<b><font size="4">18. TRAK (VI) 10.25</font></b><br/>
<br/>
<font size="4">	(Nadaljevanje) silnih kaznovanjih in vsem, o čemer se sedaj tukaj govori. Za ekologijo, za ohranitev okolja se največ naredi s tem, da se ljudi pač usmerja v zavesti, da skrbijo za svoje okolje, da vedo kako pomembno je, pač, skrbeti za te stvari in da se čim manj dela na nivoju prepovedi in birokratskih zapovedi, ker potem stvari hitro postanejo za ene smešen, to je recimo, slamica je največji sovražnik Evropske unije sedaj po novem, po drugi strani pa tudi tragične. Ker tragične za vse tiste, ki jih to potem gospodarsko ali kakorkoli drugače prizadane. S tega vidika, seveda, tisti amandmaji, ki gredo v nadaljnje zaostrovanje, še večje, kot ga celo zahteva sama Evropska unija, samo povedo kako škodljivi so tisti, ki to predlagajo, bodisi v dobri veri iz neznanja ali pa zato, ker so preprosto žleht, pa želijo poceni politične točke na račun delanja škode enemu delu podjetnikov. </font><br/>
<font size="4">	Se pravi, ko gre za ekologijo je treba najprej stvari sploh poznati in razumeti in potem se v resnici o vseh teh stvareh šele da realno pogovarjati. Da pa gre očitno tukaj za zelo vprašljive argumente smo se pa lahko, kot sem že prej dejal, prepričali pri nagovoru predstavnika Vlade, ki na tista vprašanja, ki so bila postavljena preprosto ni znal povedati ničesar. </font><br/>
<br/>
<b><font size="4">	PREDSEDNIK DR. DARIJ KRAJČIČ:</font></b><font size="4"> …/izključen mikrofon/</font><br/>
<br/>
<b><font size="4">	GOSPOD ____:</font></b><font size="4"> Hvala lepa za besedo. Jaz bi pa vrnil se malo nazaj na razpravo gospoda Brgleza. On je sicer omenil, da sva jaz in poslanec Kepa v dveh odborih ali kako, nisem dobro razumel, pa bi prosil malo več za pojasnilo. Jaz nisem nikoli problematiziral v katerem odboru je gospod Brglez in me to tudi ne zanima. In verjetno tam kjer je, tam so ga postavili in tam verjetno dobro dela, tako kot se jaz trudim v matičnem odboru za infrastrukturo, okolje in prostor se tudi na tem odboru, kar je moja dolžnost. Jaz moram reči, da sem na Odboru za infrastrukturo, okolje in prostor razpravljal popolnoma o istih zadevah kot danes tukaj. Izpostavil sem popolnoma iste probleme oziroma še nekaj več, kot danes tukaj. In mislim, da je to prav, da pač zato smo plačani, da govorimo in da vsak pove svoje mnenje in postavlja tudi vprašanje. Je pa mogoče, bi pa jaz tukaj malo problematiziral oziroma niti ne problematiziral, ampak če bi šel v isto smer kot gospod Brglez, bi pa lahko kakšen amandma, ki se vlaga na sejo Odbora za zadeve Evropske unije, se vložil že na matično telo. To se mi zdi pa bolj pomembno in to bi bilo pa bolj prav. Mislim, da bi  bilo to bolj za naprej za naše delo mogoče bolj zanimivo oziroma da bi bilo to kot vodilo, da se amandma vloži na matično telo. O čem pa kdo kaj razpravlja pa mislim, da je to stvar vsakega posameznika in jaz se bom trudil tudi v prihodnje, da bom razpravljal kakor bom le lahko, na vseh odborih, kjer sem tudi član. </font><br/>
<font size="4">	Toliko bi imel. Bi se pa zahvalil za tisti odgovor gospoda državnega sekretarja o akciji Imam svojo vrečko. Malo sem šel tudi sam pogledati še na splet. Moram reči, da res ni bila tako odmevna na samem terenu, da bi jo nekako lahko človek tako zaznal. Tako da sem šel malo pogledati. Vidim, da to poteka to v šolah še in da je to osveščanje mladih, kar je zelo pozitivno. </font><br/>
<font size="4">	Bi pa vseeno še mogoče samo podvprašanje. Prej sem vprašal, kakšne bodo alternative tej plastiki, ki jo sedaj pač kar naenkrat ne bi smeli več uporabljati, pa nisem dobil kakšnega odgovora oziroma stališča ali pogleda državnih organov za </font><br/>
<br/>
<b><font size="4">19. TRAK: (NB) - 10.30</font></b><br/>
<br/>
<font size="4">	(Nadaljevanje) naprej. Pa bi mogoče tukaj še kakšno besedo rad slišal. Še enkrat pa samo to, da ni toliko problem uporaba te plastike, če z njo pravilno rokuješ. Treba je z njo pravilno rokovati in tudi, bom pa še ta primer izpostavil, ko sem ga tudi na matičnem odboru. Samo en primer, čisto bi rekel tak plastičen, ki ga lahko vsak razume in bi se lahko odgovornim osebam, samo pokličeš ga pa mu poveš, ne vem, imamo toplic polno po Sloveniji, tam so savne, tam se pije ogromno vode. Imamo avtomat za vodo in zraven lončke. In ta voda se non stop pije in teh kozarcev je tam v enem dnevu za par velikih plastičnih vreč. Tam nekdo skoraj stoji, zaposlen zato, da te kozarce pospravlja v smeti in jih troga direktno v kontejner. Imaš pa neke toplice, neko savno, bom kar omenil, dolenjske, ki so pa osveščeni, imaš pa zraven flomaster, se na kozarec napišeš in imaš tisti kozarec potem cel dan in koliko je to manj plastike. Čisto majhna, preprosta zadevšna in to prime in to je tisto, bi rekel, to pa je tisto potem ko se pa nekaj pozna in ni več toliko plastike. Samo toliko za en primer, za oris, da bi mogoče vplivalo tudi na odgovorne po teh inštitucijah pa javnih zavodih, ustanovah kjer so ti avtomati za vodo vse povsod postavljeni in te plastike je še in še. Ali pa, če prideš nekam na eno fešto, kjer se uporablja te krožnike in vilice in vse, če prineseš s seboj ali pa, da bi uporabljali alternativo, kar že tudi nekateri imajo, lesene take embalaže in se potem to opere, posuši oziroma imaš za večkrat, ne pa, da se veselo vse skupaj odmetava v smeti in se to samo kopiči. In zraven še tisto kar gre po repete še dvakrat, če vzame pribor. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa gospod Doblekar. Repliko je najavil dr. Brglez. Izvolite. </font><br/>
<br/>
<b><font size="4">	DR. MILAN BRGLEZ (PS SD): </font></b><font size="4">Najlepša hvala. </font><br/>
<font size="4">	Repliciram najprej seveda na tole. Nisva se dobro razumela. Govoril sem o dveh točkah. Pri eni obstaja fizični dokaz, da na infrastrukturi sploh ni bilo razprave, tukaj pa je bila skoraj enourna, vsaj iz sporočila tako izhaja. Tako da, tisto kar lahko rečem je, da seveda matičnost in pristojnost posameznih teles je pomembna. Prej sem še razširil zadevo, da bi tudi zainteresirana telesa pravzaprav morala v takih primerih razpravljati kadar gre za takšne zadeve. Sicer pa, ker sem ravno pri besedi znotraj teh treh minut, bom pa povedal kot politolog, pa obstajajo seveda različna pojmovanja ekologij. Ali govorimo o fizični… Je znotraj…</font><br/>
<br/>
<b><font size="4">	PREDSEDNIK DR. DARIJ KRAJČIČ:</font></b><font size="4"> Replika je refleksija na gospoda Doblekarja. Potem prehajate na razpravo, pa bi prosil, če lahko posebej…</font><br/>
<br/>
<b><font size="4">	DR. MILAN BRGLEZ (PS SD):</font></b><font size="4"> Je replika tudi na izvajanje, ker sem prej žal moral iti ven in ostal pri slamicah in ostalih zadevah kjer pa ni tematika edini način, da razumem razpravo znotraj tega je, da jo razumemo zelo široko kaj pomeni pojem ekologija. In ta pojem ekologija je lahko fizično, politično ali pa diskurzivno razumemo. In vsako od teh okolj je lahko degradirano in marsikje potrebujemo kompenzacijske ukrepe. Samo toliko. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa. </font><br/>
<font size="4">	Želel bi pojasniti, da razprave ni bilo pri 1. točki dna Odboru za infrastrukturo. Gospod Doblekar, vam dajem pojasnilo. Pri 1. točki ni bilo razprave na Odboru za infrastrukturo, tukaj pa je bila in zato je samo glede 1. točke bila kritika, med tem, ko na 2. točki pa je razprava bila. </font><br/>
<font size="4">	Pa glede Odbora za infrastrukturo, seveda nista samo vidva člana tam, tudi jaz sem član tistega odbora. Jaz sem samo prosil mag. Rajha, da to prenese formalno na ta odbor, v tem smislu gre. Pa še kdo drug je tudi član odbora. </font><br/>
<font size="4">	Se kdo še javi k razpravi? Gospod Franci Kepa. Izvolite, imate besedo. </font><br/>
<br/>
<b><font size="4">	FRANCI KEPA (PS SDS):</font></b><font size="4"> Hvala za besedo. </font><br/>
<font size="4">	Se pridružujem debati.</font><br/>
<font size="4"> </font><br/>
<b><font size="4">20. TRAK: (NB) - 10.35</font></b><br/>
<br/>
<font size="4">	(Nadaljevanje) Na prejšnjem odboru je bilo celo veliko močnejša kot tukaj. Jaz bi se pridružil tej. Se mi zdi, da ta zadeva zdaj, ko je, da je mogoče malo preobsežna, mogoče smo preveč na to šli, je pa problem te plastike, včasih me malo spominja na kakšen italijanski film, kadar mafija rabi denar, naredi problem s plastiko pa se ene dva, tri meseca ne pobira plastike oziroma smeti v Italiji, pa potlej država da denar, pa se to hitro uredi. Pri nas je največji problem s to embalažno plastiko zdajle, ko se ni, kar je država zatajila in se ta plastika oziroma embalaža ni pravočasno odvažala. Ali je to, kot je rečeno bilo, Kitajska ni sprejemala, mi 70 % izvažamo ven, Kitajska in Tajvan baje to kupujeta, sta večino to kupovali, sta prenehala to embalažo odkupovati in je postal problem. Se pravi, nismo imeli alternative že prej, smo šli, smo imeli samo eno rešitev, nismo imeli rešitve B, kot pravijo. Rešitve B, so pa ne vem, ali prepoved oziroma zmanjšanje te plastične embalaže ali sežiganje ali preiti na alternativne proizvode, lončke, palčke, ne vem kaj. Zdaj pa veste, tako kot je rečeno, to je globalna zadeva in ena Slovenija je samo delček in ena Evropska unija, če se to ne bo naredilo v celotnem svetu, Oceani so polni te plastike, ampak to verjetno zardi tega, ker se je zatajilo pri odlaganju te plastike. Če nekdo stresa plastiko v morje, kontrole izgleda, da ni nobene, je to problem svetovno globalni in je Evropska unija samo en kanček, en delček tega. In to bi morala Evropska unija se povezati in je to svetovni problem, ne samo evropski problem. Tako, da mogoče je to res, tako kot je gospod Grims rekel, da se ukvarjamo z enim delčkom. To je svetovni problem in to bi bilo treba vključiti celi Svet. </font><br/>
<font size="4">	Samo toliko sem…</font><br/>
<br/>
<b><font size="4">	PREDSEDNIK DR. DARIJ KRAJČIČ:</font></b><font size="4"> Hvala lepa. </font><br/>
<font size="4">	S tem zaključujem drugi krog razprave. Pa prosim državnega sekretarja za odgovore. Izvolite. </font><br/>
<br/>
<b><font size="4">	SIMON ZAJC:</font></b><font size="4"> Prepoveduje se samo tiste izdelke, ki že imajo alternativo, torej takšnih izdelkov, ki alternative še nimajo, se ne bo prepovedovalo. Ob tem se spomnim, da sem pozabil na eno vaše vprašanje odgovoriti. </font><br/>
<font size="4">	Torej ali dajemo kaj denarja v razvoj novih tehnologij oziroma alternativ. Naj povem, da smo dali ravno ta teden v javno obravnavo program podjemnega sklada v katerem bo Slovenija namenila dodatna sredstva ravno v razvoj takšnih alternativnih tehnologij. Mi se zavedamo, da če hočeš stvar prepovedati oziroma umakniti oziroma zmanjšati, ni dovolj, da jo prepoveš, ampak moraš dati drugo možnost, alternativno možnost tega izdelka. In to tudi delamo s finančnimi spodbudami oziroma bomo še bolj v naslednjem letu. Na tem področju se tudi povezujemo z Ministrstvom za gospodarstvo, kjer bomo sodelovali tudi pri spodbujanju oziroma financiranju novih tehnologij obdelave lesa kjer se želimo kot Slovenci postati vodilna entiteta kar se tiče obdelave lase na način, da bo lahko zelo dobra alternativa po svojih lastnostih plastike. Ponovno se je pojavilo, zakaj se Evropa tega loteva, zakaj se Slovenija tega loteva, če vemo, da je to svetovni problem. naj na tej točki povem, da Evropa ima odgovornost ukrepanja na področju odpadkov v morju, ki izvirajo iz Evrope. Mi imamo svoje odpadke, jih dajemo in kar se teh tiče, imamo tudi svojo odgovornost in te izvirajo oziroma se je Evropa tudi zavezala k ukrepom na globalni ravni, zlasti preko skupin G7 in G20 pa tudi preko izvajanja ciljev OZN glede trajnostnega razvoja. Slovenija ima pa tukaj, kot je že bilo tudi s strani poslanca povedano, tudi svoje težave. Moramo vedeti, da vsa plastika sploh ni primerna za reciklažo, kar pomeni, da imamo, tako kot je tudi poslanec sam povedal, več opcij. Ena je zmanjševanje te uporabe, </font><br/>
<font size="4"> </font><br/>
<b><font size="4">23. TRAK: (SB) – 10.40</font></b><br/>
<br/>
<b><font size="4">	</font></b><font size="4">(nadaljevanje) druga je potem sežig, pri sežigu vemo kakšne težave bomo imeli z umeščanjem sežigalnic, če bomo šli v to, se pravi je mogoče smiselno, da se lotevamo tega, mi smo prepričani, da je smiselno, da se lotevamo te težave pri izvoru. </font><br/>
<font size="4">	Potem je bilo še govora o ladijskem prometu in izpustu. Zdaj ta direktiva se s tem ne ukvarja, Evropska unija bo izpuste iz ladijskega prometa urejala v sistemu zmanjševanje emisij ladijskega prometa, potem je tukaj tudi direktiva o pristaniških dejavnostih in obveznostih ladjarjev glede odpadkov. Pod današnjo točko pa obravnavamo te plastične odpadke oziroma plastiko za enkratno uporabo. Toliko imam na to komentarja. </font><br/>
<br/>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa. Je še kakšen razpravljavec morda? Če ni, potem počasi zaključujem razpravo. Preden bi jo dokončno zaključil vendarle tudi nekaj misli. Jaz moram reči, da se strinjam z mag. Grimsom glede električnih avtomobilov. Ne vemo, nikjer se ne da jasno dobiti podatkov koliko onesnaževanja povzroča izdelava takšnega avtomobila. In pri teh zgodbah, ko gre za ekologijo po mojem tudi v Sloveniji nismo gospodarstvo najbolje pripravili na te izzive. Mi imamo eko sklad, ste ga danes že enkrat omenili, ta zbira denar nacionalno akumulacijo v bistvu in potem sofinancira določene zadeve z vidika ekologije. Velik del tega tako zbranega denarja gre potem za tehnologije, ki jih proizvajajo v tujini, to pomeni, da nacionalna akumulacija odhaja v tujino in to za nacionalno gospodarstvo ni dobro. Ekologija je lahko gospodarska priložnost, mi je po mojem nismo znali dovolj dobro v Sloveniji izkoristiti. Samo kititi se s tem, da zbiramo denar in ga dajemo za naložbe, akumulacija gre pa v tujino, nas kot družbo dela nekonkurenčno v primerjavi z drugimi družbami. Takšno je moje mnenje in mislim, da bi kazalo tu precej, precej več narediti. preden gremo v nek program ni dovolj samo program okoljski ampak tudi kakšen vpliv ima to na naše gospodarstvo v smislu izzivov gospodarskih, ekonomski, v smislu novih tehnologij, novih delovnih mest, tu nam je zmanjkalo, druge države, ki se tudi gredo ekologijo tu precej več denarja znajo obrniti znotraj svojih ekonomij kot pa Slovenija. Imam pa eno vprašanje še. Te lahke plastične vrečke, ki jih dobimo pri zelenjavi, ali so to te lahke nosilne vrečke ali je tisto kakšna druga zgodba še? Če bi, prosim, na to še odgovorili.</font><br/>
<br/>
<b><font size="4">	SIMON ZAJC: </font></b><font size="4">To so te lahke nosilne vrečke oziroma celo zelo lahke.</font><br/>
<br/>
<b><font size="4">	PREDSEDNIK DR. DARIJ KRAJČIČ: </font></b><font size="4">In to spadajo v to zgodbo notri, ki tukaj piše kot lahke plastične vrečke, tržna omejitev. So to te vrečke ali so to katere druge? </font><br/>
<br/>
<b><font size="4">	SIMON ZAJC:</font></b><font size="4"> Tudi te. Zdaj imamo glede na debelino jih ločujemo, ampak te so najlažje in spadajo v to.</font><br/>
<br/>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa. S tem zaključujem razpravo. Izvolite.</font><br/>
<b><font size="4">	</font></b><br/>
<b><font size="4">	MAG. BRANKO GRIMS (PS SDS):</font></b><font size="4"> Spoštovani predsedujoči, samo pojasnilo. Rekel ste, da ni jasno kako je z izdelavami avtomobilov. Obstajajo zelo resne znanstvene študije o tem, so tudi nekatere na internetu, samo to se vse prekriva pred očmi javnosti, ker ni v duhu tiste trenutno prevladujoče levičarske politike, to je podobno kot z globalnim segrevanjem. Kdor ve kaj o zemlji, ve, da je bilo pred določenim časovnim obdobjem recimo par tisočletij bistveno bolj vroče na zemlji kot je zdaj, pa ni bilo nobenega globalnega segrevanja, ker je to neprimerljivo močnejši vpliv sonca kot pa tistega kar proizvede človek. Tukaj pri avtomobilih je glavni problem, da se za njihovo proizvodnjo uporabljajo nekatere redke snovi, katerih kopanje, izdelava, predelava onesnažujejo neskončno bolj kot avtomobili sami, poleg tega se tudi elektrika proizvaja v glavnem v termoelektrarnah in jedrskih centralah. Vse ostalo je na globalni ravni zanemarljivo in je vse skupaj en veličasten blef, ki je nekaterim v korist poslovno, prizadene pa druge. In Slovenija bi tukaj morala imeti do vseh teh stvari zelo racionalno mero, recimo, če se boriš za električne avtomobile moraš vedeti, da ubijaš svojo lastno industrijo, ker velikanska večina slovenskih podjetnikov so vezani na klasične avtomobile, na avtomobilsko industrijo v klasičnem delu </font><br/>
<br/>
<b><font size="4">23. TRAK: (SB) – 10.45</font></b><br/>
<br/>
<b><font size="4">	</font></b><font size="4">(nadaljevanje) v svojem izvozu, če hočete tudi največja slovenska globalna znamka Akrapovič proizvaja izpušne cevi, če imaš električne avtomobile, ki tega nimajo lahko podjetje kar zapre prostor. To se pravi treba je te stvari razumeti in treba je tudi razumeti učinek in vse to kar se govori zdaj o ekologiji in vsi ti silni ukrepi, to je v resnici samo biznis, biznis za ene v korist enih in škodo drugih, na globalni ravni pa je učinek tega natanko to, nič. </font><br/>
<br/>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa. Preden zaključim razpravo, želim vprašati Vlado ali želi podati svoje mnenje o predloženem amandmaju? </font><br/>
<br/>
<b><font size="4">	SIMON ZAJC:</font></b><font size="4"> Vlada ga podpira. </font><br/>
<br/>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa. S tem končujem razpravo. Prehajamo na glasovanje o amandmaju. Proceduralno je zadeva takšna, da bomo najprej glasovali o amandmaju in potem glede na to ali bo sprejet ali ne tudi o stališču. Najprej prehajamo na glasovanje o amandmaju. Želi kdo obrazložiti svoj glas? Prosim, izvolite gospod Zmago Jelinčič Plemeniti, podpredsednik odbora. </font><br/>
<br/>
<font size="4">	</font><b><font size="4">ZMAGO JELINČIČ PLEMENITI (PS SNS): </font></b><font size="4">Hvala lepa.</font><br/>
<font size="4">	Tukaj na koncu tega predloga tega amandmaja se meni zdi neka nelogična povezava. Piše: »V Sloveniji bomo enako postopoma pripravili tudi načrte za prepoved vseh ostalih plastičnih proizvodov za enkratno uporabo in ribolovnega orodja.« Kaj to pomeni? Da naši ribiči ne bodo smeli več loviti, ker bodo prepovedali enostavno bodo prepovedali uporabo ribolovnega orodja. To je nejasno, naj pojasnijo in naj se napiše eksaktno to zadevo. Hvala. Jaz tega ne bom podprl.</font><br/>
<br/>
<b><font size="4">	PREDSEDNIK DR. DARIJ KRAJČIČ: </font></b><font size="4">Hvala lepa.</font><br/>
<font size="4">	Še kdo želi obrazložiti svoj glas? Ne želi. Potem prehajamo na glasovanje o amandmaju. Glasujemo.</font><br/>
<font size="4">	Kdo je za? (10 članov.) Kdo je proti? (5 članov.)</font><br/>
<font size="4">	Na glasovanje dajem predlog stališča k tej točki dnevnega reda, ki je identičen ravnokar sprejetemu amandmaju in se glasi, je pa dolg in ga bom bral zato, ker vključuje tudi amandma: »Republika Slovenija podpira predlog direktive Evropskega parlamenta in Sveta o zmanjševanju vpliva nekaterih plastičnih proizvodov za enkratno uporabo na okolje kot pomemben inštrument za zmanjševanje količine odpadkov iz plastike v okolju, zlasti v morskem in drugem vodnem okolju. V širšem okviru prehoda na krožno gospodarstvo bo predlog direktive pripomogel k inovativnim rešitvam za nove poslovne modele ter alternativne proizvode za enkratno in večkratno uporabo. Slovenija v splošnem podpira predlagane ukrepe s katerimi se uveljavlja hierarhija ravnanja z odpadki s konkretnimi zahtevami glede preprečevanja nekaterih plastičnih proizvodov za enkratno uporabo, pri čemer meni, da je treba jasneje definirati pojem plastičnih proizvodov za enkratno uporabo. Slovenija se bo zavzemala za različno obravnavanje izdelkov iz premaznih papirjev in laminiranih kartonov ter izdelkov iz plastike z vidika možnosti njihovega recikliranja oziroma vpliva na okolje, pri čemer se bo zavzemala za čim strožje tržne omejitve za tiste izdelke, ki so težje reciklirani in katerih ločeno zbiranje bi pomenilo nesorazmerno velike stroške. Podpira 90 odstotni cilj za ločeno zbiranje plastenk do leta 2025 in določbe o razširitvi odgovornosti proizvajalca z namenom spodbuditi skupaj za celoten življenjski krog izdelkov na stroškovno učinkovit način. Slovenija bo strmela k temu, da se v letu 2019 tudi ukine prodaja lahkih nosilnih plastičnih vrečk in filtrov za tobačne izdelke narejene iz plastike za enkratno uporabo. Za plastične posode za živila in lončke za pijačo bomo v letu 2019 naredili načrt kako jih leta 2020 prepovedati. Pri tem Slovenija izhaja iz dejstva, da so za vse te proizvode že danes na voljo nadomestki iz biorazgradljivih okolju prijaznih materialov. V Sloveniji bomo enako postopoma pripravili tudi načrte za prepoved vseh ostalih plastičnih proizvodov za enkratno uporabo in ribolovnega orodja predvidenih v predlogu komisije tako da b jih do leta 2030 postopno prepovedali.« Glasujemo. </font><br/>
<font size="4">	Kdo je za? (10 članov.) Kdo je proti? (3 člani.)</font><br/>
<font size="4">	Stališče Slovenije je sprejeto.</font><br/>
<br/>
<br/>
<b><font size="4">23. TRAK: (SB) – 10.50</font></b><br/>
<br/>
<b><font size="4">	</font></b><font size="4">(nadaljevanje) S tem končujem 2. točko dnevnega reda. 	</font><br/>
<font size="4">	Zahvaljujem se državnemu sekretarju in ekipi za prisotnost na naši seji in k prispevku k dobri debati.</font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG ZA SESTAVO DVEH STALNIH DELEGACIJ DRŽAVNEGA ZBORA V MEDNARODNIH INŠTITUCIJAH V MANDATU 2018-2022.</font></b><font size="4"> </font><br/>
<font size="4">	Predloga sta pripravljena na podlagi pobude za oblikovanje predloga za ustanovitev stalnih delegacij Državnega zbora, ki jo je posredoval predsednik Državnega zbora ter na podlagi predlogov, ki so jih odboru posredovale poslanske skupine. Vso gradivo ste prejeli. Odbor za zadeve Evropske unije na podlagi 275. člena Poslovnika in 18. člena pravilnika o mednarodnih dejavnosti predlaga sestavo delegacij, ki jo nato določi Kolegij predsednika Državnega zbora. ugotavljam, da smo prejeli ustrezne predloge za sestavo delegacij za parlamentarno skupščino Unije za Sredozemlje ter skupino za skupni parlamentarni nadzor Europola. O sestavi ostalih stalnih delegacij Državnega zbora pa je v skladu s Poslovnikom Državnega zbora odločal odbor za zunanjo politiko. Predlagam, da glasujemo o sestavi delegacije parlamentarne skupščine Unije za Sredozemlje ter skupini za skupni parlamentarni nadzor Europola kot izhaja iz gradiva. Želi kdo razpravljati? Ugotavljam, da nihče. Prehajamo na glasovanje.</font><br/>
<font size="4">	Kdo je za? (12 članov.) Kdo je proti? (Nihče.)</font><br/>
<font size="4">	Točka je sprejeta.</font><br/>
<font size="4">	Končujem 3. točko dnevnega reda in 13. sejo odbora za zadeve Evropske unije. </font><br/>
<font size="4">	Želim vam en lep vikend, lepe praznike in se vidimo čez kakšen teden. </font><br/>
<br/>
<b><font size="4">Seja je bila končana 26. oktobra 2018 ob 10.53.</font></b>
</root>