<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA GOSPODARSTVO</font></b><br/>
<b><font size="4">2. nujna seja</font></b><br/>
<br/>
<b><font size="4">(6. september 2018)</font></b></p></div><br/>
<b><font size="4">Sejo je vodil Gregor Perič, predsednik odbora.</font></b><br/>
<b><font size="4">Seja se je začela ob 9. uri. </font></b><br/>
<br/>
<b><font size="4">	PREDSEDNIK GREGOR PERIČ: </font></b><font size="4">Spoštovane in spoštovani! Začenjam 2. nujno sejo Odbora za gospodarstvo. Vse prisotne lepo pozdravljam, še posebej gospoda Zdravka Počivalška, kandidata za ministra za gospodarski razvoj in tehnologijo. </font><br/>
<font size="4">	Na tej seji člana odbora Jerneja Vrtovca iz NSi nadomešča Jožef Horvat.</font><br/>
<font size="4">	S sklicem seje ste prejeli dnevni red seje odbora. Ker v poslovniškem roku nisem prejel predlogov za spremembo dnevnega reda, je ta določen, kot je bil predlagan s sklicem seje. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - PREDSTAVITEV ZDRAVKA POČIVALŠKA, KANDIDATA ZA MINISTRA ZA GOSPODARSKI RAZVOJ IN TEHNOLOGIJO.</font></b><br/>
<b><font size="4">	</font></b><font size="4">Naj uvodoma pojasnim, da je predsednik Vlade, gospod Marjan Šarec, predsedniku Državnega zbora mag. Dejanu Židanu 30. 8. 2018 na podlagi prvega odstavka 112. člena Ustave Republike Slovenije in 229. člena Poslovnika Državnega zbora predlagal listo kandidatk in kandidatov za ministrice in ministre Vlade Republike Slovenije. Predsednik Državnega zbora je Odboru za gospodarstvo poslal predlog predsednika Vlade, da Državni zbor za ministra za gospodarski razvoj in tehnologijo imenuje Zdravka Počivalška. V skladu s prvim in drugim odstavkom 230. člena Poslovnika Državnega zbora sem sklical današnjo sejo odbora, na kateri se nam predlagani kandidat predstavil in odgovarjal na vprašanja članic in članov odbora. Odbor mora po opravljeni predstavitvi v skladu z 231. členom Poslovnika Državnega zbora predsedniku Državnega zbora in predsedniku Vlade poslati mnenje o predstavitvi predlaganega kandidata. </font><br/>
<font size="4">	Na sejo odbora sem vabil gospoda Zdravka Počivalška, kandidata za ministra. </font><br/>
<font size="4">	Za sejo ste kot gradivo prejeli dvoje: listo kandidatk in kandidatov za ministrice in ministre Vlade Republike Slovenije z dne 30. 8. 2018, ki je objavljena na spletnih straneh Državnega zbora, in gradivo številka 020-12/18-18/1 z dne 30. 8. 2018, ki ste ga članice in člani zaradi varstva osebnih podatkov prejeli v varovani predal v sistemu Udis. </font><br/>
<font size="4">	Glede poteka seje vas obveščam, da bo najprej na vrsti predstavitev kandidata, nato pa bodo sledila vprašanja članic in članov odbora in seveda njegovi odgovori. </font><br/>
<font size="4">	Prosim gospoda Zdravka Počivalška, da se odboru predstavi. Izvolite, imate besedo. </font><br/>
<br/>
<font size="4">	</font><b><font size="4">ZDRAVKO POČIVALŠEK: </font></b><font size="4">Spoštovane poslanke, spoštovani poslanci, spoštovani predsednik odbora, gospod Perič, spoštovani ostali prisotni, najlepša hvala za besedo. </font><br/>
<font size="4">	Nekateri poslanci, ki ste na sejah Odbora za gospodarstvo sedeli že v preteklem mandatu, me dobro poznate, ostali ste o meni že kaj slišali, zato bom v svoji predstavitvi sebe poskušal biti kratek. </font><br/>
<font size="4">	Če bi koga na ulici vprašali, katere besede so zaznamovale moj mandat v preteklem obdobju, bi verjetno slišali kaj o Zemljariču pa o močvirnikih pa o Magni pa o ekoteroristih. Sam ne bi želel, da bi bil moj pretekli mandat obeležen samo z besedami, sploh pa ne s temi besedami. Zato se bom v predstavitvi osredotočil predvsem na dejanja in na rezultate, pa seveda predvsem na cilje, ki jih bomo poskušali realizirati v naslednjih štirih letih. </font><br/>
<font size="4">	Ko sem decembra 2014 prvič sedel tu pred Odborom za gospodarstvo, sem bil, moram priznati, kar precej naiven. V državni upravi stvari potekajo drugače kot v gospodarstvu. To ne pomeni, da se ne da ničesar spremeniti.</font><br/>
<font size="4">	</font><br/>
<b><font size="4">2. TRAK (VI) 9.05</font></b><br/>
<br/>
<font size="4">	(Nadaljevanje) Vendar pa je treba vedeti, da vsaka stvar potrebuje svoj čas in da zahteva svojo proceduro. V štirih letih sem se zato naučil vsega tega, pa še težko, bi rekel, da me uradniki danes ne morejo več presenetiti s kakšnimi novimi predlogi pravil. Poznate me. Včasih izjavim kakšno stvar in moram potem polovico mandata razlagati kaj sem pri teh besedah mislil. Vendar pa o tistih stvareh, kjer nam je šlo dobro ne govorimo veliko in prepričan sem, da je bilo veliko zadev tudi dobrih, predvsem bi želel nekaj povedati ali spregovoriti o sodelovanju s socialnimi in drugimi partnerji. In to bo moja prva točka, ki ji bom namenil nekoliko več pozornosti. </font><br/>
<font size="4">	Na predstavitvi pred štirimi leti sem dejal, konec koncev obljubil, da bom sodeloval s ključnimi subjekti v gospodarstvu. To obljubo, verjamem, da sem izpolnil. Moj mandat je zaznamovalo sodelovanje z Gospodarsko zbornico Slovenije, Trgovinsko zbornic Slovenije, Obrtno zbornico Slovenije, Turistično-gostinsko zbornico Slovenije, Združenje menedžer, s Poslovnim klubom oziroma Klubom podjetnikov in sindikati. Sicer v zadnjih dneh slišim nekaj slabe volje s strani Obrtne zbornice Slovenije, pa naj mi ne zamerijo, ampak od vseh teh naštetih organizacij sem se največkrat sestal prav z njimi. In tudi večina ukrepov organizacijskih in finančnih je bila v preteklem obdobju namenjena malim in srednjim podjetjem. Vrata moje pisarne so bila vedno odprta, včasih še celo preveč, da imam potem tu pa tam težave tudi s KPK. </font><br/>
<font size="4">	Druga točka, ki ji želim nameniti več pozornosti so slovenske makroekonomske razmere oziroma kazalci. Primerjava med letom 2014 in 2017 oziroma tam, kjer imamo podatke tudi 2018 je zanimiva in kaže, da je bil BDP na prebivalca v letu 2014 18.244 evrov, da je narasel do konca leta 2017 na 20.951 evrov, da smo imeli stopnjo zaposlenosti v letu 2014 63 % in da je do konca prvega kvartala letos narasla na 69,7, skoraj 70 %. Da je bilo število brezposelnih leta 2014 120 tisoč in da je ta številka na koncu leta oziroma maja let 2018 znašala 76 tisoč. Da je bilo število brezposelnih mladih leta 2014 11.200, da je bilo več kot prepolovljeno in da so podatki iz maja leta 2018 5.740. Da je bila minimalna plača bruto znesel leta 2014 789 evrov in je narasla do konca lanskega leta na 842 evrov. Da je bila povprečna mesečna neto plača 1.008 evrov in je narasla do konca lanskega leta na 1.077. In na koncu da je bil konsolidiran bruto dolg države leta 2014 80,3 % BDP in je bil v tem obdobju zmanjšan na 73,6 % BDP. Rast je bila od leta 2008 do leta 2013 negativna. Leto 2013 je znašalo oziroma je bila rast minus 1,1 %. Da smo imeli podatke o rasti ali pa rezultate leta 2014 3 %, 2015 2,3 %, 2016 3,1 %, 2017 4,9% in leta 2018 5,1. Vendar da ne bo vse tako dobro je treba jasno in glasno povedati, da smo šele leta 2017 dosegli predkrizni nivo iz leta 2008. Rast je bila v zadnjih letih nad povprečjem Evropske unije. Vsekakor ne moremo mimo tega, da je Slovenija ekstremno ali zelo izvozna država. Slovenski izvoz blaga in storitev je lani dosegel 82 % </font><br/>
<br/>
<b><font size="4">3. TRAK: (DAG) - 9.10</font></b><br/>
<br/>
<b><font size="4">	</font></b><font size="4">(nadaljevanje) vrednosti skupnega bruto družbenega produkta; če smo naredili, poenostavljeno, 43 milijard, smo izvozili 35. Od leta 2013 se je povečal za 32 %, močno se je povečala tudi vrednost tujih neposrednih investicij, od leta 2014 do 2017 za 34 %. In če je komu ljubše v evrih ali pa milijardah, je znesek tujih neposrednih investicij konkretno v tem trenutku ali pa v zadnjem obdobju, absoluten znesek, milijarda 367 milijonov evrov. Teh številk se moramo dobro zavedati, ko govorimo o prihodnjih ukrepih. Bruto družbeni produkt ustvarjajo: javna potrošnja, zasebna potrošnja, investicije in izvoz. Javna potrošnja mora biti v okviru zmožnosti, zasebna potrošnja je tista, kjer imamo neke rezerve in jo bomo poskušali spodbujati. V zadnjih letih pa so zrasle tudi investicije. Po nekih podatkih lahko trdimo, da na vsakih 400 milijonov investicij v Sloveniji lahko računamo, da bo BDP v naslednjih štirih do petih letih rastel po stopnji iz tega naslova 0,5 % na leto. Motor slovenskega gospodarstva so izvozniki. Mi pa moramo poskrbeti, da bodo imeli doma stabilno in predvidljivo poslovno okolje, da bodo izdelke in storitve lahko prodajali v tujini. Pri tem pa je zame ključno sodelovanje oziroma partnerstvo. Razprtije in javno napadanje med sabo ne prispevajo k dobri gospodarski klimi. Verjamem, da lahko s sodelovanjem z Gospodarsko zbornico, Obrtno zbornico, Združenjem Manager, Klubom podjetnikov in sindikati ter ostalimi ukrepe zapeljemo v to smer, da bo vse skupaj spodbudno vplivalo na poslovno okolje. </font><br/>
<font size="4">	Zame ključen vidik stabilnega poslovnega okolja predstavlja predvidljivost. Če bo prihodnja Vlada s svojimi ukrepi posegala na področje davkov ali prispevkov ali, na primer, v minimalne plače, je treba to narediti v primerni časovnici. Vsak ukrep, ki se bo dotikal dolgoročnega poslovanja podjetij, je treba napovedati in ga uvesti predvidljivo, ne pa kar čez noč. Podjetjem moramo dati možnost, da se na spremembe pripravijo in prilagodijo. To je ključ za stabilno in predvidljivo poslovno okolje. Verjetno želite, da sem pri teh ukrepih bolj konkreten. Naše ministrstvo si bo prizadevalo, če ga bom imel priložnost voditi, da ne bo ukrepov, ki bi zmanjševali konkurenčnost slovenskega gospodarstva. </font><br/>
<font size="4">	Najprej pa morda moje razmišljanje o spremembi davka na dobiček. Gledano primerjalno, je treba povedati, da je kapital v Sloveniji med najmanj obdavčenimi, delo pa med najbolj obdavčenimi kategorijami. Pri nižjih plačah smo še nekako konkurenčni - govorim o obdavčenju plač -, pri višjih plačah pa smo zaradi progresivne obdavčitve nekonkurenčni z okolico in se nam dogaja, da podjetja, ki imajo sedeže v regiji, taka delovna mesta selijo na druga območja. Davek na dobiček smo v preteklem mandatu zvišali s 17 na 19 %. Podjetja pa z olajšavami v raziskave in razvoj, ker so te olajšave 100 %, in investicije, kjer gre za 40 % olajšavo, to stopnjo lahko znižajo na 0 %. Kaj bi to pomenilo, če bi s kapico te zadeve omejili na 5 %? Teoretični izračuni kažejo, da bi se prilivi v proračun povečali od 50 do maksimalno 60 milijonov. Ampak podjetja, verjamem, da bi se temu prilagodila in dejansko bi bil letni izplen iz tega naslova po naši oceni samo 30 milijonov evrov. In Vlada se bo morala v prihodnjem mandatu hitro sama odločiti, ali je to smiselno. </font><br/>
<font size="4">	Še nekaj besed iz mojega zornega kota glede dviga minimalne plače. Nikoli nisem nasprotoval in ne nasprotujem uskladitvi minimalne plače z rastjo življenjskih potrebščin. Mislim tudi, da bi moral biti dvig minimalne plače posledica večjega povpraševanja po delu,</font><br/>
<br/>
<b><font size="4">4. TRAK: (DAG) - 9.15</font></b><br/>
<br/>
<b><font size="4">	</font></b><font size="4">(nadaljevanje) ki smo ga deležni v zadnjem času. Vendar ugotavljamo, da rast minimalnih in povprečnih plač v zadnjih letih ni sledila na eni strani BDP, razlika med letom 2014 po podatkih, o katerih sem prej govoril, in letom 2018 na prebivalca je 14,8, skoraj 15 %, rast plač v tem obdobju je pa samo 6,7 oziroma 7 %; to ne pomeni, da je treba vleči direktno korelacijo med tema dvema kategorijama, kajti za rast plač moramo kljub vsemu v največji meri gledati na povprečno konkurenčnost. Vendar pa pri administrativni korekciji minimalne plače nujno moramo biti previdni in iti korak po korak - spet smo pri predvidljivem poslovnem okolju, kajti dvig minimalne plače bi različno vplival na različna podjetja v različnih sektorjih. Nekateri, kot so, na primer, podjetja, ki se ukvarjajo z varovanjem in čiščenjem, izplačujejo pretežno minimalne plače, tudi del turizma spada v to kategorijo. In moram jasno povedati, na dolgi rok bodo preživela samo tista podjetja, ki delavce vidijo kot del, kot družino v podjetju; tisti, ki jih jemljejo kot sredstvo, verjamem, da nimajo svetle prihodnosti. </font><br/>
<font size="4">	V tem delu predstavitve bi želel poudariti tudi še eno zelo pomembno stvar - temelj tržnega gospodarstva so pravila konkurence. Vsi akterji se moramo držati pravil konkurence. Potrebujemo enakopravno tekmovanje na trgu in narediti moramo vse, da bi zagotovili zdravo konkurenčnost. Da bi zagotovili, kar sem ravnokar naštel, pa moramo zagotoviti kadrovske in finančne vire, da bo lahko Agencija za varstvo konkurence brez ovir opravljala svoje delo - nujno potrebujemo operativno AVK. </font><br/>
<font size="4">	Zdaj pa na drugo področje, in sicer spodbujanje investicij. Glavni očitki so v preteklosti leteli na to, da neenakomerno obravnavamo slovenske in tuje investitorje. Zato smo v prejšnjem mandatu najprej obljubili in nato tudi pripravili Zakon o spodbujanju investicij. Zakon je izenačil tuje in domače investitorje, z zakonom smo določili, kaj je strateška investicija in kakšne spodbude lahko ponudimo investitorjem. V prihodnjih mesecih in letih želim najti tudi materialno podlago za dobro izvajanje tega zakona. Pri tujih neposrednih investicijah smo bili uspešni, po imenih so to Magna, prva faza - Magna je zaprosila za okoljevarstveno soglasje za drugo fazo, to pomeni, da bo realizirala zadeve iz pogodbe - Jaskawa, prva in druga faza, in pa Lonstroff. To so prve tri prave greenfield investicije v samostojni Sloveniji. Po številkah pa tuja podjetja v Sloveniji predstavljajo 5,8 % vseh podjetij in so v tem letu, se pravi v letu 2017, ustvarila 27,3 % dodane vrednosti. Z različnimi ukrepi bomo še naprej spodbujali nove domače in tuje neposredne investicije. Tu moram omeniti Spirit, ki je državna agencija, odgovorna za privabljanje investitorjev, tujih in domačih, in pa organizacijo spot točk na štirih nivojih, na lokalnem, regionalnem in državnem, kjer poskušamo potencialnim investitorjem zagotoviti vse potrebno za to, da se investicije lahko normalno in hitro izpeljejo. </font><br/>
<font size="4">	Z zadnjo veliko investicijo Magne smo se veliko naučili. Zato smo na Ministrstvu za gospodarski razvoj in tehnologijo pripravili seznam degradiranih območij, ki so na voljo za nove investicije, zato da ne posegamo in se bomo poskušali izogibati temu, da posegamo v kmetijska zemljišča. Na seznamu je 1.081 območij, ki so na voljo domačim in tujim investitorjem. Nekaj lokacij pa je takšnih, kjer lahko z investicijami pričnemo takoj. Eden od teh primerov je prostor ali pa površina tovarne sladkorja v Ormožu, kjer gre za površino skoraj do 30 hektarjev. In v Sloveniji imamo na voljo </font><br/>
<br/>
<b><font size="4">5. TRAK (VI) 9.20</font></b><br/>
<br/>
<font size="4">	(Nadaljevanje) še eno večjo zadevo, ki je umeščena v prostor, in sicer gre za poslovno središče Feniks v Posavju oziroma Cerkljah oziroma Brežicah. Vse kar delamo moramo urediti tako, da ne ogrožamo izvozne naravnanosti slovenskega gospodarstva. In na tej točki moram nekaj besed nameniti internacionalizaciji in digitalizaciji. Smo tretja najbolj industrializirana država znotraj Evropske unije za Nemčijo in Češko. Industrija ustvari veliko, čez 20 % slovenskega BDP. Še naprej bomo spodbujali uvajanje novih procesov digitalizacije industrija 4.0. Vseh teh uspehov ne bi bilo, če bi naša izvozno usmerjena industrija že danes ne bila visoko digitializirana in sposobna streči zahtevnim dobaviteljem v zahodni Evropi. Pomembni so tudi veliki razvojni projekti, ki so v izvajanju in bodo imeli večino svojih dejavnosti v naslednjem mandatu so Nedo(?) in projekt Edison. Slovenska industrijska podjetja ne smejo ostati zgolj dobavitelji enostavnih komponent, ampak morajo postati strateški razvojni partnerji na globalnih trgih. To spodbujamo z razpisi na področju raziskav, razvoja in inovacij. Pričakujem, da bo izvajanje nove evropske industrijske strategije eno izmed osrednjih področij slovenskega predsedovanja Evropski uniji v drugi polovici leta 2021. Pozornost bomo posvečali tudi »blockchain« tehnologijam. Če je bil internet tehnologija za prenos informacij je »blockchain« tehnologija za prenos vrednosti. Danes se kot država uvrščamo med najbolj prepoznane države na področju »blockchaina« v svetu. Vendar tu ne smemo zaspati, pripraviti moramo regulatorni okvir, ki bo na eni strani pomagal tem podjetjem, na  drugi strani pa zagotovil, da se bodo ta podjetja držala pravil kot se jih morajo držati tudi vsa ostala podjetja. </font><br/>
<font size="4">	In še ena zelo pomembna stvar, spodbujati moramo internacionalizacijo malih in srednjih podjetij na tretjih trgih, to pomeni na trgih izven Evropske unije oziroma Evrope in razpršiti izvoz. Potrebno je vedeti, da 80 % vsega kar naredimo izvozimo, od teh 80 % izvoza pa 80 % izvozimo v Evropsko unijo. In naprej gledano, zaradi razpršitve tveganj nujno moramo usposobiti naša podjetja za to, da bodo trgovala še bolj globalno. </font><br/>
<font size="4">	Naj sedaj pozornost namenim tudi malih in srednjim podjetjem in obrtnikom. V Sloveniji je bilo lani aktivnih 66.470 družb, od tega je bil le 418 podjetij oziroma 0,6 % velikih. Vsa ostala podjetja so mala in srednja. Mikro in majhne družbe zaposlujejo v Sloveniji 45,2 % zaposlenih v vseh družbah. Ustvarijo 28,2 milijardi evrov čistih prihodkov in 7,6 milijarde dodane vrednosti. Kaj smo naredili zato, da ta ključni sektor slovenskega gospodarstva dobro posluje? Na ministrstvu za gospodarski razvoj in tehnologijo smo skupaj z Ministrstvom za javno upravo pripravili elektronsko orodje, ki smo ga poimenovali MSP test. Uporablja se od julija lani, ko je Vlada sprejela sklep, da je uporaba MSP testa, testa za mala in srednja podjetja, obvezna za vse zakone, razen za tiste, ki se sprejemajo po nujnem postopku. </font><br/>
<font size="4">	Kaj je MSP test? Preprosto pri vsakem predpisu preverimo kakšne bodo posledice za mala in srednja podjetja. Če zakon tega testa ne prestane ga ne moremo sprejeti. Pri tem tesno sodelujemo z gospodarsko, obrtno in trgovinsko zbornico, ki bodo tudi aktivno sodelovale pri izvajanju tega testa. Z njimi imamo podpisane pogodbe na svojih področjih. Skupaj tako nadziramo, da predpisi, ki jih sprejemamo nimajo negativnih posledic na mala in srednja podjetja. Organizacijsko </font><br/>
<br/>
<b><font size="4">6. TRAK: (DAG) - 9.25</font></b><br/>
<br/>
<b><font size="4">	</font></b><font size="4">(nadaljevanje) pa sredstva za mala in srednja podjetja namenjamo preko treh kanalov: Slovenski podjetniški sklad, Slovenski regionalni razvojni sklad Ribnica in pa SID banka. Slovenski podjetniški sklad nudi zagonske spodbude, semenski kapital, mikro kredite in pa garancije. Na letni ravni to pomeni od 90 do 110 milijonov evrov in na leto na ta način podpremo okoli 1.000 malih in srednjih podjetij. Ribniški sklad razpolaga s 35 milijoni, ki jih tudi v glavnem namenjamo malim in srednjim podjetjem za subvencije, posojila in jamstva. In tretjič, SID banka ima dva produkta zelo pomembna za mala in srednja podjetja, in sicer: prvi produkt so potrpežljiva posojila, drugi produkt finančni instrumenti. Potrpežljiva posojila imajo limit oziroma obseg 200 milijonov evrov, so namenjena tistim malim in srednjim podjetjem, ki imajo zdrava proizvodna jedra in pa težave, negativne nahrbtnike iz preteklosti. S temi posojili takim podjetjem omogočimo, da ohranijo ta zdrava proizvodna jedra in na nek daljši rok poplačajo tudi svoje obveznosti za nazaj. Finančni instrumenti so pa evropska sredstva, ki jih je za 135 milijonov in jih bo SID banka malim in srednjim podjetjem plasirala skozi portfeljske garancije, mikro kredite in lastniško financiranje. Skratka, mala in srednja podjetja so upravičena do levjega deleža teh sredstev. </font><br/>
<font size="4">	Na Ministrstvu za gospodarski razvoj in tehnologijo pozornost namenjamo tudi zadružništvu, socialnemu podjetništvu in delavskim odkupom. V Evropi je prisotnih več kot 2 milijona takšnih podjetij, ki so v letu 2010 ustvarila 14 milijonov delovnih mest in skupno prispevala 7 % bruto družbenega produkta. V Sloveniji imamo tu ogromno prostora, zato ker je po številu zaposlenih v teh podjetjih manj kot 1 % vseh zaposlenih v Sloveniji. Na Ministrstvu za gospodarski razvoj in tehnologijo smo izvedli javni razpis za izbor operacij za zagon socialnih in mladinskih zadrug v letih 2016, 2017 in 2018 v vrednosti nekaj manj kot 2 milijonov evrov in podprli 86 upravičencev oziroma takih podjetij. Tu bi rad poudaril, da zadruge niso samo stvar kmetijskega sektorja, tudi na drugih področjih so lahko zelo uspešne. V Sloveniji pa imamo tudi nekaj pozitivnih zgodb z delavskimi odkupi in ena od njih je Domel Železniki, drugo smo pa realizirali ali pa vsaj malo pomagali realizirati v preteklem mandatu, to je podjetje M TOM. Če obstajajo pogoji za delavski odkup in ga delavci podpirajo, potem moramo poskrbeti, da se lahko tak odkup tudi realizira. </font><br/>
<font size="4">	Zdaj pa še nekaj besed o razpisih oziroma evropskih sredstvih, ki so na voljo v Sloveniji. Lahko rečem, da smo v zadnjih letih bistveno poenostavili razpise. Znotraj ministrstva smo ustanovili tudi samostojno službo za razvojna sredstva. Že pri pripravi razpisov se poskušamo približati potrebam gospodarstva in v tem mandatu smo ustanovili kontaktno točko Ministrstva za gospodarski razvoj in tehnologijo, ki zagotavlja ažurne informacije o spodbudah, ki jih nudi Ministrstvo za gospodarski razvoj in tehnologijo. Na podlagi teh razgovorov se lahko pripravijo kandidati ali pa interesenti tudi bolj kvalitetno na razpise, ki odgovarjajo na potrebe gospodarstva. Zdaj pa nekaj o številkah iz tega razpisov. Razpoložljiva sredstva za Ministrstvo za gospodarski razvoj in tehnologijo za programsko obdobje 2014-2020 so 839 milijonov evrov. Za celo Slovenijo imamo na razpolago v tej perspektivi, mislim, da nekaj čez 3,2 milijarde evrov. Kako je razdeljenih teh 839 milijonov: za mala in srednja podjetja 496 milijonov, za raziskave, razvoj in inovacije 299 milijonov, za CLLD, če  hočete, za regionalni razvoj, 37 milijonov in za socialno podjetništvo 6 milijonov. Skupaj smo od tega fonda 839 milijonov, ki jih imamo na razpolago v obdobju 2014-2020, do tega trenutka </font><br/>
<br/>
<b><font size="4">7. TRAK (VI) 9.30</font></b><br/>
<br/>
<font size="4">	(Nadaljevanje) ali pa do sredine letošnjega leta razpisali 637 milijonov evrov. Podpisali za 434 milijonov evrov pogodb. Razlika je v tem, ker so ti razpisi odprti in se podjetja še pripravljajo in bo prišlo do podpisov za vseh 600 milijonov v naslednjem obdobju. In pa izplačali smo že 114 milijonov evrov. Izplačila za to programsko obdobje pa da se bodo izvajala še tri leta po končanju te perspektive, se pravi do leta 2023. Treba je razumeti, da pride najprej razpis, da se podjetja prijavijo, da se podpiše pogodba in potem podjetja pristopijo k realizaciji projektov, tistih, ki so jih prijavili v pogodbi in tekom realizacije projektov se potem tudi ta sredstva koristijo. Zato ta zamik od konca perspektive za tri leta. Do konca letošnjega leta bomo razpisali 91,9 % od teh 839 milijonov. Ključno pa je, da sredstva dobijo tisti, ki jih potrebujejo. In tudi na tem na nek način sistemsko delamo. </font><br/>
<font size="4">	Sedaj pa nekaj besed o panogi, ki je ena najbolj multiplikativnih ali pa najbolj multiplikativna v Sloveniji. Nekateri mi očitajo, da se ukvarjam samo s tem, ampak po presoji boste sami ugotovili, če to drži. Gre za slovenski turizem, ki predstavlja 13 % BDP. Med pomembne ukrepe v prejšnjem mandatu štejem osamosvojitve slovenske turistične organizacije in ureditev sistemskega financiranja. Sredstva na slovenski turistični organizaciji gredo izključno in edino samo za promocijo Slovenije v tujini. In ta sredstva smo v tem mandatu povišali iz 5 na 12 milijonov evrov na letnem nivoju. Omeniti moram, da smo sprejeli zakon o spodbujanju razvoja turizma, kjer smo občinam omogočili, da same določajo višino turistične takse in da, seveda to je pa obveza in noviteta v tem zakonu, 25 % od te takse skozi promocijsko takso odvedejo na nacionalno raven za promocijo Slovenije v tujini. V tem mandatu smo uredili problematiko Kanina, po tisti naravni nesreči in v to smučišče vložili 7 milijonov evropskih in pa nekaj malega tudi integralnih sredstev. Od Ministrstva za kmetijstvo, gozdarstvo in prehrano smo prevzeli ureditev razmer v Lipici, za investicije v javnem delu Lipice smo namenili skoraj 10 milijonov evrov, sprejet je nov zakon, Lipica mislim, da je bila v preteklih dneh registrirana po novem zakonu, prenesli na njo 10 milijonov, ki bodo namenjeni investiciji, obnovi hotelskih kapacitet na področju Lipice. In verjamem, da bo Lipica z obnovljeno podobo na tem kulturno zgodovinskem konjeniškem in turističnem delu šla na pot stare slave. Pri zmanjšanju birokracije je za turizem pomembna tudi e-prijava, ki smo jo uvedli skozi nov zakon, skozi dopolnitev zakona o gostinstvu. Turistični podjetniki danes namesto 5 prijav, ki so jih morali poslati na 5 različnih naslovov prijavijo vsakega gosta samo enkrat in na naši državni strani se te zadeve pač v smislu podatkov razporedijo vsem tistim kamor morajo priti. Rezultati vseh teh ukrepov na področju turizma so skoraj 5 milijonov turistov in rekordni fizični in finančni rezultati v zadnjem obdobju. V zadnjih treh letih beležimo same rekorde. Leta 2011 oziroma 2015 smo prvič presegli 10 milijonov nočitev, leta 2016 11 milijonov nočitev in v lanskem letu je Slovenija presegla 12 milijonov nočitev. Zaslužili smo od turizma 2 milijardi 350 milijonov prihodkov. In turistična panoga je po dolgem obdobju generalno gledano negativnih rezultatov prišla prvič iz rdečih številk in beleži kot celota dobiček. </font><br/>
<font size="4">	V tem mandatu smo zasnovali tudi poseben fond za investicije v turizmu. Izvajala ga bo SID banka. Sredstva bodo razpisana že v drugi polovici septembra. Na voljo bo 160 milijonov evrov. Posojila so prilagojena turističnemu sektorju in njihovi specifiki. </font><br/>
<br/>
<b><font size="4">8. TRAK (VI)9.35</font></b><br/>
<br/>
<font size="4">	(Nadaljevanje) V Sloveniji do sedaj nismo nikoli v zgodovini imeli turizmu prilagojenega financiranja zaradi specifičnosti in dolgoročnosti turistične panoge. Ročnost kredita bo najmanj 6 največ 30 let. Moratorij največ 5 let in obrestna mera bo nižja od referenčne obrestne mere. Zelo pomembno pa je, da smo sprejeli strategijo trajnostne rasti slovenskega turizma 2017-2021, ki jo bomo v prihodnjem mandatu tudi izvajali. Cilj strategije določa dvig prilivov iz naslova izvoza potovanj iz tistih 2 milijardi 350 milijonov na 3,7 do 4 milijarde evrov. Oblikovanje produktov višje dodane vrednosti in geografska razpršenost turistične ponudbe. Ključne politike pa so: prestrukturiranje hotelskih podjetij v državni lasti, model konsolidacije, optimiranje uveljavljanja in postopne premišljene privatizacije premoženja v turizmu v državni lasti, realizacija novih green field 6.500 sob in brown field 8.500 sob naložb v nastanitvene kapacitete in drugo infrastrukturo, kar bo podprto s tistim fondom, ki sem ga omenjal prej. </font><br/>
<font size="4">	Eden ključni izzivov je tudi zagotavljanje usposobljenega in motiviranega kadar. To je sicer problematika, ki se bo v veliki meri tikala in se tiče vsega slovenskega gospodarstva. V enih panogah je samo prej izbruhnila kot v drugih. </font><br/>
<font size="4">	Seveda vse lepo in prav, boste rekli, ampak kaj pa lastniška konsolidacija slovenskega turizma? Po mojem prepričanju je potrebna, in sicer jo vidim skozi tri faze. Prva faza je koncentracija upravljanja vseh državnih turističnih kapacitet na SDH, ne lastniško, ampak upravljavsko. Druga faza je konsolidacija turizma. Se pravi, da pričakujemo, da bo SDH upravljavsko dosegel, da bodo vsa podjetja dosegala ustrezne rezultate. To je pomembno tudi zaradi tega, da pridemo do pogojev za lažjo borbo z minimalno plačo, o kateri smo govorili prej in ne bo možna realizirati brez posledic, če ne bo ta korak naprej. In tretjič, to bo pa, jaz verjamem, na koncu tega mandata ali pa v mandatu naslednje vlade, premišljena privatizacija. </font><br/>
<font size="4">	Skoraj pri koncu sem že, ampak ne čisto na koncu. Naslednja tema je, zelo pomembna, upravljanje z državnim premoženjem. Upravljanje temelji na strategiji upravljanja kapitalskih naložb države. Podrobneje so cilji za posamezne naložbe določene v letnih načrtih upravljanja naložb. Kapitalske naložbe so razdeljene v tri kategorije: strateške, pomembne in portfeljske. V tem mandatu je pomembno povedati, da se je donos državnih podjetij iz enega in pol procenta povečal na 6. Da je cilj zapisan v strategiji 8 %. Da je to donos, ki ga imajo francoska državna podjetja. In da mora državno premoženje dati več kot daje sedaj. To je ključna zadeva. In če izhajamo iz tega, da imamo približno 11 in pol milijard premoženja v državnih podjetjih, če dosežemo 8 % donos je to približno 1 milijardo evrov dobička na leto. In če tako normalno v poslovnem svetu razdelimo 25 % dobimo 250 milijonov na letnem nivoju lahko za šolstvo, zdravstvo, infrastrukturo in socialno varnost. Sem zagovornik učinkovitega in transparentnega upravljanja z državnim premoženjem. Privatizacija mora biti strateško premišljena in pa postopna. Verjamem v družbeno odgovorna podjetja, ki jim je pomemben tudi social return on investment. Se pravi, podjetja, ki so v našem prostoru morajo biti vpeta tudi v širše družbene tokove. Ne morejo, ampak če so, so verjamem v večini panog tudi bolj uspešna. </font><br/>
<font size="4">	Vsa prodaja, ki pa se vrši in se bo vršila pa odgovorno smatram, da se mora odvijati v korist države na prvem mestu v korist podjetja, ki se prodaja na drugem mestu, nikoli pa ne v korist tistih, ki prodajajo kar je bil v preteklem obdobju velikokrat problem in </font><br/>
<br/>
<b><font size="4">9. TRAK: (DAG) - 9.40</font></b><br/>
<br/>
<b><font size="4">	</font></b><font size="4">(nadaljevanje) vse skupaj tarča velikih polemik. 	</font><br/>
<font size="4">	Na tej točki naj omenim še nekaj podjetij, ki niso več državna. V preteklem mandatu smo uspeli narediti pomemben korak pri iskanju rešitve in prestrukturiranju Cimosa in zaščitili smo še eno ali pa zelo pomembno slovensko podjetje, Mercator. Mercator je tudi z zakonom zaščiten pred izčrpavanjem s strani insolventne mame, zato ker je to družba posebnega sistemskega pomena. Ta družba ima milijardo in pol evrov prometa, ima 10 tisoč zaposlenih in kar je zelo, zelo pomembno multiplikativno, ima 500 milijonov evrov nabave od slovenskih dobaviteljev. Zato nam je življenjskega pomena, da se ta družba poslovno uspešno razvija tudi jutri. Vendar pa moram jasno povedati, da država ne želi in ne bo odkupovala Mercatorja, bo pa podprla vsako prestrukturiranje v smeri pozitivne poslovne perspektive za Mercator, ker želimo, da bi tudi naprej ostal pomemben partner v nabavnem smislu od slovenskega gospodarstva. </font><br/>
<font size="4">	Še nekaj besed o regionalnem razvoju. Ključno se mi zdi, da se ne razvijamo samo v centru države, temveč pozornost in sredstva namenjamo tudi drugim regijam. V ta namen imamo instrument dogovora za razvoj regij. V letu 2017 smo v okviru prvega poziva podpisali 9 dogovorov za 94 milijonov evrov, konec avgusta leta 2018 smo podpisali 11 dogovorov za 365 milijonov evrov in sledi samo še eden, zadnji, za zadnjo, 12. regijo, za 20,5 milijona evrov, gre za Obalno-kraško regijo, pa bomo ta proces zaključili. Skupaj bo v te dogovore za razvoj regij vloženih 480 milijonov evrov. Naša ključna naloga je, da podpisane dogovore skupaj z omenjenimi resorji in regijami udejanjimo v naslednjem obdobju v prakso; tu gre za navezavo na to finančno perspektivo do leta 2020. Seveda pa pri regionalnem razvoju ne moremo mimo posebnih problemskih območij. Najprej Pomurje: program smo podaljšali dvakrat in se bo končal leta 2019; skupaj smo izplačali 29,2 milijona evrov; brezposelnost v tem trenutku je v tej regiji 12,3 %. Maribor s širšo okolico: skupaj je bilo od leta 2015 do predvideno 2018 vloženih 22,3 milijona evrov; program se končuje, saj je stopnja brezposelnosti 12 %. Pokolpje: skupaj od 2015 do 2018 vloženega 6,2 milijona evrov; stopnja brezposelnosti v tem obdobju je 12,6. In problemsko območje Hrastnik, Trbovlje in Radeče: od 2015 do 2018 6,1 milijona evrov; stopnja brezposelnosti 11,5. Treba je vedeti, da je pogoj za to, da je bilo območje problemsko, 17 % brezposelnost. </font><br/>
<font size="4">	Imamo pa še nekaj posebnih problemov. In sicer, ena od prednostnih nalog na področju skladnega regionalnega razvoja je priprava ukrepov Vlade Republike Slovenije za obmejna problemska območja, kjer imamo kar nekaj težav - Haloze, na primer, zaraščanje -, in namen ukrepov je celostna okrepitev teh območij in ohranjanje prebivalstva. Za ta obmejna območja v tem obdobju nismo imeli direktnih sredstev, smo pa tem območjem skozi ostale razpise omogočali lažji dostop do sredstev. </font><br/>
<font size="4">	Zadnja tema, ki se jo bom dotaknil v tem uvodu, pa je optimizacija dela ministrstva. V prejšnjem mandatu smo ustanovili Direktorat za lesarstvo in Službo za razvojna sredstva. Pomembno se mi zdi povedati, da mandat zaključujem z enakim številom redno zaposlenih delavcev, kot jih je bilo leta 2014, ko sem nastopil delo na ministrstvu. V prihodnosti pa si želim ministrstvo še bolj približati potrebam gospodarstva in malega gospodarstva in v tej smeri bom delal, če bom to možnost dobil, na ministrstvu tudi organiziral. </font><br/>
<br/>
<b><font size="4">10. TRAK: (DAG) - 9.45</font></b><br/>
<br/>
<b><font size="4">	</font></b><font size="4">(nadaljevanje) Spoštovane poslanke in poslanci, hvala, ker ste me poslušali. Dovolite mi pa, da čisto za konec strnem prioritete in cilje delovanja ministrstva v naslednjem mandatu. In sicer si predstavljam, da bomo imeli tri prioritete v naslednjem mandatu. Na prvem mestu bo ključno ohranjati konkurenčno poslovno okolje, glavnina dejavnosti dela ministrstva bo namenjena temu. In verjamem, da bomo v dialogu z vsemi partnerji, z ostalimi ministrstvi in v duhu koalicijske pogodbe našli rešitev, ki bo omogočala gospodarstvu še naprej ustvarjati dobre rezultate. Druga točka je koriščenje evropskih sredstev. Mislim, da imamo dobre pogoje, da vse, kar je na razpolago, realiziramo v obdobju do konca te perspektive. In pa tretja točka je upravljanje državnega premoženja. 	</font><br/>
<font size="4">	In čisto za konec, cilji do leta 2025, ki jih nameravamo preko Ministrstva za gospodarski razvoj in tehnologijo skupaj s partnerji zasledovati - na koncu koncev smo to uskladili z Gospodarsko zbornico Slovenije. Želimo, da bi slovensko gospodarstvo do leta 2025 doseglo 50 milijard evrov izvoza, danes smo, kot sem že povedal, na 35. Želimo, da bi dosegli 60 tisoč evrov dodane vrednosti na zaposlenega, danes smo na 40 tisoč. Želimo, da bi prišli do 25 tisoč evrov bruto povprečne plače, danes smo na 20 tisoč. </font><br/>
<font size="4">	Prepričan sem, da boste imeli številna vprašanja na vse to, kar sem povedal, zato bi končal s pregovorom, da je vrabec majhna ptica, ima pa čisto vse potrebno za letenje. Da ne bo kdo mislil, da mislim na sebe, mislim na našo Slovenijo in slovensko gospodarstvo. Hvala. </font><br/>
<br/>
<b><font size="4">	PREDSEDNIK GREGOR PERIČ: </font></b><font size="4">Zahvaljujem se gospodu Počivalšku za izčrpno predstavitev.</font><br/>
<font size="4">	Zdaj prehajamo v fazo, ko bom dal besedo članicam in članom odbora, da kandidatu postavijo vprašanja s področja pristojnosti Ministrstva za gospodarski razvoj in tehnologijo. Preden pa preidemo na to, sem prejel še eno pooblastilo, in sicer bo gospod Matjaž Nemec nadomeščal poslanko mag. Meiro Hot. Zdaj pa, kot že ustaljeno, predlagam, da nekaj članic in članov odbora - predlagam, da trije - postavijo kandidatu vprašanja in kandidat na njih odgovori. Imamo že nekaj prijavljenih, tako besedo najprej dajem gospe Moniki Gregorčič, sledil bo pa dr. Franc Trček. Gospa Monika Gregorčič, izvolite. </font><br/>
<br/>
<font size="4">	</font><b><font size="4">MONIKA GREGORČIČ (PS SMC): </font></b><font size="4">Hvala lepa. </font><br/>
<font size="4">	Lep pozdrav vsem prisotnim!</font><br/>
<font size="4">	Spoštovani gospod Počivalšek, kandidirate za ponovni mandat gospodarskega ministra in področje dela vašega resorja vam je zelo dobro poznano. Moje vprašanje bo zato malce širše, vezano na proces internacionalizacije slovenskega gospodarstva. </font><br/>
<font size="4">	Ni dvoma, da je zaradi majhnosti našega nacionalnega trga naša vpetost v mednarodne ekonomske tokove tako rekoč nujna. Že kandidat za ministra za zunanje zadeve dr. Cerar je na zaslišanju pred dvema dnevoma poudaril pomen krepitve gospodarske diplomacije. Ocenil je, da mora gospodarska diplomacija v tesnem sodelovanju predvsem z gospodarskim resorjem pomembno prispevati tako k privabljanju novih tujih vlagateljev, kot tudi odpirati vrata slovenskim podjetjem, ki iščejo nove trge. Kot ste omenili že v svoji uvodni predstavitvi, pa je za zmanjšanje tveganj, poleg osredotočanja na tradicionalne evropske trge, Rusijo in Balkan, poslovne priložnosti treba iskati tudi na bolj oddaljenih azijskih </font><br/>
<br/>
<b><font size="4">11. TRAK: (DAG) - 9.50</font></b><br/>
<br/>
<b><font size="4">	</font></b><font size="4">(nadaljevanje) in afriških trgih, ker imajo visoke potenciale rasti. Zanima me, kako boste, tudi na podlagi svojih preteklih izkušenj, zastavili dejavnost Ministrstva za gospodarski razvoj in tehnologijo za uveljavljanje interesov slovenskega gospodarstva v tujini. Kakšni so vaši načrti oziroma kakšen bo doprinos MGRT za okrepitev gospodarske diplomacije in kako boste pri tem sodelovali z Ministrstvom za zunanje zadeve. Nazadnje pa še, s katerimi ciljnimi svetovnimi trgi bi še želeli povezati slovensko gospodarstvo in na katerih področjih oziroma v katerih panogah vidite nadaljnje razvojne priložnosti za našo nacionalno ekonomijo. </font><br/>
<font size="4">	Že vnaprej hvala za vaše odgovore. </font><br/>
<br/>
<b><font size="4">	PREDSEDNIK GREGOR PERIČ: </font></b><font size="4">Hvala lepa gospe Gregorčič. </font><br/>
<font size="4">	Besedo dajem dr. Francu Trčku. Izvolite. </font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">Hvala lepa za besedo. </font><br/>
<font size="4">	Že vnaprej povem, da ne bom kratek, bom pa svoja vprašanja razdelil na več delov. Ne vzdihovati, na začetku se je treba resno zadeve zmenit, ker to, kar je kolega Zdravko povedal, bo navsezadnje neko izhodišče. Vidi se, da se je dobro pripravil, ker je bil prej v Levici, pa bodo spet novinarji ropotali, imel je pa srečo, da Trčka takrat ni bilo, ker sem nekaj drugega moral delati, drugače bi se še bolje pripravil. V šali sem tu državni sekretarki in sekretarju namignil, če bi bil politično manj naiven, bi mene povabil za državnega sekretarja. Dobro, ampak če bo tri četrt tega uresničeno, ko bo Levica prevzela resor za gospodarstvo, bom jaz tam počival pa delal »fine tuning«, ker sem, dajmo reči, MGRT minister v senci. </font><br/>
<font size="4">	Veseli me to, da ste priznali, da ste bili naivni. To je dejansko problem Slovenije - mi ljudi za politiko ne delamo. Vsak, ki pade pri nas v politiko, ne ve, v kaj pade. In to je nek velik, resen problem. Dobro, malo ste se nazaj ujeli glede teh izjav »včasih kaj izjavim«, v ljudskem jeziku bi se reklo »včasih kaj bleknem«. Pa bom toliko gentlemanski, čeprav sem si dal to pod tretje vprašanje, da vas tega ne bom spraševal. Jaz sem v nekem življenju, se ukvarjam s telicami, vi se tam sproščate; pa to se ne hecam, resno mislim. Verjetno, če bi jaz neko fabriko delal, da bi vaše kravice iz štale gledale to, bi se vprašali, madona, kaj pa Trček tam dela. In verjetno, če bi bil Koražija minister za gospodarstvo, ne bi rekel, glej, oni tam Zdravko s Kozjanskega tam dol je pa ekoterorist. Zakaj to govorim? Govorim zato, ker se mi premalo zavedamo. Glejte, to, kar se mi zdaj tu pogovarjamo, spremljajo vse resne ambasade v Republiki Sloveniji. V vsaki resni ambasadi v Republiki Sloveniji, in teh je večina, imajo osebo, ki govori dosti boljšo in dosti lepšo slovenščino od mene; pa ne lažem, ker sem skoraj največ poslanske, parlamentarne diplomacije ob kolegu iz NSi oddelal. In zaradi tega je tudi to pomembno, kaj ljudje in kako govorijo. Bom šel na vprašanja, ampak en moj nasvet je tudi - to velja celo za mestne občane, mestne župane, občinske svetnike in tako naprej -, jaz Twitterja ne uporabljam. Res nisem mislil, da bom leta 2014 izvoljen, ampak sem takrat v Mariboru na zadnjem soočenju rekel, če bom izvoljen, ga ne bom uporabljal. Zakaj? Ker sem vedel, da jaz nimam časa, da bom eno tretjino svojega časa z Janezom Janšo »ping-pongiral« na Twitterju. In če bi morali kaj gospodarstveniki noreti, bi morali noreti nad izjavami, ki jih ta gospod, pa še kak drugi, že dolga leta daje, ki dosti bolj vplivajo na boniteto Republike Slovenije kot kaka mogoče ne preveč premišljena izjava Mihe Kordiša, ki navsezadnje preči 33. člen ustave, kar bi novinarji morali vedeti, ki varuje zasebno lastnino. </font><br/>
<font size="4">	Če grem na vprašanja. Seveda, področje gospodarskih in socialnih razmer v ustavi urejajo členi od 66 do 79, spredaj je pa še člen 49, ki govori o svobodi dela, prečijo 14. člen, sam začetek ustave in tako naprej. Mi včasih pozabljamo, da smo ustavna parlamentarna demokracija, in upam, </font><br/>
<br/>
<b><font size="4">12. TRAK (VI) 9.55</font></b><br/>
<br/>
<font size="4">	(Nadaljevanje) da bomo to nekako ojačali, da se to ne bo pozabljalo. </font><br/>
<font size="4">	Par zadev na katere moram uvodoma opozoriti. Kot minister v senci Levice, veste, meni osebno, pa tu me bodo moji malo kregali, ni niti neko veliko vprašanje ali je nekaj domače ali tuje. Sicer seveda hočem, da je več domačega. Ključno vprašanje mi je, kje se plačujejo davki in kakšen je odnos do delavcev. Jaz prihajam iz Maribora. Neka korporacija Henkel, po domače povedano, nekaj začne knjižiti na Nizozemskem, pa nam davki padejo na eno desetino, čeprav tam tisti naši ludeki delajo še vedno isto ali pa celo več. Drugo neko ključno vprašanj je, kdo je v nadzoru. Tako kot hoče ta koalicija to peljati, bom odkrito povedal, si hoče iz kvote SMC preveč »pajsniti« nadzora tistega, kar je skupnostno, SDH. Veste, zato bi lahko moje konkretno vprašanje bilo glede na izkušnjo, ki sem jo imel z razgovorom z norveško sekretarko za državno lastnino, ali bo dr. Trček v nadzornem svetu SDH? Smrtno resno mislim. To je zame potem, veste, resna demokracija. Gospo sem na koncu, mislim ona odgovarja za toliko skupnostne lastnine kolikor je Slovenija ustvarila BDP v 27 letih, tam nekje. In sem potem gospo po kar zanimivem razgovoru, čisto tako koriziteta mag. Rajića in takrat mag. Logarja to ni tako zanimalo, pa so šli na nekaj drugega, tako da se Levica resno ne ukvarja z gospodarstvom. Dobro jutro, dober dan! Vprašal je, pa dobro gospa, ne boste mi rekli, da nimate političnih pritiskov, pa se je skoraj polula od smeha. Je rekla, ja seveda jih imamo, kje jih pa nimajo. Sem rekel, in gospa? In mi je v vljudni obliki povedala: noben si ne upa predlagati šalabajzerjev. </font><br/>
<font size="4">	Kaj me je motilo v tem vašem uvodnem govoru, gospod minister in ponovni kandidat za ministra je, da vam tako malo težko gredo iz besed in sindikati. Sindikati so bili običajno nekje na koncu. Veste, jaz sem prostorc in na tistem prostorskem področju se je vedno govorili arhitekti, inženirji, ti, ti, ti in sociologi. Sedaj tako čisto vaja v piaru, pa to bi vam moral zaračunati vsaj deset jurjev, če tisti izraelski državljan računa 100 jurjev, dajte ta mandat najprej reči sindikati in vse ostalo. Ker potem se vam bo to tudi, veste, stil je fizionomija duha, tudi v glavi se vam bo potem malo premaknilo bolj proti sindikatom. Rekli ste, sodelovanje s socialnimi partnerji, mi imamo Ekonomsko-socialni svet, kjer imamo bolj težave s predstavniki delodajalcev. Pa jaz ne bi bil rad grd do Gospodarske zbornice Slovenije. Mi nimamo obveznega članstva v Gospodarski zbornici Slovenije. V katerem imenu govori Gospodarska zbornica Slovenije? Se bojim, da ne v imenu tistih, kot ste sami rekli 99 % firm. Dobro jutro!</font><br/>
<font size="4">	Ne bom šel v komentarje podatkov, ki ste jih navajali. Jaz priznam, da se največkrat se z mojim tastom kregam, Zdravo je v redu, Zdravko ni v redu. Tast je koalicija, jaz sem opozicija. Ampak veste, če smo mi bili, kot bi rekli Štajerci, v »buli«, pa nam gre boljše, seveda BDP raste. Ampak zelo pomembno je razmerje, če govorimo že o tako imenovanih teh ključnih ekonomskih kazalcih, to sem predaval prvo polovico moje akademske kariere razmerje med BDP in NNP-jem, če smo mi zelo izvozno gospodarstvo. BDP po domače povedano meri kje se nekaj dela. NNP pa meri kam gredo penezi. Tudi tu moramo mi to pojačati. Veste, jaz sem tam na strojnem faksu predaval nekim gospodom, ki smo mi tam bili skoraj kot fotri, pa sem jih vprašal, pa dobro, zakaj vi rabite to, kaj je že, višjo strojno? So bili iz Kolektorja. So rekli, veste kaj, v Mehiko nas bodo poslali za šefe / nerazumljivo/, ker smo videli, da drugače v bistvu ne bo šlo. </font><br/>
<font size="4">	Še dve opombi, potem pa resna vprašanja, da ne boste preveč vzdihovali. Mogoče ne bi bilo napačno, da mi začnemo govoriti skupnostna lastnina, skupnostno premoženje namesto državno premoženje. Miro Cerar je tudi bleknil dokaj na začetku mandata, da si mi to navadni ludeki malo narobe predstavljamo, da je to v tistem trenutku bolj njegova kot od vseh nas. Ker prepogosto mi slišimo »dam državi«. Tudi to podjetniki zelo radi rečejo. Pa počakaj, kdo je država? Država smo mi. Tudi ti gospodje, ki se sedaj rolajo po </font><br/>
<br/>
<b><font size="4">13. TRAK: (TB) – 10:00</font></b><br/>
<br/>
<font size="4">	(nadaljevanje) medijih, pa napadajo v glavnem levico, čeprav v bistvu preko levice napadajo Marjana Šarca, bodimo odkriti. Bi bili bolj betežni in manj izobraženi brez te države. Verjetno se moramo vsi zavedati, da plačujemo davke. V kapitalizmu je seveda osnovno razmerje med delom in kapitalom in smo zastopniki različnih interesov, ki se v hramu demokracije o tem pogovarjamo. Se absolutno strinjam z vami o predvidljivosti okolja, ampak veste, to ne velja samo za podjetnike, predvidljivost, varnost, to je sestavni del malih vretenčarskih, malih možganov, to je vretenčarska dediščina človeka. Zato se mi zdi, še en brezplačni nasvet, gospod, verjetno bodoči minister, ko se govori o tem, ne grimsoidno govoriti o varnosti in predvidljivosti, ampak zavedati se tega, da si navsezadnje vsi to želimo, ne samo, da si vsi to želimo, to imamo tudi zapisano v ustavi.</font><br/>
<font size="4">	Dobro, sedaj sledijo vprašanja. Predsedujoči, jaz bi predlagal tako, da jih eno polovico v tem prvem krogu verjetno postavim, ker drugače bo preveč. Sem si jih na vlaku od Ivančne gorice, do mimo Žalne, do Grosuplja napisal enaindvajset, pa še nekaj imam zraven.</font><br/>
<br/>
<b><font size="4">	PREDSEDNIK GREGOR PERIČ:</font></b><font size="4"> Začnimo.</font><br/>
<br/>
<b><font size="4">	DR. FRANC TRČEK (PS Levica):</font></b><font size="4"> Začnimo.</font><br/>
<font size="4">Torej, glejte, neko prvo vprašanje bom povedal, dve realni anekdoti, ki jih moram. Zdaj, midva sva se prvič srečala v kleti štajerske gospodarske zbornice. Na tisto srečanje, verjetno imate v spominu, ste prišli tisti dan, ko ste bili prvič na DUTB, ste, tu sva si podobna, tako ste bili razjezeni, da ste komaj živeli. Tam vam je mobitel nekaj, ves čas ropotal, potem ste ga v enem trenutku vrgel po mizi, celo malo zakleli in rekli, to bo vaš citat, moram to povedati, ne me sedaj tako grdo gledati, ste rekli nekako tako: »Pa oni tam, to, oni financ ne obvladajo, to jih še Slovaki ne bi vzeli, o prestrukturiranju pa pojma nimajo«, konec citata. Potem je uletel še naš župan, ne vem v katerem agregatnem stanju, pa je rekel, saj mi od te države ne bomo nič zahtevali, ker je še v večji buli, kot Maribor. Vsi novinarji so bili tam, noben ni to ven potegnil, a veste, štiri leta pozneje, DUTB se ne ukvarja z u-jem, oziroma se dosti premalo ukvarja z upravljanjem. Diskuntirano, še enkrat diskuntirano. Sedaj se to prodaja, potem pa se hvalimo, »u jebenti« kako smo dobri trgovci. Veste, prodajati krompir v Mariboru na tržnici je težje, kaj šele nekaj se iti, kar ste se vi šli v vaši pretekli karieri in se mi zdi, da je tu potrebno nekako te uzde nastaviti in kaj bomo naredili. Glejte, vam bom razložil na primeru, to delam točno zaradi tega, veste, da se malo sliši, »klinac« zdaj se levica resno ukvarja z gospodarstvom. Sedim pod šotorom, že dvajset let berem hrvaško more, ki je zelo dober časopis. Bavaria, eden največjih proizvajalcev integriranih horizontalno vertikalno na področju navtike je bankrotiral. Seveda, ker je to pomembna dejavnost, mora tu država pomagati. V drugem kvartalu letos, čeprav so v insolventnem postopku, so prodali 170 plovil in iz teh 170 plovil so že plačali plače delavcev. Midva sva se ropotala v tem mandatu dosti na dveh zadevah. Ena je bila strategija pametne specializacije v preteklem mandatu, ena pa je bila to moje nesrečno Pohorje. Ker je meni dobesedno počil film, ko sem jaz enkrat vladi postavljal vprašanja, kaj bomo s tem Pohorjem naredili, pa sem od vlade dobil excel tabelo, kjer mi je vlada trdila, da v bistvu večina lastnikov na Pohorju itak je privatnih. Veste, to, delat se budalo iz Franca Trčka, jaz, sem pamtilo, nisem zelo pamtilo, ampak to je, delate se, to je moral Milan Brglez znoreti že prej, ki je rad Pohorc. Skratka neko moje vprašanje je tudi znotraj tega, kar ste govorili, kaj bomo naredili s Pohorjem. Če se dotaknem neke dejavnosti, kjer sem tudi jaz deloval v gospodarstvu pri zagonu neke družinske firme turizma, zdi se mi, da malo preveč jahamo na številu postelj, da preveč jahamo, veste, na nekih statistikah količini. Vsi, ki smo kadarkoli se ukvarjali s turizmom, seveda vemo, da je zelo pomembno.</font><br/>
<br/>
<b><font size="4">14. TRAK: (VP) – 10:05</font></b><br/>
<br/>
<font size="4">	(nadaljevanje) koliko kdo troši. Zdaj je bilo v Večeru, v sobotnem, je bil zelo lep prispevek. Jaušovec je šel na Zell am See, čeprav je Avstrija sprejela nek zakon, tam nimajo nekih težav z ljudmi v burkah ali v burkiniju ali v čem, ker seveda so Avstrijci toliko pragmatični in so zelo lepo naredili analizo. Pridejo bogati ljudje iz Savdske Arabije, ker jim je doma vroče, tam so pa lepo v alpskem svetu, in so najboljši »kešatorji«, po domače povedano. Skratka, kako se bomo vedli do tega. </font><br/>
<font size="4">Ena zgodba je tudi seveda, ko mi obljubljamo te postelje, kaj bomo obnavljali in kaj bomo na novo gradili. Zelo pomembno je, da je manj lahko tudi več. Evo, pa da ne bo kdo govoril, da samo nabijam. Mene veseli, kar dela gospod Batagelj na Jezerskem. In bom šel tisti hotel pogledat. </font><br/>
<font size="4">Lahko povem še eno resnično anekdoto. Gospod postane minister in je mogoče kak teden minister in se gre v soboto ostriči, ker je bil prej direktor, jaz grem pa po svojo najmlajšo hčerko, ki je bila v igralnici, pa pravi: »Ja, gospod Trček, kaj pa vi tu delate?« Sem rekel: »Jaz sem prišel malo pogledat, se poinformirat, kako je tu bilo, kako ste delali. Pa ste me malo začudeno gledali, ste mislili, da se zafrkavam – ne, nisem se zafrkaval. Jaz sem večino vaših delavcev izprašal, kakšni ste bili, a veste. Jaz sem broj jedan,« zapomnite si to. </font>
<ul>
<ul><font size="4">Turizem – resno se moramo dotakniti teh turističnih taks.</font></ul>
</ul>
<font size="4">Jaz sem Zoranu Jankoviću v zadnjih štirih letih od državljank in državljanov Slovenije največ turističnih taks plačal. Tu za vogalom, v glavnem, po nekih hostlih spim. Veste, s tem sistemom, kot je šlo zdaj in koliko je Janković nastavil turistične takse, bo v 6-, 8-posteljni, 4-posteljni sobi v ceni celote turistična takse 17, 18 %. Pa lahko nekdo pride kot študent v Ljubljano, v Slovenijo, in jaz tam svetujem - ne vem, če bom v bodoče toliko svetoval, naj grejo v Postojnsko jamo, odkrito povedano, ker malo zamerljiv pa moram postati – ampak veste, ta človek bo bolj uspešen kot vsi ti naši skupaj – od Pečečnika do nekoga – pa mu bo žena, ali bo obratno, ali bodo hetero-, homoseksualci čez 15 let rekel/rekla: »Glej, tu, ocene so dobre, ta Slovenija je lepa, Bohinj je fin, lahko bi šli še v Maribor.« On bo imel pa črv v glavi: »Čakaj, ne, tu pa ne bomo šli, »jebemti«, jaz sem takrat 20 % skoraj dal za turistično takso.« Dobro jutro. Dajmo tu malo razmisliti in moje vprašanje je, kaj v bistvu bomo s tem naredili. Rekli ste, seveda, enakomerno. Hitro vam bo en novinar rekel: »Tam / nerazumljivo/ ste uredili, gre dobro investicija noter, je državna last, super, me veseli, da gre tja investicija, kje drugje pa ne. Tu imam zapisane tvite. Z Janijem sva delala tisto preiskovalko. »Ali se kot minister zavedate pomena Sove?« In, »ali pri svojem delu uporabljate,« če se tako izrazim, »servis slovenske obveščevalno-varnostne agencije?« Mi, ki smo v preteklem mandatu sedeli dol, smo dobili, to lahko povem tako javno, povzetek, kaj je Sova pisala o Mercatorju, ki ste ga omenili. Mislim, ameba, enocelično bitje ne bi to prodalo, komur je prodalo. In to da so tisti ljudje, ki so sedeli in to brali – ali pa niso brali, saj imamo predsednika države, ki je rekel, da tega ni bral in da »mu dol visi« v ljudskem jeziku. Ti ljudje bi morali biti na smetišču politične zgodovine slovenske.</font><br/>
<font size="4">Na primeru Bavarie sem vam razložil insolventnost. Kako se bomo z insolventnostjo pri nas ukvarjali. Na primeru sosednje Hrvaške bi vam rad razložil privatizacijo-neprivatizacijo. Prihajate iz turizma, dobro veste, da imajo Hrvati ACI Marine, zdi se mi, da jih je 22, trenutno se zaključuje investicija v Rovinju, težka 21, 22 milijonov. Karkoli si mislim o HDZ-ju, karkoli si mislim o Plenkoviću, sicer ga interno notranje režejo, so se pod Plenkovićevo vlado odločili, da je to pomembna infrastruktura za Hrvaško. </font><br/>
<br/>
<b><font size="4">15. TRAK: (ŠPE) – 10.10</font></b><br/>
<br/>
<font size="4">	(nadaljevanje) Kaj je to seveda pomembna infrastruktura za Hrvaško? Kako se bomo šli to privatizacijo, ne privatizacijo v turizmu? Sam osebno mislim, da bo SDH postal državo v državi, ki se je pod Cerarjevo vlado vedla podobno, kot se je vedla Banka Slovenije pod Jazbecom in potem bomo imeli izgovor korporativno upravljanje, korporativna avtonomija, čeprav se zelo dobro ve, kdo je skupščina. Ali ima skupščina dovolj strokovnih znanj? Ali SDH potrebuje »board of directors«, kot se to tam na Norveškem imenuje nekih resnih nadzornikov in usmerjevalcev te ogromne, vsaj knjigovodske malhe / nerazumljivo/, ki je višja kot je letni proračun Republike Slovenije. Kako se boste s tem ukvarjali?</font><br/>
<font size="4">	Veste, če mene vprašate, kot opozicijskega poslanca po čem sem si zapomnil vaš prvi mandat, bi rekel deregulacija. Deregulacija cen, deregulacija storitev, deregulacija profesij. Cene pri bencinu, kjer bodo »ludeki« iz moje Bele krajne in  vašega konca, ko bo pa tisti rekel: »ja, jaz ti pa moram bencin tam pripeljati«, še bolj kratko potegnili, tukaj mora biti tudi nek solidarnostni mehanizem. Deregulacija storitev pogrebne dejavnosti, ko te tam sosed gleda, saj, ko umre, sosedje bodo gledali, to je kot poroka, včasih bi vaše telice šle, ko ste se vi ženili, tako je žal bilo. In deregulacija profesij – trgovinska dejavnost, delno tudi / nerazumljivo/, veste, deregulacija ima neko zgodovino, oziroma, če hočete regulacija, cehi so nekoč obstajali. </font><br/>
<font size="4">Mene je najbolj užalilo, da jaz sem politik, tisti gospod, ki dela vrhunske čevlje pri Mariboru, ki je rekel, da on to slovenskim politikom ne razlaga, ker to ne bi razumeli. On pa tista gospa redovnica, ki je vrhunska strokovnjakinja za Biblijo, ki me sredi noči v Parlamentu gledala kot da sem zlodej. To sta dve največji žalitvi, odkar sem dejansko v politiki. </font><br/>
<font size="4">Vaš odnos do te deregulacije, ali smo s tem nehali ali ne? Veste, ker tisto, kar ste na koncu rekli, pa ste rekli, da ste se uskladili z gospodarsko zbornico Slovenije. Skozi politiko, skozi razvojni model deregulacije, mi ne bomo prišli do 50 milijard. Mi moramo to na glavo obrniti, mi moramo »bildati« naše profesije. Da vam razložim na primeru še malo, potem se bom malo ustavil, da tudi drugi pridete do besede. </font><br/>
<font size="4">Jaz prihajam iz Maribora, oziroma živim zadnja leta v Mariboru. Zdaj, generacija moje najstarejše hčerke bi rekla, se opravičujem, da imamo »top shit« strokovnjake za premostitve v Sloveniji, dejansko jih imamo, za graditi mostove, ampak mi bi morali znati te projekte pakirati, pa me žalosti, da ni zdaj tukaj kolega Bane Rajič, ki v tisti stari jugi kot diplomant beograjske arhitekture kariero začel v Afriki. Veste, kako prodaš svoje znanje, ne tiste »ludeke«, mislim saj, a veste, predrago je kos »benefit«, »šalal« bodo tam lokalci po domače povedano. Na takšen način moramo mi na glavo obrniti in zdaj kaj jaz pogrešam in v tej vaši predstavitvi, ki so vam jo pomagali vaši strokovci tukaj pripraviti. Mladega kolega ste videli, kako se je veselo muzal, pa to mislim dobro namerno, veste, v to ministrstvo, če mislite to, kar bi morali še sindikate vključiti, bi verjetno rabili »stuff-a« še dvakrat toliko, če se hočemo resno pogovarjati. Mi moramo tudi odpirati ta ZUIF, ki nas tepe po glavi, ampak jaz tukaj pogrešam kot minister Levice v senci GR+T, veste, to je Ministrstvo za gospodarski razvoj in tehnologijo, ni Ministrstvo za gospodarstvo. Kot mi nimamo odbor za zdravstvo, imamo pa Ministrstvo za zdravje. Niso ta poimenovanja kar tako. Seveda, imaš po domače povedano neko s…, s katerimi se moraš ukvarjati, imaš toliko EU birokracije, ki jo ta država po 14-ih letih resno ne dela in potem pozabiš, kaj je neka tvoja bistvena, kaj je tvoje neko bistveno početje. O neki tehnologiji nič kaj dosti nismo slišali.</font><br/>
<br/>
<b><font size="4">16. TRAK: (TB) – 10:15</font></b><br/>
<br/>
<font size="4">	(nadaljevanje) Jaz sedaj upam, ne vem, »sripov« se nismo nič dotaknili. Veste, neke resne države, pa sem že govoril o Avstriji, ti moraš za četrt stoletja nastavit, kako boš premikal kvaliteto gospodarstva. Ne glede na to, kdo bo na tem resorju. Ne pa da si bo vsaka ministrska ekipa, vsaka nova vlada, ki pride, nekaj spomnila. Veste, tovrstnega, pa bom kar rekel, ker imam na koncu jezika, »sranja«, nam že Bruselj preveč naredi. Sem delal en veliki projekt, ko ti tako, na pol leta birokrati nimajo kaj delati, pa ti »template« na glavo obrnejo, pa ti gre teden. Počasi končujem ta prvi del. Skratka, ta tehnološka komponenta in to je bilo tisto, ko sem vam jaz jahal po glavi, gospod Počivalšek, strategija pametne specializacije. Nihče se namesto nas ne bo vprašal, počakajte Slovenci, državljanke in državljani, tudi Italijani, Madžari, tudi eni smo mešanih družinskih provinenc in tako naprej. Kaj boste pa vi delali, da boste bolje živeli. To se moramo nekako dejansko sami vprašati. Zdaj še ena zadeva, za ta prvi del. Nekaj teh podjetnikov se je sedaj iztulilo. Upam, da se je, ker verjetno imamo kaj bolj pametnega za početi, tu se strinjava. In sedaj potem neka zadnja zadeva, ki jo oni pravijo je, ja mi bi pa imeli socialni dialog z Vlado. Kakšno je vaše stališče do tega, pa vam bom pomagal. Veste, mi imamo neko tripartitnost. Vlada je v bistvu, če hočete, in tudi mi neki intermediator med delom in kapitalom. In ti naši podjetniki, ja, jaz ne vem, mogoče bi jim pa morali, dajte vzeti tam na ministrstvu, dajmo nekaj najti, en milijonček, dva, pa da bi vsak od njih tudi kot poslanec dobil ustavo Republike Slovenije. Mi imamo zelo krasno ustavo, super ustavo, ekosocialistična ustava. Malo vas jezim. To nam priznavajo tudi resni, tuji, ustavni strokovnjaki, ustavni pravniki. Čeprav jaz zelo dosti lahko povem proti Miru Cerarju. On je takrat kot pubec sedel, ko se je to pisalo, pa je tudi kakšne pametne zadeve predlagal in so noter. To mu moram dati. Čakajte, verjetno bi vi kot minister, čeprav niste na tem resorju, morali dejansko reči, čakajte, socialni dialog se pelje drugače. Za socialni dialog imamo ESS, pa še kaj drugega. Tudi zaradi tega sem vam dobronamerno nekako svetoval, da začnete besedo sindikat uporabljati na prvem mestu. Veste, ker v tistem členu države, kjer mi govorimo o »biznisu«, imamo v bistvu tri dimenzije. S tem bom končal prvi del. Prva je to, dajmo reči, gospodarjenje v ožjem smislu, druga je sociala, skratka pravice iz dela, tretja je ekologija, nek odnos do okolja in prostora, kar midva, kot »pubeca« s podeželja zelo dobro veva. Saj navsezadnje se nisi mogel vesti do okolja in prostora tako, kot se danes pogosto vedemo. Veseli me, s tem končujem ta nastavek, da se je končno nekako preštelo, koliko imamo mi teh degradiranih območjih, ampak tu je seveda vprašanje tisto, koliko bo Muhamed stopil gori in koliko bo gora stopila k Muhamedu. Koliko bomo mi te zadeve pripravili, pred pripravili za greenfield investicije. Ampak ne spet na način, da bo iz pravilnih političnih kvot na sto in enem koncu, vsak župan hotel nekaj narediti, potem pa bomo tam zmetali denar v infrastrukturno pred pripravo, pa bo to na pol prazno. Veste, meni del družine živi na hrvaški strani, to je primer recimo predvidene, pa na dobri lokaciji, tam bi tudi lahko Magma bila, Bosiljevo. Kako bomo sedaj nekako to zagotovili, na nek tak, ustrezen način in nekako končujem prvi del s tem, če bi se moralo kaj iz zgodbe Magma naučiti, se bi morali naučiti, da se mi moramo zelo izdatno naučiti, kako se bomo pogajali s takšnimi akterji.</font><br/>
<br/>
<b><font size="4">17. TRAK: (VP) - 10:20</font></b><br/>
<br/>
<font size="4">	(nadaljevanje) Pa ne bom sedaj omenjal, kaj mi je gospod sekretar, ki bo verjetno še sekretar, takrat povedal. Veste, Magna ima po letnem »cash flowu« približno toliko, da je penezov v dolarjih, kot imamo mi proračuna v našem proračunu v evrih. Dober dan. Jaz marsikaj lahko rečem tudi proti gospodu Fakinu, ampak gospod Fakin se je v devetih letih moral naučiti razumeti, kaj so milijarde. </font><br/>
<font size="4">	Moje vprašanje je bilo tudi resornemu ministru kot vlogi ministra iz sence, kako bomo mi delali ljudi, ki bodo razumeli onkraj kvote 100 milijonov, kaj šele milijarde. Jaz sem po osnovni izobrazbi naravoslovno-matematični tehnik, smer Uporabna matematika, zato številke kar razumem. In mi potrebujemo tudi v nadzornih svetih take ljudi. Tudi potrebujemo take ljudi, ki jih ne bo spravilo na obrate, da se bo kot nek minister, ki ne bo več minister, pa mi je žal, ker je imel potencial za dobrega ministra, gospod Pokrivikar, da se kot nek študent slikaš nekje. Mi ne smemo imeti ljudi v politiki, ki se bodo, če malo grše rečem, prodali za foto termin. Ali se mi tega zavedamo? Tu bi se ustavil. Ta bolj socialni del bodo drugi ministri v senci oddelali. Slovenskim podjetnikom pa sporočam, da je dosti več ljudi dejansko nevarnih v tej družbi in državi. Gospodu Akrapoviču so pa bolj nevarne ploščice pred tušem / oglašanje iz dvorane/ - bom končal – pred tušem v Ivančni Gorici, na katerih sem jaz padel prvi dan tega sklica. Ker tam njegovi ljudje hodijo na malico pa mu bo nekdo padel pa ne bo mogel proizvodnje nadaljevati. Dobronamerno. Hvala.</font><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Hvala lepa, doktor Trček. Vseeno bi vas prosil oziroma pozval, da se slogovno zaznamovanih besed izogibate, njihovi uporabi. </font><br/>
<br/>
<b><font size="4">DR. FRANC TRČEK (PS Levica):</font></b><font size="4"> Svoboda govora. Ustavna pravica. / oglašanje  v dvorani/</font><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Izvolite.</font><br/>
<br/>
<b><font size="4">FRANC KRAMAR:</font></b><font size="4"> Hvala lepa, predsednik, za besedo.</font><br/>
<font size="4">Poglejte, danes sedimo na odboru. Do dvanajstih imamo čas, da postavljamo vprašanja. Jaz mislim, da ima veliko poslank in poslancev željo po vprašanjih in da ne more nekdo pol ure vzeti si časa zato, ker ga po sedmih minutah tako ali tako nihče več ne posluša. Razen gotovo ministra, ki mora odgovarjati. Tako da predlagam, da se omeji razprava o vprašanjih na določen čas, da bomo lahko vsi prišli do besede.</font><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Hvala lepa, doktor Trček. Ste želeli postopkovno? Izvolite.</font><br/>
<br/>
<b><font size="4">DR. FRANC TRČEK (PS Levica):</font></b><font size="4"> Ja, postopkovno. Jaz gospoda župana zelo cenim, se že dolgo poznava, tudi njegova stranka sem bil 40 let nazaj. Mi nimamo rezerviranega termina samo za tri ure, mi imamo rezervirani dodatni termin ob osmih zvečer. </font><br/>
<font size="4">Zdaj bom pa malo grd. Kdo se ni sposoben koncentrirati, kdo ni sposoben garati – kar midva veva -, naj vrne mandat.</font><br/>
<font size="4">Prosim, predsedujoči, da takih osebnih izgredov ne dovoljujete več. Hvala.</font><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Hvala lepa za pomoč. </font><br/>
<font size="4">Zgolj v pojasnilo. Dosedanja parlamentarna praksa je bila, da na samih odborih razprav časovno ne omejujemo. Sicer razumem predlog, ampak moramo tudi dosedanjo parlamentarno prakso spoštovati. Tako da hvala lepa. </font><br/>
<font size="4">Vprašanje kandidatu za ministra - bi želeli glede na nabor vprašanj kar odgovarjati? </font><br/>
<font size="4">Izvolite besedo.</font><br/>
<br/>
<b><font size="4">ZDRAVKO POČIVALŠEK (PS SMC):</font></b><font size="4"> Hvala.</font><br/>
<font size="4">Najprej okrog gospodarske diplomacije. Jaz sem že v uvodu povedal, da smo v tem trenutku v smislu izvoza zelo navezani na Evropsko unijo. To je na eni strani dobro, na drugi strani je pa rizično. Če se nam v tej fazi kaj zalomi, če naš slovenski zet zakomplicira še bolj trgovinsko vojno v okolici, lahko iz tega naslova pride do ogrožanja potenciala gospodarske rasti, zato je nujno potrebno, da razpršimo svoja izvozna tveganja tudi na druge trge. </font><br/>
<font size="4">Nekateri pravijo tako. Mi nimamo letalonosilke, zato se ne morem iti zunanje politike. </font><br/>
<br/>
<b><font size="4">18. TRAK:(MB) – 10.25</font></b><br/>
<br/>
<b><font size="4">	</font></b><font size="4">(nadaljevanje) In zato je naša zunanja politika po mojem mnenju dolžna, da se ukvarja predvsem z gospodarsko politiko in verjamem, da bomo v nadaljevanju naredili pomembne korake v tej smeri. Mi kot Ministrstvo za gospodarstvo smo udeleženci rednih letnih srečanj z našo diplomacijo, na koncu koncev smo bili zato, da bi podprli internacionalizacijo slovenskega gospodarstva organizatorji skupaj z, ali Vlada ali s predsednikom države ali z zbornicami, mnogih izhodnih gospodarskih delegacij, kjer smo na nek način ustvarjali pogoje za to, da se v kakšno državo lažje da prodati. Seveda so različne zadeve, gospodarske diplomacije praviloma za Evropsko unijo ne potrebujemo, so pa deli sveta, kjer je pomembnost naše diplomacije zato, da neko podjetje lahko stopi na trg dosti večji kot tukaj in čisto konkretno. Moramo reči, da smo v tem preteklem obdobju na novo odprli veleposlaništvo v Iranu in začeli z gospodarskimi aktivnostmi januarja letos smo naredili za naše diplomate pregled gospodarskega sodelovanja Slovenije z posameznimi državami v svetu ali pa posameznimi celinami in moram povedati, da je za mene edino pomembno kako bomo spremljali izvoz slovenskega gospodarstva v posamezne države in jaz osebno bom štel uspešnost take diplomacije v tisti smeri, ki bo zagotavljala rast. Vsekakor pa smo tudi v preteklem obdobju sodelovali z zunanjim ministrstvom in posebej z našimi gospodarskimi atašeji ali pa svetovalci po posameznih ambasadah in prišli do zaključka, da moramo narediti kar pomembne korake naprej na posameznih področjih. Na nek način odprte lise so ali pa potenciali kjer se bo po naši oceni zadeva odvijala precej progresivno, je celotna Azija, znotraj nje na prvem mestu Kitajska, Indija, Vietnam, Iran, to so vse države, ki so blizu 100 milijonov ali pa Indija čez 1 milijardo. Zelo zanimiva celina je Afrika, milijarda, to je celina prihodnosti, celina jutri, mi moramo danes začeti z nekaterimi aktivnostmi na tem področju, in Afrike v tem trenutku ne moremo pokrivati samo z ambasado iz Kaira. Ob tem, da pokrivamo iz Kaira še na nek način bližnji vzhod, kjer smo zdaj oziroma zalivske države prišli do tega, da bomo tam tudi odprli svojo ambasado. Imamo čisto odkrito povedano ponudbo ene od sosednjih držav, da se Afrike lotimo skupaj, kar za jutri niti ne bi bilo tako napačno, ker imamo nekaj komplementarnih skupnih zadev s takimi državami. V vsakem primeru bomo skupaj z zunanjim ministrstvom delali na tem, da se področje Afrike, Azije, Južna Amerika predvsem in pa Avstralija, Oceanija, v večji meri in tudi številke zdaj že kažejo, da na teh področjih rastemo, vključijo v našo zunanjo trgovino. Tukaj moram pa poudariti še en pomemben faktor, ki lahko vpliva na našo trgovino s temi državami, povsod tam kjer je naša diaspora močna imamo skozi poslovne stike z našimi uspešnimi podjetniki še dodatno možnost in pa vez, da se trgovanje s temi državami poveča. In povedati moram tudi to, da se je potrebno odločiti, da bomo naša diplomatsko konzularna predstavništva ojačali, to kar ste povedali v vprašanju z gospodarskimi predstavniki, ne moremo si dovoliti, da na pomembnih mestih nimamo gospodarskih atašejev in tukaj definitivno zagotavljam, da bomo nadgradili to prakso tudi zato, ker moram reči, da smo imeli kar nekaj prakse zdaj v preteklem mandatu in smo spoznali situacijo na terenu. </font><br/>
<br/>
<b><font size="4">19. TRAK:(MB) – 10.30</font></b><br/>
<br/>
<b><font size="4">	</font></b><font size="4">(nadaljevanje) Moram pa tudi povedati, da imamo veliko dobrih gospodarskih predstavnikov za katere se veliko ne sliši pa dobro delajo za naše gospodarstvo.</font><br/>
<font size="4">	Zdaj pa bom začel pri dr. Trčku z vprašanjem na temo DUTB in SDH. Pri DUTB in SDH moram reči, da ocenjujem, da smo v preteklem mandatu naredili korak naprej. Bi bilo nekorektno, če tega ne bi priznal, moram pa povedati, da sem bil in še vedno sem zelo ne zadovoljen s tem, ker tudi, ker smo v parlamentu dopolnili zakon o DUTB s tem, da se morajo ukvarjati ne samo s finančnim prestrukturiranjem, ampak tudi s poslovnim, v praksi še vedno prihaja do težav na tem področju, pa bom omenil eno, ki je bila aktualna kako leto, dve nazaj, kar na enkrat vse narobe z Alpino v Žireh, kar na enkrat smo jo morali zapreti in hvala bogu, po pritisku, pa bom tukaj na prvem mestu rekel sindikatov, okoliških ljudi, poslancev, konkretno poslanca vaše stranke iz tega okolja, smo po nekih konstruktivnih pogovorih prišli do tega, da se je DUTB začel ukvarjati tudi z vprašanjem poslovnega prestrukturiranja Alpine. Jaz vem, da so tam še vedno težave, ampak gredo zadeve naprej in, če najdejo prave ljudi, se lahko najde tudi neka pozitivna zgodba na tem področju, ampak vseeno bom ponovil tisto kar sem povedal v uvodu. Ključno je, da tisti, ki upravljajo državno premoženje to delajo v korist te države in korist teh podjetij, to se sliši zelo, zelo klišejsko, ampak, če gremo v prakso analizirati posamezne primere, pridemo do tistih zadev, ki imajo ekscesne elemente in potem odmevajo v javnosti. In tukaj imamo možnost zdaj narediti še nekaj korakov naprej in jaz verjamem, da bomo pripeljali do tega, da se take stvari, saj bi ji lahko naštel še več, ne bodo dogajale na tem področju. </font><br/>
<font size="4">	Drugo vprašanje je vprašanje pohorskega turizma, tako sem ga razumel. Tukaj moram povedati, da je povsod pa tudi v turizmu, pa tudi v turizmu na Pohorju, vse odvisno od ljudi. Imamo fantastičen potencial, imamo obnovljeno relativno infrastrukturo, vsa turistična infrastruktura je v tem trenutku na DUTB, in tukaj bomo morali priti do tega, da pod nekimi vzdržnimi pogoji pridobimo ljudi, ki bodo končno začeli delati s temi objekti na ekonomskih temeljih. In se z vami globoko strinjam, da govoriti o uspešnosti neke državne ustanove, ki je zadolžena za prestrukturiranje teh slabih terjatev, potem, ko so jih dobili z globokim diskontom pa na tisti globok diskont prodajo z enim procentom gor pa se vsi »bildamo« kako smo uspešno ne moremo. In v tem primeru je potrebno pri odločitvi za upravljavca, kupca, lastnika teh kapacitet pogledati tudi na to kako dolgoročno vidimo na tisti »social return on investment«, ne pa samo na razliko v ceni od tistega diskonta, ki so ga oni dobili, definitivno je Maribor na vseh področjih, ne samo na turističnem, dosti večji potencial kot se to kaže pa jaz upam, da se bo korak po korak tudi na tem področju zadeva prevedla v boljše stanje. Turistična taksa, ta zakon omogoča občinam, da se same odločajo o tem na kakšen način bodo turistično takso koncipirale, kakšna bo višina. Seveda pa bom začel čisto na drugem koncu, mi imamo v Sloveniji v osnovi v turizmu velik problem z lastniško strukturo, 40 % slovenskih turističnih pomembnih podjetij je v državni lasti, to samo po sebi ni nič narobe. </font><br/>
<br/>
<b><font size="4">20. TRAK: (TB) – 10:35</font></b><br/>
<br/>
<font size="4">(nadaljevanje) Mislim pa, da moramo in o tem sem govoril, narediti vse, da bomo izboljšali poslovanje teh podjetij, da bomo prišli do dobrih, primerljivih rezultatov iz okolice, zakaj to govorim? Zato, ker je to temelj za več zadev. Mi imamo pač željo postati pet zvezdična destinacija za zelena, aktivna, zdrava doživetja. Če hočemo to doseči, bomo morali imeti visoko organizirano storitev in pa tudi višje cene. Višje cene pa omogočajo bolj korajžen korak tudi pri minimalni plači, zdaj ni bilo potrebno. Mislim, da je vzrok za tako stanje v turizmu v tem, da je cel ta državni portfelj preslabo upravljan z vidika, če hočete pritiska na to, da so rezultati boljši, na koncu koncev imamo storitev, ki je popolnoma primerljiva v hardverskem in softverskem smislu z našimi severnimi sosedi. Ko pa greste na šalter pa plačate to, pa je razlika občutna v ceni. In to notri je prostor, ki ga bomo morali narediti skozi boljše upravljanje na prvem mestu, na drugem mestu bo to naredilo pogoj za višje plače v turizmu in to kar ste prej rekli, bo ta delež turistične takse postal nepomemben. Seveda je ta delež takse, če imaš cene zelo nizke, enormen in če se mi razprodajamo, je to problem. Seveda je to odgovornost vsake občine, posamezne. Mi pričakujemo, da bo, in zakon je namenjen temu, ta taksa šla potem nazaj v turistično infrastrukturo, Moram povedati, da sem ponosen na to, da je naše glavno mesto leader pri rasti turističnega obiska in moramo priznati, da se, vse to kar dobijo iz turistične takse, vlaga, verjamem da smotrno, nazaj v turistično infrastrukturo, ki omogoča in privablja še več turistov. Zavedam se pomena agencije Sova. Moram reči, da sem v preteklem mandatu precej sodeloval z njo na področju, če hočete predvsem, ne samo ampak tudi Mercatorja.</font><br/>
<br/>
<b><font size="4">DR. FRANC TRČEK (PS Levica):</font></b><font size="4"> / oglašanje iz dvorane / Ne preveč povedat.</font><br/>
<br/>
<b><font size="4">ZDRAVKO POČIVALŠEK: </font></b><font size="4">Ne, saj, ne bom povedal nič v smislu podatkov. In moram reči, da je sodelovanje tako, da na dodatno zahtevo dobim dovolj podatkov, da lahko na nek način sprejemamo odločitve, za katere smatramo, da so koristne za našo državo, kot celoto. </font><br/>
<font size="4">Naslednje vprašanje je bilo, vsaj tako sem ga razumel, na temo privatizacije turističnega portfelja. Še enkrat bom ponovil, da imamo danes situacijo, da imamo 40 odstotkov vseh slovenskih kapacitet v državnih rokah, ki so upravljane iz različnih strani. Nekaj na SDH, nekaj na Kadu, nekaj na DUTB, nekaj na drugih državnih ustanovah. Po strategiji, ki smo jo sprejeli, Strategija trajnostne rasti slovenskega turizma 2017-2021, imamo tam eno pomembno poglavje, govori o tem področju. In tam so tisti trije koraki, ki jih bom sedaj ponovil, ki sem jih uvodoma omenil. Na prvem koraku je potrebno skoncentrirati upravljavsko, ni nujno in ni potrebno, lastniško, ves ta portfolio, na Slovenskem državnem holdingu, pod ena. Slovenski državni holding sicer te zadeve že izvaja, ni še narejeno, ampak so se tega projekta lotili. Na konec koncev imajo, imamo, predstavitev ene študije, ki govori o tem, na kakšen način to narediti. Vendar mora Slovenski državni holding organizirati turistično divizijo, ne holding, kot smo mi nekje po časopisu nabijali in zagotoviti z kvalificiranimi upravljavci, da bo naša turistična infrastruktura, da bodo ta podjetja dala boljše rezultate. Mi državni ravni delamo vse, da je Slovenija</font><br/>
<br/>
<b><font size="4">21. TRAK: (SB) – 10.40</font></b><br/>
<br/>
<font size="4">	(nadaljevanje) zunaj, imamo večji obisk gostov, sse pravi, da imamo možnost korak po korak po višjih cenah prodati svoje kapacitete. Se pravi, da do dolžni izboljšati poslovanje. Zdaj bom na osnovni tega kar zdaj govorim verjetno deležen kritike posameznih podjetij, ki so že danes uspešna, ampak če govorim o povprečju rezultatov slovenskega turizma je tukaj ogromno rezerve in je SDH dolžan upravljavsko narediti tukaj korak naprej in zato je zelo pomembno na kakšen način bo SDH v bodoče kadrovsko skoncipiran, da bodo ljudje, ki bodo to vodili v tem turističnem smislu to znali delati. Da ne bo to rezultat takih in drugačnih interesov, ampak da bomo dobili kvalificirane ljudi za vodenje tega. In tretji končni korak, ko bomo imeli ta podjetje uspešna še bolj kot so zdaj jih pa zaradi mene v korist države in korist tega podjetja lahko tudi prodamo ali pa jih bomo prodali kakorkoli, ampak do tja imamo  kar nekaj časa mandata te bodoče vlade, če bo potrjena, da se s tem tudi ukvarjamo. </font><br/>
<font size="4">	Deregulacija. Jaz sem v osnovi, nabijajo mi marsikdaj, da sem neoliberalec, nisem niti približno. Sem pa liberalno usmerjen, zagovarjam prosti trg, tržno tekmovanje, dejstvo je, da imamo zdaj v tem trenutku v Sloveniji samo dve vrsti cen reguliranih, in sicer imamo regulirane cene goriv in cene učbenikov, vse ostalo je na prostem trgu. Tudi na tem področju sem se nekaj naučil. MI smo v preteklem mandatu za tiste, ki to ne poznate deregulirali v prvem koraku cene kurilnega olja in bencina 98 oktanskega. V drugem koraku smo liberalizirali cene goriv na avtocestnem križu. Slovenija mislim, da dobi približno eno milijardo od trošarin na ta tekoča goriva v proračun. Slovenijo ogromno vozil prečka v transferu ali v tovornem smislu ali v turističnem smislu čez poletje. Jaz mislim, da relativno dobro gospodarimo s to politiko cen, marž, trošarin, to na koncu koncev ta milijarda pokaže, ker to niti približno ni od slovenskih državljanov. Seveda pa moram reči in sem kritičen na to, da sem od liberalizacije na avtocestnem križu pričakoval več, pričakoval sem, da se bo zgodila nekaj na razlikah od Murske Sobote pa do Sežane, če hočete, v zadnjem času moram priznati, da je nekaj sramežljivih poskusov razlik. Naši trije naftni trgovci v prvi fazi niso niti na Toteme objavljali cene, smo se še s tem morali preklati, skratka je kar nekaj težav na tem področju. In dokler ne bomo zagotovili možnosti, da bo ta trg začel delovati v tretji korak popolne liberalizacije ne bomo šli, čeprav jo jaz v tem trenutku še vedno zagovarjam. Ampak praksa prvih dveh korakov je pokazala, da so bili premiki preslabi. Seveda pa imamo, to pa se moramo vsi zavedati, vedno možnost, če ugotovimo, da pride do ekscesov na trgu, da se nemudoma vrnemo nazaj na sistem reguliranih cen. Dejstvo je, da naši naftni trgovci vsaj nominalno imajo nižje marže kot sosedje na severu in na jugu kjer je trg prost. Dejstvo je, da jih prisiljujemo zdaj, pa ne čisto s predpisi, so prisiljeni, ne da jih prisiljujemo, da vmešavajo večje procente bio goriv na tem področju in dejstvo je, da bomo morali iti v dve smeri ali bomo morali korigirati to politiko </font><br/>
<br/>
<b><font size="4">22. TRAK (VI) 10.45</font></b><br/>
<br/>
<font size="4">	(Nadaljevanje) in uredbo o maržah ali pa bomo zagotovili pogoje za popolno liberalizacijo. V tem trenutku jih ni še, če je odgovor dovolj.</font><br/>
<font size="4">	Bilo je govora še o deregulacijah na drugih področjih. Deregulacije poklicev. Moram nekaj o tem reči. Da smo veliko na tem področju govorili. Konec koncev pa sem v celem mandatu uspel deregulirati mislim, da samo dva poklica, poklic trgovca in trgovskega pomočnika. Ampak istočasno moram povedati, da mislim, da imamo čez 300 poklicev reguliranih. So pa države v Evropi, čisto spodobne in razvite. Mislim, da jih imajo komaj 80 Češka in en del Skandinavije. Tukaj je rezerve. Včeraj smo začeli diskusijo o tem, da bi kakšen poklic zregulirali, se cela srenja dvigne in se nam ta zadeva pač zakomplicira. Jaz mislim, da je tukaj rezerve in da, bom sedaj v grobih procentih rekel, da bi vsaj enih 30 do 40 % poklicev še vedno lahko deregulirali in bi to koristilo boljšemu poslovanju. Konec koncev pa nas bo v to deregulacijo pomanjkanje delovne sile samo prisililo oziroma ne bo niti potrebna, ker v pomanjkanju delovne sile pač se zaposlujejo tako ali pa drugače vsi zaposleni, ki so sploh pripravljeni delati. </font><br/>
<font size="4">	Gospodarski razvoj in tehnologija, SRIP-i(?). Mi smo podpisali vseh 9, pogodbe z vsemi devetimi SRIP-i. En velik del tistega denarja o katerem sem govoril pri raziskavah, razvoju, inovacijah pri evropskih razpisih je temu namenjen in definitivno smo se in se bomo, sedaj v izvedbe, ker na konec koncev smo v tem mandatu podpisali pogodbe, naslednji mandat je pa mandat realizacije vseh teh zadev na tem področju. In tudi tu jaz verjamem, da globoko sledimo vsem tem potrebam gospodarstva in tudi v uvodu sem povedal, da želim, da se slovensko gospodarstvo pripravlja na to, usposablja, da ne bo samo dobavitelj kar tako povprek zadev za zahodnoevropsko industrijo, ampak da skozi tudi pomoč države na področju raziskav, razvoja in inovacij postanemo po največji meri razvojni dobavitelj vseh teh pač velikih koncernov. </font><br/>
<font size="4">	Sindikati, dialog, poslovni klub. Mi imamo Ekonomsko-socialni svet. Tam naj bi prihajalo do dogovora med delodajalci, Gospodarsko zbornico, se pravi tistimi, ki so iz gospodarstva. Na drugi strani sindikati. Država je na nek način, ne bom rekel regulator, ampak moderator tega dogovora in definitivno mislim, da je Ekonomsko-socialni svet edino mesto, kjer se lahko tak dialog vodi. Seveda pa v izrednih razmerah, ko se je iz razno raznih razlogov prišlo v zadnjem trenutku do tega, da smo zaradi izjav na vseh straneh zaradi preuranjenega tolmačenja nekih efektov koalicijske pogodbe, kjer si jih pač različno razlagamo. Tudi jaz če bi jih jemal dobesedno bi moral drugače diskutirati. Globoko verjamem, da bo realizacija tega narejena v dialogu, predvidljivo na način, da bomo imeli vsi nek občutek, da je to prava odločitev. Mogoče pač to poenostavljam, ampak verjamem, da ni druge možnosti kot da se vlada najprej vzpostavi, da lahko začnemo ta dialog. Preventivno in naprej pa jaz mislim, da to bolj kot ne škoduje. </font><br/>
<font size="4">	Degradirana območja, jaz moram reči, da sem vesel in to je na konec koncev čisto direktno rezultat vseh teh diskusij, in pozitivnih in negativnih </font><br/>
<br/>
<b><font size="4">23. TRAK: (ES) – 10.50</font></b><br/>
<br/>
<b><font size="4">	</font></b><font size="4">(nadaljevanje) okrog Magne. Vsi se tega zavedamo, da bomo za investicije za slovenske in za tuje investitorje na prvem mestu imeli na razpolago degradirana območja. Tu sploh ni nobene razprave. Bo pa veliko takšnih in drugačnih pritiskov. Moram reči samo to, da sem zelo vesel, da je povpraševanje po investicijah in domačih in tujih veliko. Sedaj bomo morali in se že ukvarjamo vključno z vprašanjem kako bomo zagotavljali ustrezna po število in ustrezna po vsebini delovno silo.</font><br/>
<font size="4">	Pogajanja z multinacionalkami. Magna ima letnega prometa toliko kot je slovenski bruto družbeni produkt, čez 40 milijard. Lahko rečem še enkrat, da se je treba naučiti imeti posla z milijardami. Sam tudi v prejšnji službi nisem delal z milijardami. Verjamem, da smo imeli dober tim in da smo se dobro izpogajali. Ponosen pa sem, da je ključni razlog zato, da se je Magna odločila za Slovenijo. Po moji oceni vseh teh pogajalskih procesov, ki sem jih sam s svojimi sodelavci dal skozi, odgovorno mislim, da so se odločili za Slovenijo zaradi usposobljene delovne sile na prvem mestu. Niti približno za tiste subvencije, ki se nam jo očita in lahko o njej govorimo. Ni nič večja nič manjša kot tudi za vse ostale. Na drugem mestu zaradi infrastrukture in na tretjem mestu nekaj tudi zaradi tega. Verjamem, da imamo sedaj tim ljudi, ki lahko suvereno zagovarja interese naše države v odnosu do vsake take korporacije in tudi lažje nam je sedaj, ko je nekdo prebil led. Na nek način smo dokazali, da znamo in vse zadeve, ki smo jih pri Magni pripeljali do konca, smo naredili v okviru zakona. Verjemite, da ni narejen niti en korak naprej. Neodvisno od tega, da slišim vsak dan neko novo idejo kaj je bilo na tem področju narejenega narobe. Mi smo na našem ministrstvu samo skoordinirali delo naših državnih organov, da so naredili vse postopke, ki jih morajo narediti, hitreje.</font><br/>
<br/>
<font size="4">	</font><b><font size="4">PREDSEDNIK GREGOR PERIČ:</font></b><font size="4"> Hvala lepa kandidatu za ministra. Imamo repliko dr. Trčka. Dr. Trček vaših 180 sekund teče.</font><br/>
<br/>
<font size="4">	</font><b><font size="4">DR. FRANC TRČEK (PS Levica):</font></b><font size="4"> Hvala za besedo. Bom kratek preden kdo znori, da se ne bom rabil večkrat oglašati. Poglejte kdor je delal v turizmu ve kako je problematično, ko ti hotel s ceno skače v ceno apartmaja. Strinjam se z vami, ampak da bomo prišli do tam, moramo takse diverficirati?. Postelja ne more imeti takšno ceno kot ima. Na turizmu se moramo začeti pogovarjati z mejami rasti turizma. Osebno menim, da 10.000 ljudi v Postojnski jami v enem dnevu je gornja meja. O tem sem govoril z gospodom Bagateljem, čeprav mogoče zgleda, da nismo. </font><br/>
<font size="4">	Vi ste se dotaknili tudi vprašanja trošarin na avtocestnem križu. Mi se moramo tudi pogovarjati oportunitetnih stroških. Več javnega prometa, e-vozila itd, manj denarja iz tega v 10 letih.</font><br/>
<font size="4">	In čisto na koncu. Dve leti je umrl ekonomist, ki je dokazal, da na teoretični ravni prosti trg ne deluje, kaj šele v praksi. Mi se moramo zavedati, da smo v bistvu majhen trg, ki je pogosto oligopolen ali monopolen in kako se bomo s karteli borili. Sam igram vlogo dobrega policaja, kolega bo slabega. Hvala.</font><br/>
<br/>
<font size="4">	</font><b><font size="4">PREDSEDNIK GREGOR PERIČ:</font></b><font size="4"> Hvala lepa. Besedo dajem gospodu Edvardu Pavliču, pripravi pa naj se gospod Igor Peček za vprašanja. Izvolite.</font><br/>
<br/>
<font size="4">	</font><b><font size="4">EDVARD PAULIČ (PS LMŠ):</font></b><font size="4"> Hvala za besedo, gospod predsednik. Spoštovani kandidat, najprej hvala za vašo izčrpno predstavitev in odgovore na vprašanja. </font><br/>
<font size="4">	Vsi se zavedamo pomena gospodarstva in pa tudi pomembnosti resorja, ki ste ga vi vodili in ga boste zelo verjetno tudi v bodoče. Gospodarske razmere ta hip so sicer zelo ugodne, vemo pa, da se bo slej ko prej zgodil obrat in gospodarsko ohlajanje v državah Evropske unije. Tako kažejo tudi nekatere napovedi</font><br/>
<br/>
<b><font size="4">24. TRAK: (ES) – 10.55</font></b><br/>
<br/>
<b><font size="4">	</font></b><font size="4">(nadaljevanje) uglednih ekonomistov. Ker smo izvozna družba, bo to imelo vpliv na naše gospodarstvo in na moje vprašanje kako se boste tega lotili, se pravi omilitve tega vpliva, se že odgovorili. Tako da bi vas želel vprašati kako komentirate navedbe v medijih, da bodo določila iz koalicijske pogodbe negativno vplivala na konkurenčnost našega gospodarstva.</font><br/>
<font size="4">	Drugo vprašanje je vezano na področje obrtnikov in malih podjetnikov, ki predstavljajo 90 % vseh podjetij. In sicer kako gledate na pobudo, da bi imenovali državnega sekretarja, ki bi pokrival ta segment gospodarstva.</font><br/>
<font size="4">	In pa čisto za konec. Omenili ste uvedbo block čenh? tehnologije in pa industrije 4.0. Zanima me kako daleč smo z razmišljanji oziroma implementacijo teh tehnologij?. Hvala lepa.</font><br/>
<br/>
<font size="4">	</font><b><font size="4">PREDSEDNIK GREGOR PERIČ:</font></b><font size="4"> Hvala lepa, gospod Paulič. Izvolite, gospod Peček, beseda je vaša. </font><br/>
<br/>
<font size="4">	</font><b><font size="4">IGOR PEČEK (PS LMŠ):</font></b><font size="4"> Hvala lepa, gospod predsednik, za dano besedo. Spoštovani gospod Počivalšek. Marsikaj je že bilo razbrati iz vaše predstavitve. Bila je izčrpna. Predvsem me veseli, da je bilo kar nekaj konkretnih številk v tej predstavitvi. Vseeno bom skušal biti čimbolj jedrnat, pa ne zato, da naj bi bilo škoda časa. Vprašanja so tu pomembna. Čas ne sme biti ovira za razpravo oziroma za oceno posameznih vsebin. </font><br/>
<font size="4">	Na kolega gospoda Pauliča bi se navezal samo v tem prvem vprašanju, ker se nekako dopolnjujeva. Pa bi vas prosil, če se lahko tukaj opredelite predvsem na področje investicij predvsem tujih podjetij. Vedeti moramo, da tukaj ne gre samo za podjetje kot je Magna. Na Štajerskem imamo kar nekaj zelo dobrih podjetij. Tuja podjetja, sami ste rekli, ustvarjajo 27,3 % dodane vrednosti. Rad bi videl, da bi bilo v Sloveniji čimveč takih podjetij. Vemo pa, da to ni tako enostavno doseči.</font><br/>
<font size="4">	Drugo vprašanje bi se nanašalo na minimalno plačo. Ali znamo oceniti vpliv povečanja minimalne plače? Predvsem bi tukaj rad poudaril problem, ki nastane v delovno intenzivni panogi. Pa ne gre tukaj samo za čiščenje, varovanje. Zelo pomembna se mi zdi predvidljivost. To ste nakazali, da ji boste sledil oziroma da jo boste v čimvečji meri poskušali upoštevati. Vemo kaj pomenijo pogodbe na področju čiščenja, varovanja, še posebej tiste, ki jih podjetja sklepajo v javnem sektorju, ki so vezana na dolgo časovno obdobje štiri ali pet let in vemo kako je tam na podlagi določenih dejstev, če je delež oziroma strošek dela nekje tudi do 80 %. Kakšen je potem vpliv to na samo ceno storitve?</font><br/>
<font size="4">	Pomembna je tudi časovnica, zato bi pričakoval tudi odgovor glede časovnice oziroma bolj, ker ste se tudi sam vezal na časovnico, s kom jo bomo dogovarjali oziroma na kakšen način.</font><br/>
<font size="4">	Naslednje vprašanje bi se glasilo oziroma bi se dotaknilo področja evropskih sredstev. Strinjam se z vami, da smo tukaj naredili v zadnjih letih kar precej. Edino kar me skrbi in po neki strani moti, da 85 %, tisto kar je limit, saj oba veva kaj to pomeni, znajo počrpati samo tista najboljša podjetja. Pa ne bi sedaj izpostavljal kakšnega. To so tista podjetja, ki imajo nowhow? znanje ljudi. So pa tudi manjša podjetja, ki teh ljudi nimajo in imajo pomembne razvojno-raziskovalne ideje in jih zaradi pomanjkanja kadrov ne znajo izkoristiti. Ali ministrstvo tukaj predvideva kakršnekoli učinke oziroma </font><br/>
<br/>
<b><font size="4">25. TRAK:(MB) – 11.00</font></b><br/>
<br/>
<b><font size="4">	</font></b><font size="4">(nadaljevanje) pospešitve oziroma pomoči bom rekel takšnim podjetjem. Imam pa še zadnje vprašanje, čeprav jih imam še nekaj no. Dotaknil ste se gospodarskih / nerazumljivo/… oziroma jaz jim pravim kar ekonomskih atašejev in pa pomena diplomacije pri odpiranju novih trgov, govoril ste o Afriki, vemo kaj pomeni odpiranje novega trga, tisti, ki je to delal se dobro zaveda kaj pomeni odpiranje novega trga, verjetno si ne moremo privoščiti odpiranja trga na ta način kot ga je delal na primer Huawei z evropskim trgom, tukaj bi pa imel vprašanje predvsem na to, kako ocenjujete oziroma kaj predvidevate tudi na trgu, se pravi bližjega Balkana, vemo, da zdaj v državah na vzhodu teče kar nekaj velikih projektov, nekatera podjetja že sodelujejo pri tem, obstajajo določene omejitve pri tem in kakšna bo vloga teh gospodarskih atašejev pri tem delu, toliko. </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK GREGOR PERIČ: </font></b><font size="4">Hvala lepa gospod Peček.</font><br/>
<font size="4">	Še gospa Nataša Sukič, pa potem damo besedo kandidatu za ministra gospodu Počivalšku.</font><br/>
<font size="4">	Izvolite gospa Sukič.</font><br/>
<br/>
<font size="4">	</font><b><font size="4">NATAŠA SUKIČ (PS Levica): </font></b><font size="4">Najlepša hvala za besedo.</font><br/>
<font size="4">	Spoštovani kandidat oziroma ponovni kandidat za ministra. Zdaj jaz bom pa poskušala res biti kratka, tri vprašanja vam bom postavila, ampak torej. Če smo se po osamosvojitvi že odločili za družbeni sistem, ki stavi na in slavi tržno gospodarstvo je jasno, da ima tak sistem svoje strukture, svojo, pač svoje institucije, med njimi tudi avtonomne in neodvisne institucije in tukaj bi se dotaknila vprašanja Agencije za varstvo konkurence. Namreč AVEK je po Zakonu o preprečevanju omejevanja konkurence ZPOMK-1 neodvisna in samostojna ustanova, vendar smo torej detektirali težave glede njene samostojnosti in neodvisnosti v vašem prejšnjem mandatu in, da navedem, kar se financiranja AVEK tiče, zakonske določbe 13. člena določajo, ZPOMK- 1 določajo, da bi se morala AVEK financirati direktno iz državnega proračuna ter za financiranje zaprositi Državni zbor Republike Slovenije, kar se v preteklosti ni še nikdar zgodilo. Tako, da se ta agencija v nasprotju z zakonom za proračun usklajuje z Ministrstvom za gospodarstvo, pri čemer ministrstvo odloča o tem ali sploh dobi sredstva in koliko sredstev bo dodelila agenciji za njeno delovanje. In kolikor sem se podučila, pozanimala, je seveda agencija temu primerno včasih izpostavljena tudi določenim nenormalnih zahtevam in raznim izsiljevanjem in tukaj seveda se jasno lahko vprašamo na tem mestu kako je s to avtonomnostjo. Agencija mora ministrstvu torej poročati za vsak porabljen evro, agencija lahko po prosti presoji, torej ministrstvo pa lahko po presoji seveda zavrne tudi te zahtevke za izplačilo, prav tako slišim, da ministrstvo zahteva seznam vseh službenih poti, kar je odločen odmik od samostojnosti agencije, saj se iz destinacij teh poti da jasno ugotoviti kaj je agencija, ki naj bi bila avtonomna in neodvisna pravzaprav počela, se pravi, da gre za nadzor nad neodvisno institucijo na neprimeren in nezakonit način. Prihaja celo do takih absurdov, da so na agenciji morali pojasnjevati recimo znesek za 7 evrov za taksi, ko so prevažali dokumentacijo do sodišča. Ministrstvo prav tako potrjuje poslovni načrt, finančni načrt in letno poročilo agenciji preden ga posreduje v vednost Vladi. Ministrstvo svoja pooblastila izkorišča in je seveda letos svojo pooblastila prekoračilo in zavrnilo letno poročilo na osnovi vsebinskih pomislekov, česar zakon recimo sploh ne dovoljuje in ne opredeljuje in ne zaradi finančnih napak, kar pa recimo zakon predvideva. Se pravi, da gre tukaj za odločno diskrepanco med tem kaj v zakonu piše in med tem kar se je izvajalo v praksi. </font><br/>
<br/>
<b><font size="4">26. TRAK:(MB) – 11.05</font></b><br/>
<br/>
<b><font size="4">	</font></b><font size="4">(nadaljevanje) Direktorju agencije je ministrstvo sililo, da na podlagi uredbe Vlade o ocenjevanju agencij pogodbe o doseganju ciljev in pričakovanih rezultatov, čeprav je torej agencija in direktor vse te pogoje izpolnil, pa je ministrstvo njegovo poročilo kljub vsemu zavrnilo. Ministrstvo je povsem neopravičeno začelo tudi postopek predčasne razrešitve tega direktorja s podatki, ki sploh ne bi smeli, sploh niso v domeni AVK, in direktor torej za nje ne more biti objektivno odgovoren. Da sam direktor ni nestrokoven pa je ugotovil svet agencije v izvedenem postopku. Ministrstvo pa po drugi strani ni zagotovilo sprememb zakona ZPOMK-1 po katerem trenutno torej agencija ne more izvajati učinkovite kontrole trga, se pravi, da smo priča temu, da imamo tako imenovani dvojni sistem, po katerem moramo voditi dva povsem ločena postopka, upravni in prekrškovni. Ministrstvo oziroma minister ste pri izbiri kandidatov sveta agencije imenovali člana sveta vodjo pravne službe, kot sicer fizično osebo. Tako je imelo sedaj ministrstvo tudi neformalno vpogled v vse zadeve, ki se na agenciji obravnavajo. In vaše ministrstvo kljub pozivom evropske komisarke in predsednika Odbora za konkurenco še vedno vodi postopke zoper direktorja agencije, pa me zanima kako zdaj komentirate kot pač kandidat za ponovno, kandidat za ministra na istem resorju vse to, in ali boste kaj vendarle spremenili v tem delovanju v prihodnje. Ali boste torej delovali zakonito in se torej podredili zakonu, ki jasno določa zadeve? Sedaj pa seveda apeliram na celotno koalicijo oziroma premiera in prihodnjo Vlado Republike Slovenije, da poskrbi, da bo Agencija za varstvo konkurence dejansko postala neposredni proračunski porabnik in, da bo dejansko poročala direktno nam poslankam in poslancem v Državnem zboru in se bo na ta način seveda zagotovila njena neodvisnost in samostojnost. Zdaj danes je moj kolega Trček pa tudi že nekdo drug omenil malo Magno, ampak ne gre za Magno kot tako, jaz vam bom prebrala pač kaj piše v viziji Slovenije med drugim zapisano družbena in okoljska odgovornost sta za nas zelo pomembni, naravo spoštujemo in z naravnimi viri upravljamo premišljeno, priložnosti za delo nam ustvarjata digitalna odličnost in model krožnega gospodarstva. Zdaj Magna je sporna na tisoč in en način, jaz se bom seveda ponovno dotaknila seveda okoljevarstvenega vidika, ali boste kot minister v prihodnji Vladi, ali bi še enkrat recimo stali z projektom, ki bi odvzel Sloveniji s100 hektarjev kmetijskih zemljišč in kjer bi se, ne samo uničevala prvovrstna kmetijska zemljišča, ampak, ki bi bil zgrajen tudi na vodovarstvenem območju in kjer bi za to nevarno dejavnost se porabljalo 170 milijonov kubičnih metrov pitne vode letno, pri čemer bi pa cela ostala podravska regija v tem primeru porabila za torej prebivalstvo, ki ga je 320 tisoč, letno 24 milijonov 330 kubičnih metrov pitne vode, zanima me ali bi kot minister ponovno stali za nečim takim, omenil ste, da se boste bolj orientirali na degradirana območja, no to seveda pozdravljam, ampak bi rada še enkrat decidirano slišala od vas, da česa takega ne bi več podpisal zaradi samo teh vidikov, ki sem jih zdajle omenila. Bi se pa tudi dotaknila še enega pomembnega vidika, v medijih sem zasledila, da ste takrat torej bili prepričani, da ste s civilno družbo opravili primeren civilni dialog, da so bile torej pristojne nevladne organizacije na vašem posvetu okoljevarstvene, no jaz sem se pač pozanimala katere so bile te nevladne organizacije, tam so bila gasilska društva, Društvo kmečkih žena in pa kar se pa tiče relevantnih okoljevarstvenih organizacij nevladnih, ki se resnično ukvarjajo izključno in samo z okoljevarstveno problematiko, pa sta bila tam samo dva predstavnika sicer  </font><br/>
<br/>
<b><font size="4">27. TRAK (VI) 11.10</font></b><br/>
<br/>
<font size="4">	(Nadaljevanje) zelo ugledne nevladne organizacije Umanotera. Pa me zanima, kako si kot minister, bodoči minister, predstavljate strukturiran civilni dialog z relevantnimi deležniki za določena vprašanja, ki se jih boste dotikali kadar bo, recimo, okoljevarstveno vprašanje na sporedu me zanima, ali boste kaj spremenili na tem področju? Hvala lepa. </font><br/>
<br/>
<b><font size="4">	PREDSEDNIK GREGOR PERIČ:</font></b><font size="4"> Hvala lepa gospa Skukič. Besedo predajam nazaj kandidatu za ministra, gospodu Počivalšku. Izvolite. </font><br/>
<br/>
<b><font size="4">	ZDRAVKO POČIVALŠEK:</font></b><font size="4"> Hvala. Najprej gospod Edvard Paulič. Komentar medijev, da bo konkurenčnost nižje. Jaz sem uvodoma povedal, da ocenjujem, da se ta dialog preko medijev pač vodi na način, da ne vpliva pozitivno na čisto osnovne pogoje in dajemo ven napačna sporočila ali sporočila, ki pa lahko potencialne investitorje zmedejo. Ampak čisto konkretno pa moram povedati, da se iz te koalicijske pogodbe gospodarstva dotika nekaj zadev. Davek na dobiček in kapico sem prekomentiral. Nič nismo rekli o višjem prispevku za zdravstveno zavarovanje, ki naj bi se povišal iz 8,85(?) v štirih letih pa 0,8 % na, mislim da, 12,05 %. Ampak v istem odstavku koalicijske pogodbe piše tudi, da se bo naredilo nekaj na zmanjšanju obremenitve plač. Prej sem govoril, da imamo težave večje v višjih plačnih razredih, manjše v nižjih. Zelo odmevno je bilo seveda ta del je posebno poglavje dohodnina ta del in pa minimalna plača. Vse zadeve so občutljive, jih je treba predihati, ampak v naprej diskutirati nekaj, ko nimamo formirane vlade, kjer je povsod zraven, vsaj kar se mene tiče, tako to razumem, eksaktno rečeno in napisano, da bo to v okviru javnofinančne vzdržnosti. Se mi zdi, da pač preuranjeno reagiramo na to, čeprav so zadeve pomembne. Ne bežim od tega. Jaz lahko rečem še enkrat, da si bomo prizadevali za to, da bomo imeli še naprej konkurenčno poslovno okolje. Vedno znova je treba poudariti, da je to potrebno zato, ker naša podjetja izvažajo ven. Se pravi, moramo biti konkurenčni tam, kjer prodajamo. Jaz osebno ocenjujem, da bo ministrstvo in tudi jaz osebno branik pred tem, da se ne bodo zgodile zadeve, ki bi pomembno sistemsko vplivale na zmanjšanje konkurenčnosti. In verjamem, da lahko v okviru dialoga najdemo rešitve za večino tega. In tudi verjamem v razum vseh deležnikov, da bomo pač ves ta proces na nek način vzdržno vodili. Jaz osebno smatram, da ne bo nihče iz Slovenije odnesel kapitala, da bomo prišli do pogojev, ki bodo to zadevo omogočali tudi naprej. </font><br/>
<font size="4">	Seveda pa, ker ste me že vprašali okoli teh zunanjih investitorjev, večje ko so firme, ki vlagajo v to, bolj imajo razdelan sistem transfernih cen in znajo zaobiti zakonodajo. Tako da, bom rekel, dobesedno je to lahko problem. To ne pomeni, da sedaj jaz nagovarjam, da podjetja iščejo druge rešitve. Verjamem, da bomo po formiranju vlade v okviru javnofinančne vzdržnosti na eni strani možnosti na drugi strani na osnovi gospodarske rasti našli način, da bomo sfinancirali vse tiste odhodkovne zadeve, ki so v koalicijski pogodbi predvidene. V vsakem primeru bo pa potrebno </font><br/>
<br/>
<b><font size="4">28. TRAK (VI) 11.15</font></b><br/>
<br/>
<font size="4">	(nadaljevanje) vsa ta občutljiv področja predihati. </font><br/>
<font size="4">	Sedaj še nekaj okoli minimalne plače. Minimalna plača, jaz mislim, da je v finančnem smislu in pa vplivu na gospodarstvo ključni problem od vseh teh štirih, petih navedenih zadev. In moramo odgovorno reči, da, prej sem se malo bolj ob robu dotaknil teh vprašanj. Pri nekaterih panoga bo ta pritisk administrativni, ki ga jaz sicer ne zagovarjam, prispeval k temu, da bo prisilil naše podjetnike, da se bodo na nekaterih področjih, bom rekel, zganili v neki drugi smeri. Tukaj še enkrat poudarjam problem turizma, državne lastnine in prodajnih cen, ki v tem trenutku ne omogočajo, da bi tem zadevam sledili. Seveda pa imamo en del gospodarstva, varovanja, čistilni servis, skratka storitvene dejavnosti, ki bi, če bi tole zadevo naredili, ne vem, v nekem neodmerjenem enkratnem časovno nepredvidljivem terminu pa lahko negativno vplival na to, da bi bilo manjše število zaposlenih in pa na poslovanje. </font><br/>
<font size="4">	Problem minimalne plače jemljem pozitivno in negativno. V enem kontekstu kot pritisk na to, da se kljub vsemu zadeve obrnejo navzgor, na drugi strani pa moramo imeti v vidu del gospodarstva, ki v tem trenutku ni v stanju prenesti takega občutnega povečanja. In pri teh plačah moram samo povedati, da sem pričakoval, pa mislim še vedno, da se bo zaradi pomanjkanja kadra tako ali tako, čeprav eni pravijo, da trg ne  tem področju ne deluje, zgodil premik, se je že premajhen in bo ta pritisk na minimalno plačo postal manj pomemben. Ko so v Avstriji zvišali občutno minimalno plačo je bil tam problem manjši zato, ker so njihove najnižje plače še vedno nad tistim, kar so v minimalno plačo napisali. Naš problem pa je, da je en pomemben del gospodarstva v tem trenutku na minimalni plači in s takimi posegi naredimo seveda tem podjetjem težave. Jaz si pač prizadevam in si bom prizadeval, da bomo vse te premike delali absolutno in sploh ni nobene dileme, da te korekcije, tudi administrativne, morajo biti na nivoju rasti življenjskih stroškov, da lahko upoštevamo zraven tudi rast konkurenčnosti. Čim pa gremo na to je pa že potem lahko težava, ampak na drugi strani tudi pritisk na podjetja, da postanejo bolj konkurenčna. Se pravi, da ima ta zadeva dva strani. In jaz pač mislim, da bo vlada odgovorno pristopila do vseh štirih, petih točk, ki vplivajo na odnos do gospodarstva. V vsakem primeru, bom pa zaključil s tem to področje, da ocenjujem, da je, ne glede na to, da je težka problematika, da se te reakcije v tej fazi pa preuranjene. In verjamem, da bomo našli rešitve, ki bodo omogočale, da bo naše gospodarstvo še naprej konkurenčno. </font><br/>
<font size="4">	Tudi v uvodu sem omenil, da smo v preteklem obdobju naredili neke spremembe organizacijske na ministrstvu. V uvodu sem povedal, da neodvisno od organizacijske oblike, neodvisno od tega, da je nekaj kritik nato področje s strani Obrtne zbornice Slovenije, še enkrat poudarjam, da je večina aktivnosti organizacijskih in finančnih bila namenjena malih in srednjim podjetjem, pa smo to komunikacijo vodili. To pobudo sprejmem in verjamem, da pa je prostor, in nimam zadržka do tega, da pridemo za malo gospodarstvo do organizacijske oblike, ki bo ta del tudi v tej obliki pokrivala na našem ministrstvu. 	</font><br/>
<font size="4">	Blockchain - pri blockshainu moram povedati še enkrat, da so naša podjetja bila zelo uspešna in še en podatek, da je bilo 5 % vseh svetovnih investicij </font><br/>
<br/>
<b><font size="4">29. TRAK: (SC) - 11.20</font></b><br/>
<br/>
<font size="4">	(nadaljevanje) na blockchain vloženih v slovenska blockchain podjetja. Tukaj črpam to tezo, da smo med najbolj uspešnimi v Sloveniji. Seveda pa se bomo, se že trudimo na tem področju, kar nekaj aktivnosti je. Moramo pa narediti regulatorni okvir, da bodo ta podjetja na neki način v enakem položaju kot so ostala. </font><br/>
<font size="4">	O minimalni plači sem že nekaj govoril. </font><br/>
<font size="4">	Za gospoda Pečka, vpliv koalicijske pogodbe na investitorje, tudi tukaj bom ponovil še enkrat. Investitorji imajo različne poglede in razloge zakaj nekje investirajo. V osnovi jaz mislim, da moramo ohraniti neko obstoječo stopnjo konkurenčnosti slovenskega gospodarstva, ki ga imamo sedaj. Jaz verjamem in upam, da z realizacijo teh zadev iz koalicijske pogodbe ne bomo ogrozili te konkurenčnosti. Verjamem, da to ne bo odganjalo investitorje. Jaz mislim, da je več škode narejene s takimi diskusijami, ki so pač - še enkrat ponavljam - po mojem mnenju preuranjene. Verjamem, da bo v Vladi in pa tudi v parlamentu odgovornega odnosa do tega, da samih pogojev ne bomo poslabšali. </font><br/>
<font size="4">	Evropska sredstva. Mi se srečujemo s težavo, da se je v Sloveniji razvila neke vrste tehnologija prijavljanja na razpise. Jaz sem uvodoma rekel, da se trudimo, da do evropskih sredstev pridejo tisti, ki jih tudi potrebujejo. Seveda pa na drugi strani ponavadi tisti niso toliko vešči tega predpisanega regulatornega okvira. Vse, kar je povezano z evropskimi sredstvi to moram reči, da sem tudi jaz sprejel, ko sem bil še v gospodarstvu, da mora biti vse rečeno na področju pika vejica in če to ni se marsikdaj zgodi, da kakšno podjetje ima zelo dober program pa so bili površni pri pripravi teh zadev, pade ven in potem je ministrstvo krivo. Saj mi tudi, če izpustimo tako zadevo skozi se nam, potem pri kontroli našega dela zgodi, da odgovarjamo in da moramo vrniti taka sredstva. Tukaj je edina pot in to delamo skozi to informacijsko kontaktno točko na ministrstvu, da ima vsa potencialni interesent možnost na ministrstvu v vsakem času dobiti vse informacije o razpisih in o tem kakšni so pogoji za to, da lahko konkurira za ta sredstva. </font><br/>
<font size="4">	Ekonomski atašeji. Še enkrat ponavljam, da je potrebno diverzificirati, razpršiti našo trgovinsko navezanost na Evropsko unijo in skozi to je v tretjem svetu izredno pomembno, da imamo usposobljene ekonomske atašeje. Mi bomo s to politiko nadaljevali. Konec koncev oba ministrstva sodelujeta in kar nekaj kadrov, ko se pač kadruje na ta mesta se, potem izbere iz kadra iz Ministrstva za gospodarstvo, ker pač ocenjujemo, da so naši atašeji ali pa sodelavci najbolje usposobljeni za to delo. </font><br/>
<font size="4">	Tukaj bi izpostavil še eno pomembno stvar, kjer mislim, da smo malo pač premalo aktivni. Imamo eden fond, s katerimi Slovenija državam po svetu na neki način pomaga in investira v določene projekte seveda pod pogojem, da te zadeve investirajo oziroma izvajajo slovenski izvajalci - če hočete eden tak podoben projekt je »Zamenjava mestnih razsvetljav«</font><br/>
<br/>
<b><font size="4">30. TRAK: (SC) - 11.25</font></b><br/>
<b><font size="4">	</font></b><br/>
<font size="4">	(nadaljevanje) kjer naše podjetje omogoči nekemu kraju v tuji državi, da s tistim delom, ki ga da naša država in potem z inženiringom plačevanja celotne investicije skozi kredit, ki ga dobi od banke in se financira iz prihranka manjše porabe energije in naredi eden uspešen del. To čisto konkretno, kar ste me vprašali za Zahodni Balkan. Delamo na tem področju. Mi si bomo prizadevali, da bo Ministrstvo za zunanje zadeve dobilo malo večji fond, kajti to je najlepša vstopnica za kakšno drugo državo in to predvsem mislim na Afriko in na tretje trge, kjer skozi tak projekt lahko odpremo vrata našim podjetjem tudi za druge zadeve. V vsakem primeru pa je potreba po teh gospodarskih atašejih neminovno na področju bivše Sovjetske zveze, kjer so bolj avtoritarni režimi po večini v Aziji tudi Južna Amerika. Avstralija, Oceanija, Severna Amerika je pa druga zgodba, ampak tudi, zaradi razlike oddaljenosti je potreba po teh atašejih toliko večja. Ne rečem, da jih v Evropski uniji ne potrebujemo, ampak je tam zgodba in pa način dela popolnoma drugačna. Tukaj se podjetja naša dosti bolj sama znajdejo, naša diplomacija v teh primerih pomaga samo na področju reševanja posameznih problemov. </font><br/>
<font size="4">	Še gospa Sukič, AVK. Jaz sedaj tukaj lahko povem več zadev, ampak to, kar ste povedali v 95 % ne drži. Ministrstvo v odnosu do AVK dela zakonito. Niste povedali, da je direktor agencije po odločbi sodišča imenovan nezakonito in da vse težave izvirajo iz tega. Mi se trudimo, da AVK zagotavljamo ustrezna finančna sredstva tudi kadrovska. AVK si ni zapolnil, mislim da ima sistemiziranih 31 delovnih mest, iz Zakona po kmetijstvu za nadzor korektnosti pogodb med dobavitelji dobi še dodatna delovna mesta. Ni ničesar na tem področju narejenega tako, da lahko seciram sicer vsako vašo trditev, ampak moram povedati, da te navedbe ne držijo. Če boste želeli pa lahko tudi o vsaki od teh zadev prediskutiramo. </font><br/>
<font size="4">	V tem času čakamo na odločitev Vrhovnega sodišča, ki je direktorju omogočilo, da je vložil revizijo procesa. Mi bomo odločitev sodišča spoštovali, ne moramo pa ničesar prejudicirati. Vse trditve, ko pa govorite, da je nezakonito pa brez zamere moram povedati, da ne držijo. Tudi, ko pravite, da ministrstvo odstavlja vodstvo AVK ne drži. Vse, kar smo delali smo delali po zakonu in v statutu AVK piše, da svet AVK odloča o tem kaj bo z direktorjem in ničesar drugega nismo na tem področju naredili. </font><br/>
<font size="4">	Druga zadeva je pa, potem Magna - Ali bi se še enkrat odločil? Spet ste postavili trditve nezakonitosti osnov takih in drugačnih. Pri Magni je Ministrstvo za gospodarstvo, razvoj in tehnologijo koordiniralo proces. Trditve o vodi, ki ste jih navedli - količine - ne držijo. To vam je že direktor mariborskega vodovoda pred parimi meseci povedal, da so to tendenciozne številke, ki absolutno nimajo zveze z realnostjo in takih zadev jaz ne morem komentirati. Še enkrat ponavljam, da smo pri Magni spoštovali slovensko zakonodajo, da smo koordinirali   </font><br/>
<br/>
<b><font size="4">31. TRAK: (TB) – 11:30</font></b><br/>
<br/>
<font size="4">	(nadaljevanje) ves proces in ostajam pri tem in še enkrat bi se odločil za zakonito pot, ki smo jo spoštovali pri sami Magni. Za Magno lahko rečem tudi, da smo se za vse kmete dobili pač nadomestna zemljišča, da so kmetje dobili zemljo, plačano po primerni ceni in da, pač sem vesel, da so se predstavniki Magne odločili in že zaprosili za okoljevarstveno soglasje za drugo fazo. Na konec koncev bomo tam imeli 3 tisoč sedem sto zaposlitev in zaradi teh 3 tisoč sedem sto zaposlitev, zaradi tega, ker bo to podjetje davke plačevalo v Sloveniji, verjamem da, sem se odločil takrat zato, da sem to pogodbo podpisal, ki je zakonita in če bi imel priložnost v takih pogojih podpisat še enkrat to pogodbo, bi jo tudi.</font><br/>
<br/>
<b><font size="4">PREDSEDNIK GREGOR PERIČ</font></b><font size="4">: Hvala lepa za odgovore. Gospa Sukič ima repliko, izvolite.</font><br/>
<br/>
<b><font size="4">NATAŠA SUKIČ (PS LEVICA):</font></b><font size="4"> Ja, moram replicirati spoštovani kandidat za ministra namreč. Zakon o preprečevanju omejevanja konkurence ZPOmK-1, jasno in nedvoumno piše, da AVK mora biti neodvisna in samostojna ustanova. Da mora torej biti neposredni proračunski porabnik in da mora poročati direktno Državnem zboru in nikakor ne more biti podrejena vašemu ministrstvu, na način, kot sem ga opisala, tako da je to, da je ta ustanova izgubila avtonomnost nezakonito in zato apeliram na bodočo koalicijo in vlado, da to popravi. In tukaj se ne moremo sprenevedati, da je vse zakonito, ker ni. Mislim, potem pa je treba spremeniti zakon, nekaj bo treba narediti. V zakonu tako piše in zato sem na ta problem opozorila. Vseh ozadij, kaj se s tem direktorjem dogaja ne poznam, poznam pa samo ta dejstva, ki sem jih nanizala in ta dejstva držijo in so povsem resnična.</font><br/>
<font size="4">Drugič, kar se tiče tega, da sem omenila Magno v kontekstu okoljevarstvene problematike, ja, vi zagovarjate delovna mesta, jaz opozarjam, da projekti, kjer se tako zlahka sto hektarjev prvovrstne kmetijske zemlje da v ta namen in ali bomo na ta način izgubljali torej pridelovalno zemljo, na kateri se pravzaprav prideluje naša prehrana, kar tako zlahka še enkrat in še dvakrat in še desetkrat, mislim, da niso trajnostni, niti vzdržni. Pravilna bi bila odločitev, da se na degradiranih območjih, recimo lahko postavljajo take zadeve, ne pa, da se za to uničuje prvovrstna kmetijska zemlja.</font><br/>
<font size="4">Mislim, da to ni upravičeno, zato sem vas vprašala, ali bi kot minister ponovno, brez premisleka, brez ozira na te dejavnike stal za takšnim projektom. Mislim, da je to kar pogubna logika za neko perspektivo Slovenije, če bi tako zlahka multinacionalkam dajali v roke prvovrstna kmetijska zemljišča in pa, seveda, izgubljali dragocene vodne vire. Gre za pitno vodo, morda številke niso natančne, jaz sem to dobila iz medijev, so pa vsekakor enormno visoke količine in gre za pitno vodo, ki jo seveda porablja neka lakirnica tam. V redu, to je to, niste mi pa odgovorili glede civilnega dialoga. Kako si predstavljate res strukturiran in civilni dialog na način, ki ne bo slepomišil, kako ste se pogovarjali z relevantnimi nevladnimi organizacijami za neko področje, ampak ki bo dejansko bil izpeljan na način, kot se mora izpeljati v takem primeru. Hvala lepa.</font><br/>
<br/>
<b><font size="4">PREDSEDNIK GREGOR PERIČ:</font></b><font size="4"> Hvala lepa. Želite? OK, izvolite.</font><br/>
<br/>
<b><font size="4">ZDRAVKO POČIVALŠEK:</font></b><font size="4"> Ja, pozabil sem na tretjo zadevo. Tukaj se absolutno strinjam in sicer, mislim, da smo relevantno vodili ta postopek, brez tega, da se z vso zainteresirano civilno družbo pride do dogovora, ni možno pripeljati nobenega postopka do konca. V navedenem primeru je bilo ogromno interesentov za ta postopek.</font><br/>
<br/>
<b><font size="4">32. TRAK: (VP) – 11:35</font></b><br/>
<br/>
<font size="4">	(nadaljevanje) Ministrstvo za okolje in prostor, ki je vodilo ta postopek, je pripeljalo postopek do konca v dialogu z vsemi, ki so tam. Jaz vam ne znam našteti, s kom vse je bil ta dialog voden, ker tega nismo počeli mi na gospodarskem ministrstvu, ampak so bili pri tem procesu pozvani vsi, ki so bili za to zainteresirani, in tudi z vsemi je na koncu koncev bil dosežen dogovor. Arso je okoljevarstveno soglasje izdal septembra 2017 in je že pravnomočno. Se pravi, nič se ni moglo zgoditi, ne da bi se dialog zaključil. Pa še enkrat – z vami se strinjam na vseh področjih, absolutno, ali je to privatna investicija ali investicija s sodelovanjem države je to iniciativo potrebno  spoštovati in vse deležnike iz civilne iniciative na nek način tudi upoštevati.</font><br/>
<font size="4">	Še to moram povedati – v čisto konkretnem primeru, je Magna, vsaj z moje strani gledano, pokazala zelo odgovoren odnos do vseh deležnikov s strani civilne iniciative, opravila z njimi tudi sama diskusijo, na koncu koncev smo formirali skupino iz uglednih ljudi iz mesta Maribor, iz civilne iniciative in predstavnikov Magne, ki spremlja realizacijo vsega tega, kar se na tem področju počne.</font><br/>
<br/>
<font size="4">	</font><b><font size="4">PREDSEDNIK GREGOR PERIČ:</font></b><font size="4"> Hvala lepa.</font><br/>
<font size="4">	Glede na to, da je ura že 11:30 in da seje do dvanajstih glede na število razpravljavcev ne bomo zaključili, najprej informacija, da bomo, ko bomo sejo prekinili, nadaljevali šele ob 20. uri. Zdaj pa bi dal besedo trem kolegicam poslancem oziroma poslanki, in sicer najprej gospodu Francu Kramarju, sledi gospod Aleksander Reberšek in potem še gospa Suzana Lep Šimenko. </font><br/>
<font size="4">Tako da, gospod Kramar, izvolite besedo za vprašanja kandidatu.</font><br/>
<br/>
<b><font size="4">FRANC KRAMAR (SP SAB):</font></b><font size="4"> Predsednik, hvala lepa.</font><br/>
<font size="4">	Tudi moj pozdrav vsem poslankam in poslancem, kandidatu za ministra gospodu Počivalšku.</font><br/>
<font size="4">	Turizem v Sloveniji predstavlja po moji oceni eno bolj pomembnih gospodarskih panog in dejstvo, da je izkupiček iz turizma v zadnjih letih narastel, bom rekel, zelo strmo, da je iz leta v leto boljši obisk vseh turističnih krajev. Sam prihajam iz območja Julijskih Alp, iz območja Bohinja. Vsi se moramo zavedati, da je še kako pomembno, da so izgledi teh turističnih destinacij na nivoju in da je ponudba kvalitetna in pa pri nas lahko rečem tudi lokalna. Seveda je pa rak rana prvič - infrastruktura, drugič – na to pa še posebej opozarjam in sprašujem gospoda kandidata – so hoteli. </font><br/>
<font size="4">Bohinjski hoteli v zadnjih letih propadajo. Žal so to slaba slika turistične destinacije. Vemo, da je lastnik bohinjskih hotelov Zmago Pačnik. Na začetku ste, gospod Počivalšek, omenili gospoda Zemljariča, enega izmed botrov nakupa bohinjskih hotelov leta 2002. Res je, da je privatno lastništvo, vendar v lanskem letu je vaše ministrstvo odkupilo blejske hotele od slabe banke DUTB in za njih odštelo 70 milijonov, kar se mi zdi pametno in smiselno. Jaz sem se potem oglasil pri vas takrat na razgovoru in sva imela razgovor o tem, ali je kakršna opcija, možnost za to, da se odkupijo tudi bohinjski hoteli. Pa sedaj je v tem času med najinim pogovorom in danes prišlo do spremembe dveh hotelov. Dva hotela je kupila Nadškofija Ljubljana in upanje ostaja večje, da se bosta obnovila. Dejstvo je, da je pa Zlatorog na najbolj eminentni točki v propadanju, in je vedno več razprav tudi med turisti, kako lahko nekdo dopušča tako razvalino na tako eminentnem prostoru. Moram reči, da tu navezujem tudi moje vprašanje, </font><br/>
<br/>
<b><font size="4">33. TRAK: (SB) – 11.40</font></b><br/>
<br/>
<font size="4">	(nadaljevanje) ali je po vaši oceni kakšna opcija, da država pomaga pri teh problemih. Konec kocev so to hoteli, ki ležijo v Triglavskem narodnem parku, ki je v upravljanju države in tukaj bi človek pričakoval, da je odnos države do tega območja veliko boljši kot je, ampak vseeno mislim, da bi se našla lahko rešitev zato vas sprašujem: Ali je kakšna opcija, da bi v prihodnosti prišlo do premika na tem področju? </font><br/>
<font size="4">	Drugo vprašanje se nanaša na slovensko turistično STO organizacijo. Moram reči, da sem nad delom STO precej razočaran glede na to, da sem omenil, da je turizem gospodarska panoga in da je Slovenija sama po sebi že ena boljših destinacij in da je dolžna slovenska turistična organizacija promovirati vse kraje v Sloveniji enakovredno. V zadnjem obdobju se to ni dogajalo, v ospredju so prihajali samo trije kraji, to je na prvem mestu seveda Ljubljana, potem Bled in Portorož, mogoče še nekaj zdraviliškega turizma, ostale turistične destinacije Bovec, Kranjska Gora, Pohorje in še marsikdo so ostali v ozadju, tako da apeliram na vas gospod minister in verjamem v vas, da boste na tem področju naredili premik predvsem zaradi dejstva, da je z novim Zakonom o pospeševanju turizma bila uvedena nova taksa, to je promocijska taksa, ki jo pobirajo sicer občine, odvajati jo morajo za delovanje slovenske turistične organizacije. Upam, da ta sredstva ne bodo za to, da se poveča število birokratov na tej slovenski turistični organizaciji, ampak da bodo ta sredstva namenjena vsebinam in da se bodo še enkrat poudarjam promocije razširile na celotno Slovenijo ne pa samo tri imenovane kraje. Zato vas prosim, da mi niti na to ne odgovorite, ampak da to povzamete in da v prihodnosti skušamo najti rešitev. Mislim, da je tukaj problematičen tudi dialog, da je treba s strani Slovenske turistične organizacije vzpostaviti boljši dialog z vsemi turističnimi destinacijami in na temu področju poiskati vsebine, ki bodo koristile Sloveniji.  Hvala za vaše odgovore.</font><br/>
<br/>
<b><font size="4">	PREDSEDNIK GREGOR PERIČ:</font></b><font size="4"> Hvala lepa, gospod Kramar. Besedo ima gospod Aleksander Reberšek. Izvolite.</font><br/>
<br/>
<b><font size="4">	ALEKSANDER REBERŠEK (PS NSi):</font></b><font size="4"> Hvala lepa za besedo. Spoštovani minister in kandidat za ministra!</font><br/>
<font size="4">	Moje prvo vprašanje je zelo preprosto. Zanima me kaj konkretno ste v sodelovanju z drugimi resorji naredili, da bi preprečili, da nekdo postane lastnik oziroma direktor podjetja, ga spravi na kant, s tem spravi ob delo zaposlene in ob kruh številne družine, na zadnje pa ustanovi novo podjetje, za svoja dejanja pa ne odgovarja. V Novi Sloveniji smo mnenja, da država ni postavljena, da bi upravljala banke in podjetja, država mora skrbeti za poslovno okolje in za ukrepe s katerimi bo pripomogla k gospodarski rasti ter tudi zato, da bo zaposlenost čim višja. </font><br/>
<font size="4">	Kakšen je torej vaš pogled na malo gospodarstvo, predvsem tukaj mislim samostojne podjetnike, kako boste izboljšali njihov položaj in jim olajšali njihovo poslovanje, ali se boste lotili obsežnejše razbremenitve birokratskih ovir? Tudi to me zanima. </font><br/>
<font size="4">	Finančni učinki koalicijskega sporazuma naj bi bili težki okoli 2 milijardi evrov. Menite, da bo slovensko gospodarstvo lahko nosilo to težo financiranja takega povečanja proračunskih izdatkov? </font><br/>
<font size="4">	Kdaj bodo za razbremenitev prišli na vrsto slovenski podjetniki? Se boste kot gospodarski minister zavzemali za to? </font><br/>
<font size="4">	Kakšno usodo čaka Mercator ob prestrukturiranju Agrokor? Pričakujete negativne učinke na zaposlene in dobavitelje? </font><br/>
<font size="4">	In mi dovolite še eno lokalno vprašanje. Prihajam iz Savinjske doline. Kakšen je vaš pogled na izgradnjo žage na Gomilskem? </font><br/>
<font size="4">	Hvala.</font><br/>
<br/>
<b><font size="4">	PREDSEDNIK GREGOR PERIČ:</font></b><font size="4"> Hvala lepa, gospod Reberšek.</font><br/>
<font size="4">	Gospa Suzana Lep Šimenko, izvolite.</font><br/>
<br/>
<b><font size="4">	SUZANA LEP ŠIMENKO (PS SDS):</font></b><font size="4"> Najlepša hvala za besedo. Prav lepo pozdravljeni tudi v mojem imenu. </font><br/>
<font size="4">	Jaz bom uvodoma rekla, da je imel dosedanji minister in tudi kandidat za ministra v novem mandatu kar dobro predstavitev. Ve se, da področje pozna za razliko od številnih drugih kandidatov za ministre, ki jih tukaj na hearingih poslušamo in tisto kar cenim je tudi to, da je bil tudi prav tako za razliko od marsikaterega drugega izvoljen v Državni zbor, kar pomeni, da ima nenazadnje tudi vsaj v ozadju podporo določenega števila volivcev. </font><br/>
<br/>
<b><font size="4">34. TRAK: (SB) – 11.45</font></b><br/>
<br/>
<font size="4">	(nadaljevanje) Zdaj, tisto kar me morda nekoliko skrbi, je pa to, da dejansko vidim razhajanja med tem kar je bilo danes tukaj povedanega in s samo koalicijsko pogodbo, ki ste jo dejansko tudi partnerji podpisali. In zato me v prvi vrsti zanima ali ste vi tisti, ki ste pripravljali ta gospodarski program v sami koalicijski pogodbi, in zdaj bom nekako zelo strnjeno glede na to, da nas že čas preganja, šla skozi posamezne postavke v tej koalicijski pogodbi. Konkretno v vaši predstavitvi ni bilo posebej izpostavljeno gradbeništvo, v koalicijski pogodbi je, in sicer piše, da boste okrepili gradbeništvo in nenazadnje tukaj se omenja tudi nek nov direktorat, direktorat za področje gradbeništva, pa me zanima ali to drži in če nameravate ta direktorat tudi organizirati.</font><br/>
<font size="4">	Potem me zelo konkretno zanima, bilo je rečeno nekaj o razbremenitvi plač, na eni strani imamo v koalicijski pogodbi precej konkretne postavke, ki bodo dejansko obremenile naše podjetnike. Zanima pa me koliko konkretno, katere dohodninske razrede, v kakšni smeri bo šla ta razbremenitev plač za dohodnino. Sicer tu piše, da bo pripravljena na osnovi strokovne analize, ampak jaz na nek način pričakujem, da ste to verjetno že naredili in da stvari v redu poznate. Glede minimalne plače, bilo je že rečeno kar nekaj zadev, pa vseeno me zanima v koalicijski pogodbi zelo konkretno piše v prihodnjih dveh letih bo dvig minimalne plače v dinamiki 4,5% vsako leto. To pomeni že v letu 2019 se bo to izpeljalo. Vaš odgovor je lahko kratek, samo da ali ne. </font><br/>
<font size="4">	Zanima me prav tako, omenjen je bil izobraževalni sistem, ki mora biti na nek način v Sozvočju z gospodarstvom, tukaj se strinjamo, me pa zanima kakšno je vaše mnenje, ne vem, v osnovi je zelo pomembno, da mi na nek način podjetništvo postavimo kot vrednoto in da začnemo z dvigom te podjetniške kulture že v osnovni šoli ali morda že tudi v vrtcu, torej skozi celoten izobraževalni sistem. V tej smeri nekih posebnih aktivnosti v koalicijski pogodbi ni zapisano in me zanima kakšno je vaše mnenje glede tega, konkretno glede dviga podjetniške pobude skozi celoten proces izobraževalnega sistema v Sloveniji. </font><br/>
<font size="4">	Omenjena je bila krepitev internacionalizacije poslovanja podjetja. S tem se seveda absolutno tudi strinjam. Zdaj kot ciljne trge ste nekako navedli celotno Azijo in pa Afriko, tukaj v koalicijski pogodbi imate zgolj jugovzhodno Azijo. Kaj to pomeni? Ker države, ki ste jih izpostavili, so pa Kitajska, Indija, ki pa nekako ne spadajo v jugovzhodno Azijo. Komu zdaj verjeti temu kar piše v koalicijski pogodbi ali to kar ste vi izpostavili? </font><br/>
<font size="4">	In turizem. Mene zelo veseli, da smo v preteklih letih bili deležni takšne rasti turizma v Sloveniji, kar močno podpiramo in si želimo, da raste tudi v prihodnje, namreč še vedno imamo neizkoriščene potenciale, še vedno imamo številne proste kapacitete v Sloveniji. Enega, po moji oceni enega izmed ključnih izzivov ste že rekli to je na področju kadrov, izobraževanje kadrov, plač, pridobivanje ustreznega kadra za področje turizem. Drugo kar pa me morda tudi skrbi so pa nenazadnje same letalske povezave s Slovenijo. Namreč tukaj smo zelo šibki in zelo, zelo močno vpliva na razvoj samega turizma v Sloveniji. Zanima me tudi po vaši oceni oziroma saj na nek način te stvari počnete, kateri so ciljni trgi, kje bomo mi turizem, na katerih trgih bomo mi turizem promovirali, katerih turistov si v Sloveniji največ želimo, od tega je seveda odvisno vse v ozadju v katero smer bo šlo. In pa nenazadnje tudi mene žalosti, da so vsaj po nekem občutku in to kar lahko zasledimo, da se še zmeraj favorizirajo določene destinacije, vemo, da prihajam iz haloškega območja in Haloze kot destinacija tako rekoč niso omejene, so zanemarjene vsepovsod in mislim, da imajo velik potencial in nenazadnje številni deležniki iz lokalnega okolja so se v zadnjem obdobju zelo angažirali in se angažirajo tudi danes tako da bi pričakovala malo več podpore tudi tukaj. Kot drugo me zanima, uvedel se bo davek na nepremičnine, to se tiče tudi gospodarstva na to temo ni bilo rečeno nič, to podpirate </font><br/>
<br/>
<b><font size="4">35. TRAK: (SB) – 11.50</font></b><br/>
<br/>
<font size="4">	(nadaljevanje) ali oziroma v kakšni obliki nameravate tiste, ki ustvarjajo in dejansko omogočajo, da lahko v Sloveniji normalno živimo in da imamo socialno državo ali se boste zavzeli, da bodo na nek način iz tega izvzeti. </font><br/>
<font size="4">	In še ena zadeva, omenili ste glede davka na dobiček, kakšno je vaše mnenje, in spodnje meje 5%. Zanima me pa še kaj menite o tem kar je tudi v koalicijski pogodbi zapisano, in sicer osebne prihodke iz kapitala in rent bomo vključili v osnovno za odmero dohodnine. Na to temo ni bilo rečenega kaj dosti, pomeni pa ogromno in to je tudi mislim, da eden izmed temeljnih razlogov zakaj so podjetniki tako na nek način skočili v zrak in tudi upravičeno namreč to dejansko pomeni, da bodo v kolikor si bodo izplačali dobičke, pa ne gre tu  zgolj za velika podjetja, gre za številne manjše podjetnike, ki so si ustvarili z velikim žrtvovanjem in prizadevanjem določeno premoženje, na koncu bodo pa obdavčeni tako, da dejansko se bo verjetno marsikdo vprašal ali v Sloveniji ostati in ali dejansko sploh se podjetništva iti. </font><br/>
<font size="4">	V koalicijski je tudi zelo izpostavljeno široko pasovno internet omrežje, 5G, imeli bomo internet ultra visokih hitrosti. Do kdaj bi to naj bilo? Na drugi strani pa vemo, da imamo številne bele lise, na območju iz katerega prihajam jih je ogromno, obljubljeno nam je bilo, da bomo tudi območje Haloz imeli pokrit v celoti, ampak žal še zmeraj ni, tukaj pa že govorimo o nekem internetu s hitrostjo 5G, tako da me zanima kaj lahko tukaj pričakujemo. </font><br/>
<font size="4">	Glede samega regionalnega razvoja bi pa želela zgolj eno vprašanje, in sicer minister za razvoj strateške projekte in kohezijo je omenil v svoji predstavitvi, da lahko se za enakomerni regionalni razvoj naredi največ v kolikor se to področje prenese pod njegov resor. Vemo, da to spada pod Ministrstvo za gospodarstvo in me zanima kakšno je vaše mnenje okoli tega, ali se namerava področje regionalnega razvoja prenesti in tudi konkretno kako je z SDH, bo prišel pod resor Ministrstva za gospodarstvo. Konkreten odgovor da ali ne. </font><br/>
<font size="4">	Kar se pa tiče prizadevanja Vlade za obmejna problemska območja to seveda zelo podpiram. Želim si, da bi bilo tudi v novem mandatu narejeno čim več na teh območjih, dejansko si nek razvoj in tudi dodatne spodbude resnično zaslužijo. Veliko je teh območij niso zgolj Haloze ene izmed teh, imeli smo se na to temo v preteklem mandatu in jaz upam na neki pozitivni razplet in dobro sodelovanje tudi v prihodnosti. </font><br/>
<font size="4">	Želim vam vse dobro, verjamem, da boste na koncu potrjeni, bi pa vseeno želela odgovore na ta vprašanja. Hvala lepa.</font><br/>
<br/>
<b><font size="4">	PREDSEDNIK GREGOR PERIČ:</font></b><font size="4"> Hvala lepa, gospa Lep Šimenko. Imam dobro novico, in sicer ker seje ne bomo zaključili do 12. ure bomo nadaljevali ob 18. in ne ob 20. kot je bilo prvotno sporočeno, in sicer po trenutnih informacijah na Tomšičevi, torej v veliki dvorani na Tomšičevi. Dajem pa besedo kandidatu za ministra, da izkoristimo. …/Oglašanje iz klopi/… Izvolite.</font><br/>
<br/>
<b><font size="4">	ROBERT POLNAR:</font></b><font size="4"> … za finance predlagam, da tu zdaj sejo prekinemo, ker ob 12 začnemo z Odborom za finance, da se tudi dvorana lahko pripravi prej in da lahko normalno po planu delamo naprej. Prosim.</font><br/>
<br/>
<br/>
<b><font size="4">	PREDSEDNIK GREGOR PERIČ:</font></b><font size="4"> Prekinjamo to sejo in nadaljujemo ob 18. uri v veliki dvorani na Tomšičevi. O samem nadaljevanju pa boste obveščeni s sklicem. Hvala lepa vsem za enkrat.</font><br/>
<br/>
<font size="4">	</font><b><font size="4">(SEJA JE BILA PREKINJENA 6. SEPTEMBRA 2018 OB 11.55.)</font></b>
</root>