<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">56. seja</font></b><br/>
<br/>
<b><font size="4"> in</font></b><br/>
<br/>
<b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZUNANJO POLITIKO</font></b><br/>
<b><font size="4">43. seja</font></b><br/>
<br/>
<b><font size="4">(11. oktober 2019)</font></b></p></div><br/>
<b><font size="4">Sejo so vodili predsednika Igor Peček in Matjaž Nemec ter podpredsednik mag. Andrej Šircelj.</font></b><br/>
<b><font size="4">Seja se je pričela ob 8.35.</font></b><br/>
<br/>
<b><font size="4">1. TRAK: (TB)</font></b><br/>
<br/>
<font size="4">	</font><b><font size="4">PODPREDSEDNIK MAG. ANDREJ ŠIRCELJ:</font></b><font size="4"> Spoštovane kolegice, spoštovani kolegi, spoštovani predstavniki Vlade, ostali gostje, pričenjam 43. sejo Odbora za zunanjo politiko in vas na začetku obveščam, da so odsotni in se seje ne morejo udeležiti naslednji poslanci oziroma poslanke: gospod Matej Tonin, gospod Ferenc Horváth in gospod Zmago Jelinčič Plemeniti so odsotni in za njih velja opravičilo. Hkrati vas želim obvestiti, da mag. Branislav Rajić nadomešča poslanca Gregorja Židana, obratno, se opravičujem – Gregor Židan nadomešča Branislava Rajića, se opravičujem, gospod Jože Lenart nadomešča gospoda Nika Prebila, gospod Igor Peček nadomešča gospoda Aljaža Kovačiča, gospa Nataša Sukič nadomešča gospoda Primoža Siterja, dr. Franc Trček nadomešča dr. Mateja Vatovca.</font><br/>
<font size="4">Obveščam vas tudi hkrati, da so na seji povabljeni predstavniki Urada predsednika Republike Slovenije, Kabineta predsednika Vlade ter predstavniki Vlade. Dne 8. oktobra smo prejeli opravičilo predsednika Vlade in državnega sekretarja za evropske zadeve v Kabinetu predsednika Vlade.</font><br/>
<font size="4">Prehajam na določitev dnevnega reda seje Odbora za zunanjo politiko. S sklicem seje ste prejeli dnevni red seje odbora. V poslovniškem roku nisem prejel predlogov za njegovo spremembo, zato je dnevni red določen takšen, kot ste ga prejeli s sklicem. Še želim vas dodatno obvestiti, da gospod Gregor Perič nadomešča gospo Moniko Gregorčič.</font><br/>
<font size="4">Kolega Peček, izvolite, beseda je vaša.</font><br/>
<br/>
<b><font size="4">PREDSEDNIK IGOR PEČEK:</font></b><font size="4"> Hvala lepa.</font><br/>
<font size="4">Spoštovane kolegice, spoštovani kolegi, spoštovani gostje, začenjam 56. sejo Odbora za zadeve Evropske unije.</font><br/>
<font size="4">	</font><br/>
<font size="4">Obveščam vas, da sem prejel eno opravičilo in sicer o odsotnosti - zaradi službenih obveznosti na seji ne bo sodeloval gospod Zmago Jelinčič Plemeniti. Hkrati pa vas obveščam tudi, da sem prejel pooblastilo gospe Nine Maurovič, ki na seji odbora nadomešča gospoda Nika Prebila.</font><br/>
<font size="4">Obveščam vas, da so na sejo povabljeni poslanci Evropskega parlamenta Republike Slovenije, Kabinet predsednika Vlade ter predstavniki Vlade in Državnega sveta. Vse navzoče še enkrat prav lepo pozdravljam.</font><br/>
<font size="4">Prehajam na določitev dnevnega reda seje odbora. S sklicem seje ste prejeli dnevni red seje odbora. Ker v poslovniškem roku nisem prejel predlogov za njegovo spremembo, je določen takšen dnevni red seje, kot ste ga prejeli s sklicem.</font><br/>
<font size="4">Spoštovani kolegice in kolegi, če se strinjate, bi 5. in 6. točko dnevnega reda obravnavali skupaj, tako da bi predstavitev in razpravo o predlogih proračunov Republike Slovenije za leti 2020 in 2021, opravili skupaj. Ali kdo temu nasprotuje? (Ne.) Ne, hvala.</font><br/>
<br/>
<font size="4">Tako prehajamo na </font><b><font size="4">1. TOČKO DNEVNEGA REDA – ZASEDANJE SVETA EVROPSKE UNIJE ZA SPLOŠNE ZADEVE, LUKSEMBURG, 15. 10. 2019.</font></b><font size="4"> Gradivo k tej točki smo prejeli od Vlade, dne 10. 10. 2019, na podlagi 8. člena Zakona o sodelovanju med Državnim zborom in Vlado, v zadevah Evropske unije.</font><br/>
<font size="4">Prosim gospoda Dobrana Božiča, državnega sekretarja na Ministrstvu za zunanje zadeve, da nam predstavi izhodišča.</font><br/>
<font size="4">Gospod Božič, imate besedo.</font><br/>
<br/>
<b><font size="4">2. TRAK: (SB) – 8.40</font></b><br/>
<br/>
<b><font size="4">	MAG. DOBRAN BOŽIČ:</font></b><font size="4"> Najlepša hvala, spoštovana gospoda predsedujoča, spoštovane gospe poslanke in gospodje poslanci! Dovolite mi, da predstavim izhodišča za udeležbo slovenske delegacije na rednem zasedanju sveta za splošne zadeve, ki bo 15 oktobra 2019 v Luksemburgu. Sveta se bo udeležil minister dr. Cerar. Svet se bo v torek v razpravi osredotočil na širitev in na priprave na Evropski svet, ki bo tudi zasedal naslednji teden. Širitev in stabilizacijsko pridružitveni proces Albanija in Republika Severna Makedonija. Na zasedanju bodo člani sveta za splošne zadeve izmenjali mnenja o širitvi in o stabilizacijsko pridružitvenem procesu. Predvideno je, da bodo sprejeli sklepe v zvezi s priporočili Evropske komisije o začetku pristopnih pogajanj z Albanijo in Severno Makedonijo. Slovenija pri usklajevanju širitvenih sklepov podpira začetek pristopnih pogajanj z omenjenima državama.</font><br/>
<font size="4">V razpravi ne želimo obravnave obeh držav v svežnju, saj mora napredek na poti v Evropsko unijo temeljiti na individualnem izpolnjevanju kriterijev. V skladu z junijskim sklepi je potrebno odločitev sprejeti oktobra. Slovenija ocenjuje, da sta obe državi izpolnili zahtevane pogoje. Sklepi za obe državi morajo biti zelo nedvoumni in jasni glede naslednjih korakov pri odpiranju pogajanj za polnopravno članstvo. To vključuje oblikovanje pogajalskega okvirja, določitev datumov medvladnih konferenc, predvidoma do konca leta in pričetek pregledov usklajenosti zakonodaje. Odločitev v začetku pogajanj z Albanijo in Severno Makedonijo ni pomembna ne z vidika ohranjanja kredibilnosti Evropske unije. V primeru pozitivne odločitve glede odprtja pogajanj z obema državama pa bo imelo vpliv na nadaljnje reformne procese in na celotno regijo.</font><br/>
<font size="4">Bistveno bi prispevala k ohranjanju pomena in vloge Evropske unije v regiji, ter pripomoglo h  krepitvi odpornosti držav Zahodnega Balkana na negativne vplive nekaterih tretjih akterjev v regiji. Priprave na zasedanje Evropskega svet 17. in 18. oktobra 2019. Svet za splošne zadeve bo naslednji teden obravnaval osnutek sklepov za oktobrsko zasedanje Evropskega sveta. Voditelji držav članic Evropske unije bodo takrat izmenjali mnenja o večletnem finančnem okvirju za obdobje 2020-2021, 2020-2027 s poudarkom na njegovem obsegu, strukturi in razmerju med posameznimi politikami, pogojenosti ter v novih lastnih virih. Razpravljali bodo tudi o novem institucionalnem ciklu in o klimatskih spremembah. Načrtovana je tudi potrditev sklepov sveta glede širitve in razprava o aktualnih zunanjepolitičnih vprašanjih.</font><br/>
<font size="4">Več o vsebinskih poudarkih in o stališčih Slovenije sledi, če se strinjate v okviru predstavitev izhodišč z udeležbo predsednika Vlade, gospoda Marjana Šarca na zasedanju Evropskega sveta 17. in 18. oktobra v Bruslju. Nadaljnje ukrepanje po zasedanju evropskega sveta. Svet se bo v nadaljevanju seznanil z uresničevanjem do sedaj sprejetih sklepov Evropskega sveta. Razprava ni predvidena.</font><br/>
<font size="4">Hvala lepa za vašo pozornost.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Hvala lepa tudi vam, gospod Božič. </font><br/>
<font size="4">	Zdaj pa odpiram razpravo. Kot prvi se je k besedi prijavil dr. Franc Trček.</font><br/>
<font size="4">Izvolite.</font><br/>
<br/>
<font size="4">	</font><b><font size="4">DR. FRANC TRČEK (PS Levica):</font></b><font size="4"> Hvala. Dobro jutro vsem skupaj.</font><br/>
<font size="4">	Preden začnem vsebinsko, če ni možno zagotoviti sklepčnosti s strani koalicije ob pol 9, dajmo začenjati ob 9., ker eni ne stanujemo ravno za vogalom parlamenta ali tako oddaljeno kot odsotni gospod Plemeniti. Verjetno bi bilo smiselno obe točki skupaj obravnavati, ampak okej jih ne, verjetno pri drugi točki več vsebinske razprave.</font><br/>
<font size="4">Glede procesa približevanja Albanija Severna Makedonija. Pred kratkim skupaj s Srbijo v Novem Sadu neka napoved mini balkanske EU, če se tako izrazim, neka odprto carinska cona ali kakorkoli to že imenujemo, kakšna so naša stališča do tega. Zdaj, če gremo konkretno gledati novejšo zgodovino obeh omenjenih držav oligarhične strukture, preplet političnih elit s kriminalnimi združbami, problematika pravne države. Vemo kaj je odfrčal v naše sosedstvu neki bivši lik, ki je sooblikoval Severno Makedonijo zadnjih 20 let in kakšna članica Nata tudi s podobno zgodbo, ki tukaj ni omenjena tudi v procesu približevanja danes ravno nisem slišal te pravne države. </font><br/>
<br/>
<b><font size="4">3. TRAK: (TB) – 8.45</font></b><br/>
<br/>
<font size="4">	(nadaljevanje) Eno je geopolitični pozicioniranje, drugo je na pol mižanje, nekako v razmislek, odgovor v tej luči in seveda vprašanje slovenskih »twinningov« in podobnih oblik sodelovanja v procesih približevanja, ker se zdi, da smo tukaj, saj se nekaj dela, ampak lahko bi bili še dosti boljši tudi na nek način, če hočete, mehke diplomacije, kar neke večje sosede dosti bolj uspešno počnejo.</font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, dr. Trček.</font><br/>
<font size="4">	Besedo dajem gospodu Jožetu Hrovatu – Horvatu - se opravičujem.</font><br/>
<br/>
<font size="4">	</font><b><font size="4">JOŽEF HORVAT (PS NSi):</font></b><font size="4"> Hvala lepa, gospod predsednik. Spoštovani kolegice in kolegi, gospod državni sekretar, predstavniki Vlade, lep pozdrav.</font><br/>
<font size="4">	Glede širitvenega procesa bom razpravljal in bom čisto kratek. Mi, v Novi Sloveniji, razumemo širitveni proces Evropske unije kot najmočnejše politično orodje Evropske unije. Podpiram, predvsem se bom fokusiral na Severno Makedonijo in želim, da ji uspe. Seveda, ne bo že kar jutri postala članica, težko je danes govoriti o letnici vstopa… Ko poslušam tiste kompetentne ljudi, ki poznajo razmere v Makedoniji, ki so pogosto tam, ki delujejo, več ali manj, na poslovnem področju in ugotavljajo da, če primerjamo stopnjo razvitosti Slovenije, recimo, kot že 15 let članice Evropske unije in Severne Makedonije, da je tu razlika v razvitosti, merjeno v letih, vsaj 40 let, ampak, kljub vsemu, potrebno je dati državi, predvsem pa ljudem, možnost, predvsem mladim generacijam in ko pa se bo dejansko začel postopek pristopnih pogajanj, to se pravi, sama pogajanja, potem mora Slovenija tukaj trdno vztrajati na stališču, da naše vrednote, vrednote Evropske unije, niso predmet pogajanj.</font><br/>
<font size="4">Samo to, hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, gospod Horvat.</font><br/>
<font size="4">Besedo ima gospod Gregor Perič.</font><br/>
<font size="4">Izvolite.</font><br/>
<br/>
<b><font size="4">GREGOR PERIČ (PS SMC):</font></b><font size="4"> Ja, lep pozdrav vsem, dobro jutro.</font><br/>
<font size="4">Bom čisto kratek in sicer, že v preteklem obdobju vidimo, da je Slovenija kar intenzivno prisotna na tem območju, kar je iz našega geopolitičnega, strateškega in še kakšnega vidika edino pravilno, navsezadnje tudi nekoliko boljše poznamo to območje, kot katera druga država članica Evropske unije ali pa kakšne druge integracije in se bolje zavedamo problemov, ki lahko nastanejo oziroma, ki tudi so prisotni na tem območju.</font><br/>
<font size="4">Navsezadnje tudi, v zadnjih letih so bili najvišji predstavniki slovenske Vlade, pogosto, tudi v Severni Makedoniji, če sem prav videl, ravnokar potekal en sestanek na najvišjem vladnem nivoju, kar je pozitivno. Slovenija je tudi podprla Severno Makedonijo v integriranju v Zvezo Nato in mislim, da mora bit vsem nam oziroma vsem članicam Evropske unije v interesu, da ta proces integracije nemoteno poteka in da imajo tudi omenjeni državi, torej Albanija in Makedonija, neko jasno evropsko perspektivo in tukaj, moje vprašanje, katere so tiste države, znotraj Evropske unije, ki imajo največje zadržke v tej smeri?</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, gospod Perič.</font><br/>
<font size="4">	Besedo pa dajem državnemu sekretarju, gospodu Božiču.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. DOBRAN BOŽIČ:</font></b><font size="4"> Hvala lepa.</font><br/>
<font size="4">Torej, jasno stališče Slovenije je, da je potrebno začet z širitvenim procesom. Mislim, da govorimo in da je treba prepoznat, ne glede na pomisleke vseh nas in nekaterih, da sta obe državi naredili velike napredke, da lahko začnejo pogajanja z Evropsko unijo, ne pa da postaneta pravni članici Evropske unije. Torej, naredili sta dovolj za začetek pogajanj, ne pa še toliko, da bi bile… polnopravne članice Evropske unije in to je potrebno priznat.</font><br/>
<font size="4">Če začnem, da tudi recimo, dokazalo se je, da vstop Severne Makedonije v Zvezo Nato je prispeval, ne samo Makedoniji, ampak tudi v regiji, k stabilizaciji nekaterih varnostnih razmer in da, torej, </font><br/>
<font size="4">	</font><br/>
<b><font size="4">4. TRAK: (TB) – 8.50</font></b><br/>
<br/>
<font size="4">(nadaljevanje) vsako približevanje organizacij Evropske unije oziroma Zvezi Nato, prispeva k stabilizaciji in umiritvi razmer v regiji.</font><br/>
<font size="4">Mogoče, z dr. Trčkom, če začnem – strinjam se mogoče, da vsi »twinningi«, ki jih mogoče izvajamo, bi lahko bili boljši, vendar jaz mislim da, saj Slovenija ima pri izvajanju »twinningov« veliko uspehov in veliko kredibilnosti v regiji in kar nam priznajo vsi partnerji v regiji. Ali bi lahko bili boljši? Vedno smo lahko boljši, težimo k temu in vsak predlog, ki ga imate, bo verjetno dobrodošel.</font><br/>
<font size="4">Se strinjam z gospodom Horvatom. Torej, gre za mlade generacije, torej, vedno pozabimo lahko stare generacije, gre za mlade generacije in mlade generacije, za mlade generacije je tule večkrat poudarjeno, je edina pot in jaz vedno poudarjam, ko sem šel na referendum, nisem samo obkrožil za samostojno Slovenijo – takrat sem obkrožil, ja, za Evropsko unijo in za Zvezo Nato. Torej, v neke inštitucije, ki grejo v smer demokratizacije in stabilnih ekonomskih in varnostnih razmer in mislim, da to je tudi naša dolžnost, da tudi vsem ostalim v regiji tudi to omogočimo.</font><br/>
<font size="4">Kar se tiče, kdo je tisti, ki najbolj zadržuje oziroma, ima največ pomislekov za vstope, sta Francija in Nizozemska. Podali sta tudi skupno izjavo. Danes se bo še to obravnavalo v Evropski uniji na Coreperju in mislim, da bojo vse ostale države članice zavzele jasno stališče glede te izjave in tudi Slovenija.</font><br/>
<font size="4">Mogoče še potem kaj več na zaprti seji, ampak, toliko, mogoče, na splošno v odgovorih. Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, gospod Božič.</font><br/>
<font size="4">S tem zaključujem razpravo pri 1. točki in na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za splošne zadeve, ki bo v Luksemburgu, dne 15. 10. 2019 in jih podprl.«</font><br/>
<font size="4">Prosim, da glasujemo članice in člani Odbora za zadeve Evropske unije in sicer, z glasovalnimi napravami A, od številke 1 do 20. Glasujemo.</font><br/>
<font size="4">Kdo je za? (11 članov.) Kdo je proti? (1 član.)</font><br/>
<font size="4">Ugotavljam, da je sklep sprejet.</font><br/>
<font size="4">Tako končujem 1. točko dnevnega reda in besedo dajem podpredsedniku Odbora za zunanjo politiko, mag. Širclju.</font><br/>
<br/>
<b><font size="4">PODPREDSEDNIK MAG. ANDREJ ŠIRCELJ:</font></b><font size="4"> Hvala lepa.</font><br/>
<font size="4">Preden preberem ugotovitveni sklep, vas želim obvestiti, da gospoda Matjaža Nemca nadomešča gospod Marko Koprivc in gospoda Janeza Janšo gospa Alenka Jeraj.</font><br/>
<font size="4">In sedaj še ugotovitveni sklep: »Ugotavljam, da smo se članice in člani Odbora za zunanjo politiko seznanili z izhodišči za udeležbo delegacije Republike Slovenije, na zasedanju Sveta Evropske unije za splošne zadeve, ki bo v Luksemburgu, 15. oktobra 2019.«</font><br/>
<font size="4">S tem končujem 1. točko dnevnega reda. Sejo prekinjam za 10 minut. V nadaljevanju bo zaprta za javnost in nadaljujemo jo ob 9. uri in 5 minut.</font><br/>
<br/>
<font size="4">(Odprti del seje je bil prekinjen ob 8.54.)</font><br/>
<br/>
<b><font size="4">5. TRAK: (VI) - 10.40</font></b><br/>
<br/>
<font size="4">	(Odprti del seje se je nadaljeval ob 10.40.) </font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Spoštovane kolegice, spoštovani kolegi! Nadaljujemo sejo, ki je sedaj odprta za javnost. </font><br/>
<br/>
<font size="4">	Prehajamo na </font><b><font size="4">5. IN 6. TOČKO DNEVNEGA REDA - PREDLOG PRORAČUNA REPUBLIKE SLOVENIJE ZA LETO 2020 IN PREDLOG PRORAČUNA REPUBLIKE SLOVENIJE ZA LETO 2021. </font></b><br/>
<font size="4">	Gradivo z dne 30. 9. 2019 je objavljeno na spletnih straneh Državnega zbora. Na sejo so bili k tema dvema točkama vabljeni tudi Služba Vlade Republike Slovenije za razvoj in evropsko kohezijsko politiko, Ministrstvo za zunanje zadeve, Ministrstvo za finance, Združenje občin Slovenije in pa Skupnost občin Slovenije ter Združenje mestnih občin Slovenije.</font><br/>
<font size="4">Ker do tega trenutka nisem prejel nobenega predloga za amandma odbora prosim predstavnico Ministrstva za finance, gospo Sabino Korbar, da nam na kratko predstavi predloga obeh proračunov.</font><br/>
<font size="4">Izvolite. </font><br/>
<br/>
<b><font size="4">	SABINA KORBAR:</font></b><font size="4"> Lep pozdrav! Hvala za besedo. (Sabina Korbar, Ministrstvo za finance.) </font><br/>
<font size="4">	Na kratko bom izpostavila nekaj osnovnih podatkov iz splošnega dela predlogov proračuna za leti 2020 in 2021. Pripravo predlogov proračunov za omenjeni dve leti določa okvir za pripravo proračunov sektorja država 2020-2022, ki ga je Državni zbor potrdil aprila in je pripravljen na podlagi zakona o fiskalnem pravilu. </font><br/>
<font size="4">	Na strani prihodkov Vlada za leto 2020 načrtuje za 4,5 % več prihodkov, kot je bilo določenih z rebalansom 2019 in so tako predvideni v višini 10 milijard 800 milijonov evrov. Za leto 2021 so načrtovani prihodki še za 2,7 5 višji kot v letu 2020, in sicer v višini 11,1 milijarde evrov. Med proračunskimi prihodki so evropska sredstva načrtovana v letu 2020 v višini milijarde 71 milijonov evrov in v letu 2021 v višini 850 milijonov evrov. Največji delež prihodkov iz EU predstavljajo prejeta sredstva iz naslova kohezijske politike, in sicer okoli 63 % vseh prejetih sredstev iz naslova EU. Sledijo prejeta sredstva za izvajanje skupne kmetijske in ribiške politike. Najmanjši delež pa predstavljajo prihodki iz naslova centraliziranih EU programov. Dejanski prilivi sredstev v proračun pa so odvisni predvsem od dinamike izvajanja projektov, od pripravljenosti samih projektov in postopkov javnega naročanja, od sprotnega pripravljanja zahtevkov za povračilo in vseh drugih aktivnosti v celotnem procesu izvajanja. </font><br/>
<font size="4">	Na odhodkovni strani se za leto 2020 predvideva 10 milijard 350 milijonov odhodkov, kar je za 190 milijonov evrov več kot v rebalansu državnega proračuna za leto 2019. Za leto 2021 se obseg pravic porabe v primerjavi z letom 2020 povečuje še za dobrih 100 milijonov evrov. Z načrtovanjem razreza vseh proračunskih odhodkov se primarno zagotavlja sredstva za zakonske obveznosti. To so predvsem plače, transferji posameznikom in gospodinjstvom, transferji v pokojninsko blagajno, poravnavo že prevzetih obveznosti, za izvajanje programov in projektov skupnih evropskih politik ter za aktivnosti povezane s predsedovanjem Slovenije Svetu EU v drugi polovici leta 2021.</font><br/>
<font size="4">Na strani odhodkov, če sedaj govorimo samo o EU sredstvih, so v letu 2020 načrtovane v višini dobre milijarde evrov, v letu 2021 pa v višini 843 milijonov evrov. Tako kot na prihodkovni strani se tudi tu izkazuje podobna struktura po virih sredstev. Največ sredstev za izvajanje projektov se namenja za kohezijsko politiko, in sicer v letu 2020 v višini  671 milijonov evrov ter v letu 2021 v višini 527 milijonov evrov. Osnovo za načrtovanje projektov kohezijske politike predstavlja izvedbeni načrt operativnega programa, ki ga je pripravil organ upravljanja v sodelovanju z resornimi ministrstvi. Projekti kohezijske politike in kmetijske politike in kmetijske politike skupno tako predstavljajo več kot 90 % vseh EU odhodkov.</font><br/>
<font size="4">Če v okviru proračuna pogledamo celotno strukturo EU odhodkov še po programski klasifikaciji proračuna se v naslednjih dveh letih največ evropskih sredstev namenja za izvajanje programov in projektov kmetijske politike. Tu je potrebno poudariti, da je vsa kmetijska politika v eni proračunski politiki, med tem ko je kohezijska politika </font><br/>
<br/>
<b><font size="4">6. TRAK: (SC) - 10.45</font></b><br/>
<br/>
<b><font size="4">	</font></b><font size="4">(nadaljevanje) medtem, ko je kohezijska politika praktično razdrobljena v celotnem proračunu nato pa še sledijo programi in projekti, ki jih uvrščamo v politike in prometne infrastrukture, znanosti in informacijske družbe, varovanja okolja in okoljske infrastrukture, politiko podjetništva in konkurenčnosti v politiko trga dela ter izobraževanje in športa. Za izvajanja evropskih projektov vseh teh naštetih politik se skupno namenja dobrih 80 % EU sredstev. </font><br/>
<font size="4">	Za konec še mogoče besedica glede strukture ekonomske klasifikacije. Prevladujejo investicije, skupno v letu 2020 predstavlja ta delež 42 % celih EU odhodkov oziroma 34 % v letu 2021. V ta okvir štejemo investicijske transfere proračunskim porabnikom predvsem občinam nato sledijo prejeta sredstva za nakup in gradnjo osnovnih sredstev ter investicijski transferji pravnim in fizičnim osebam, ki niso proračunski uporabniki. Drugo večjo kategorijo pa predstavljajo subvencije privatnim podjetjem in zasebnikom s 35 % deležem v EU odhodkih v letu 2020 oziroma 42 % deležem v EU odhodkih v letu 2021. </font><br/>
<font size="4">	Za konec lahko rečemo, da dinamika evropskih projektov predvsem pa višina pravic porabe v proračunih tako sledi cilji, da bomo uspešni pri črpanju EU sredstev. </font><br/>
<font size="4">	Hvala lepa. </font><br/>
<font size="4">	</font><br/>
<font size="4">	</font><b><font size="4">PREDSEDNIK IGOR PEČEK: </font></b><font size="4">Hvala lepa, gospa Korbar.</font><br/>
<font size="4">Sedaj pa dajem besedo državni sekretarki, dr. Nevenki Ribič, v Službi Vlade za razvoj in evropsko kohezijsko politiko, da nam predstavi oba predloga proračuna in sicer v delu, ki se nanaša na delovno področje Službe Vlade Republike Slovenije za razvoj in evropsko kohezijsko politiko. </font><br/>
<font size="4">	Prosim, izvolite. </font><br/>
<br/>
<font size="4">	</font><b><font size="4">DR. NEVENKA RIBIČ: </font></b><font size="4">Hvala lepa za besedo. </font><br/>
<font size="4">	Spoštovani predsedujoči, spoštovane poslanke in poslanci!</font><br/>
<font size="4">	Danes imam naloga, da na kratko predstavim del proračuna Republike Slovenije 2020 in 2021, ki odpade na našo službo, Službo Vlade za razvoj in evropsko kohezijsko politiko. Kot veste je naša služba odgovorna za izvajanje kohezijske politike tako za cilj 1 kot tudi za cilj 2 ali kot mu pravimo evropsko teritorialno sodelovanje. Poleg tega koordiniramo tudi aktivnosti razvojnega načrtovanja v Republiki Sloveniji in v okviru teh nalog smo pripravili proračun naše službe za obravnavani leti. Dovolite mi, da na kratko podam samo nekaj številk. </font><br/>
<font size="4">	Predlog proračuna za leto 2020 je v višini 79,4 milijona evrov in za leto 2021 v višini 79,9 milijona evrov. Višji proračun za obe leti v primerjavi z rebalansom proračuna 2019 je na račun povečanja evropskih sredstev kohezijske politike, ki jo načrtujemo v skladu z INOP, to se pravi, izvedbenim načrtom operativnega programa delno pa tudi, zaradi povečanja namenskih sredstev, finančnih mehanizmov norveškega finančnega mehanizma in EGP finančnega mehanizma. Ocenjujemo, da predlog proračuna za 2020 in 2021 zadostuje za pokrivanje obstoječih in planiranih obveznosti naše službe v obeh letih. Integralna sredstva proračuna naše službe so planirana v višini 4 milijone 566 tisoč evrov za leto 2020 in 4 milijone 677 tisoč evrov za leto 2021.</font><br/>
<font size="4">V okviru integralnih sredstev planiramo plače za 67 zaposlenih, ki so plačani iz integrale medtem, ko so ostali zaposleni na naši službi plačani iz tehnične pomoči cilja 1 in cilja 2. Del integralnih sredstev pa namenimo za pokrivanje materialnih stroškov za investicije za najrazličnejša vrednotenja programov delno pa tudi za sredstva, ki so namenjena za izvajanje trans nacionalnih projektov. Drugi oziroma največji del našega proračuna SVRK predstavljajo EU sredstva, ki so planirana v višini 59 milijonov evrov </font><br/>
<br/>
<b><font size="4">7. TRAK: (NB) - 10.50</font></b><br/>
<br/>
<font size="4">	(nadaljevanje) za leto 2020 in 64,3 milijona za leto 2021.</font><br/>
<font size="4">EU sredstva predstavljajo od 50 do 85 % EU udeležbe na projektu. Samo planiranje EU sredstev delimo na naši službi na tri sklope in sicer, prvi sklop je tako imenovana tehnična pomoč cilja 1, ki je namenjena prvenstveno za najrazličnejše študije, za vrednotenja, tudi za vzdrževanje in nadgradnjo informacijskega sistema, za programsko opremo, vsekakor pa tudi za plače in druge stroške dela. Drugi sklop so sredstva, ki jih načrtujemo v SVRK, v vlogi organa upravljanja v našem finančnem načrtu in so namenjena za prerazporejanja sredstev na ostala ministrstva na podlagi javnih razpisov. </font><br/>
<font size="4">	Tretji sklop je tako imenovana tehnična pomoč cilja 2. Tudi tukaj gre v bistvu za operativno administrativno podporo članom upravnega odbora in koordinatorje najrazličnejših tematskih usmerjevalnih skupin, ki delajo na projektih. Gre pa tudi za sofinanciranje treh projektov, Interact Europe in sicer Simbi, Retrace in Inova finančni instrumenti. </font><br/>
<font size="4">	Potem, četrti del našega proračuna so integralna sredstva. Gre za tako imenovano slovensko udeležbo, 12 milijonov evrov za leto 2020 in 13 milijonov 801 tisoč za leto 2021. Ta slovenski del predstavlja od 15 do 50 % nacionalnega sofinanciranja na projektih. </font><br/>
<font size="4">	Peti pomemben del našega proračuna, proračuna Službe Vlade za razvoj in kohezijsko politiko pa so namenska sredstva finančnih mehanizmov za leto 2020 v višini 4 milijone 38 tisoč evrov in za leto 2021, 7 milijonov 169 tisoč evrov. Tukaj pa gre za donatorska sredstva finančnih mehanizmov Norveške in držav članic EGP, namenjeno pa je za izvajanje projektov in za tehnično pomoč. V okviru finančnega mehanizma EGP in norveškega finančnega mehanizma je SVRK odgovoren za implementacijo štirih programov oziroma skladov. In če povem tudi te, gre za blaženje podnebnih sprememb in prilagajanje nanje, za krepitev človeških virov, sklad za tehnično pomoč in sklad za bilateralne odnose. </font><br/>
<font size="4">Toliko bi imela na kratko. Hvala. </font><br/>
<br/>
<b><font size="4">	PREDSEDNIK IGOR PEČEK: </font></b><font size="4">Hvala lepa, dr. Ribičeva. </font><br/>
<font size="4">	Zdaj pa dajem besedo državnemu sekretarju, gospodu Dobranu Božič, na Ministrstvu za zunanje zadeve, da nam na kratko predstavi oba predloga proračuna na del, ki se nanašata na Ministrstvo za zunanje zadeve. </font><br/>
<font size="4">	Izvolite. </font><br/>
<br/>
<b><font size="4">	MAG. DOBRAN BOŽIČ:</font></b><font size="4"> / izključen mikrofon/ Najlepša hvala. Spoštovani gospod predsednik, spoštovane gospe poslanke in gospodje poslanci! </font><br/>
<font size="4">	Dovolite mi, da na kratko predstavim ta del, ki se nanaša na MZZ, torej predlog finančnega načrta za Ministrstvo za zunanje zadeve za leto 2020 znaša 100 milijonov 436 tisoč 946 evrov, od tega je 96 milijonov 619 tisoč in 17 evrov postavka integralnega… Absolutno, absolutno me še nimate poln kufer danes, tako da bom še rade volje enkrat ponovil, tako da, evo….</font><br/>
<font size="4">	Torej, spoštovani gospod predsednik, spoštovane gospe poslanke gospodje poslanci, dovolite mi, da predstavim ta del proračuna tudi za, kaj to pomeni, za Ministrstvo za zunanje zadeve. </font><br/>
<font size="4">	Torej, predlog finančnega načrta za Ministrstvo za zunanje zadeve znaša za leto 2020 sto milijonov 436 tisoč 946 evrov, od tega je 96 milijonov 619 tisoč in 17 evrov na postavkah integralnega proračuna, torej to je redni proračun in 713 tisoč 917 evrov na namenskih postavkah ter 3 milijone 104 tisoč in 12 evrov za EU sredstva. </font><br/>
<font size="4">  </font><br/>
<b><font size="4">8. TRAK: (ŠPE) – 10.55</font></b><br/>
<br/>
<b><font size="4">	</font></b><font size="4">(nadaljevanje) Predlog finančnega načrta Ministrstva za zunanje zadeve za leto 2020/2021 znaša skupaj 112 milijonov 612 tisoč 237 evrov, od tega 107 milijonov 261 tisoč 596 evrov na postavkah integralnega proračuna, redni proračun – 3 milijone 224 tisoč evrov na namenskih postavkah ter 2 milijona 126 tisoč 641 tisoč evrov EU sredstev. V letih 2020 in 2021 se obseg sredstev povečuje, predvsem na račun dodatnih sredstev, povezanih s predsedovanjem Sveta Evropski uniji. </font><br/>
<font size="4">	V finančnem načrtu smo zagotovili sredstva za redno delovanje Ministrstva za zunanje zadeve in zagotovitev ustreznih delovnih in varnostnih pogojev v naših predstavništvih in Ministrstvo za zunanje zadeve v Ljubljani. Zardi spremenjenih mednarodnih varnostnih okoliščinah in povečano nevarnostjo povezano s terorizmom in kibernetskimi napadi, je tudi potrebno nadgraditi varnostne sistema na vseh diplomatsko-konzularnih predstavništvih in samem ministrstvu ter dokupiti tudi potrebno varnostno opremo. Samo na ta način bomo lahko tudi poskrbeli za ustrezno varnost nepremičnin, informacijskega sistema in predvsem naših uslužbencev.</font><br/>
<font size="4">	Menimo, da ta obseg proračuna, ki ga imamo, nam bo to zadostil. Samo toliko na kratko iz naše strani.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, mag. Božič.</font><br/>
<font size="4">	Želi besedo še kdo od vabljenih na sejo? (Ne.) Ne. Zdaj odpiram razpravo članic in pa članov odbora. Pri tam vas samo prijazno obveščam, vas prosim pravzaprav, da se pri razpravi le omejite na proračun oziroma na gradivo, ki je predlog proračuna Republike Slovenije iz dveh razlogov. Prvi je ta, da kot sem že omenil, da bo poročilo o izvajanju kohezijske evropske politike za obdobje januar 2014 - junij 2019, redna točna na seji odbora naslednji petek. Drugi pa je ta, da imamo sejno sobo rezervirano samo do 13. ure, veste pa, kaj to pomeni.</font><br/>
<font size="4">	Prosim, besedo dajem dr. Francu Trčku.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">DR. FRANC TRČEK (PS Levica): </font></b><font size="4">Hvala za besedo.</font><br/>
<font size="4">	Se bom »samoomejil«. Gre verjetno Ministrstvu za pravosodje za dva najbolj skromna proračunska uporabnika. Že kultura in zdravstvo sta tam na nekih dvojnih cifrah še vedno neustreznih. Zdaj, državna sekretarka iz službe Vlade za regionalni razvoj in kohezijo je rekla: »Aktivnosti razvojnega načrtovanja«, ki naj bi jih izvajali. Seveda se človek vpraša, kam pa mi bi sploh šli. A veste, po 30-ih letih pa 81 amandmajih gremo mi po svoje, bi seveda potrebovali to neko debato, pa sem jaz že s Počivalškom pa strategijo pametne specializacije, že malo obupal. Skratka, verjetno predvsem razprave gospodarsko infrastrukturno izobraževanje, trg dela. V tej luči oziroma bo vedno drugače, dokler mi nimamo te razprave in nekega upam, blizu konsenza. Dejansko niti se ne moramo it resno kohezijo, gospodarski razvoj, karkoli že. Tega mi žal nimamo.</font><br/>
<font size="4">	Zdaj glede Ministrstva za zunanje zadeve – seveda, tukaj so neka vprašanja, ali bomo odprli kakšno novo predstavništvo. Pojačali bomo sestavo v Bruslju. Dobro, neke postavke nam grejo na EU predsedovanje, tudi na račun mednarodne razvojne pomoči, ki se kar občutno zmanjšuje. Sled tega, zaposlilo se bo 300, 350 ljudi. Zanima me, koliko od teh začasno zaposlenih ljudi bo ostalo permanentno – a bo to 50, ali bo 30, sli bo 100. A veste, smo imeli eno zanimivo razpravo na tej preiskovalki otroška skrčka, kot se popularno reče. Mednarodna razvojna pomoč je tudi lahko takšno in takšno število operacij v regiji, ki se potem lahko opravijo v Ljubljani in na ta način mi tudi lahko vzdržujemo neke programe. Toliko dejansko zelo na kratko.</font><br/>
<font size="4">	Zdaj glede tega, kar je bolj kolega državnega sekretarja področje, pa je bilo moje področje včasih, se verjetno strinjava, da bo treba najprej SOVO »uštimati«, ne? Bom rekel to, kar se dogaja,       </font><br/>
<br/>
<b><font size="4">9. TRAK: (TB) – 11.00</font></b><br/>
<br/>
<font size="4">	(nadaljevanje) ali veste, direktor varnostnoobveščevalne službe, v katerikoli približno normalni državi se ne bo toliko pojavljal v medijih in tudi v medijih ne bo razpravljal kakšni so odnosi v komisiji, ki naj bi jih nadzirala - samo to bom rekel, to, to je jasno moji desetletni hčerki, pa verjetno ni ljudem na SOVI.</font><br/>
<font size="4">	Hvala.</font><br/>
<br/>
<b><font size="4">PREDSEDNIK IGOR PEČEK:</font></b><font size="4"> Hvala lepa, dr. Trček.</font><br/>
<font size="4">Besedo pa ima kolega Gregor Perič.</font><br/>
<font size="4">Izvolite.</font><br/>
<br/>
<b><font size="4">GREGOR PERIČ (PS SMC):</font></b><font size="4"> Ja, hvala za besedo, lep pozdrav, ponovno.</font><br/>
<font size="4">Morda ni odveč, da ponavljamo in ponavljamo tudi informacije oziroma podatke učinkov Evropske unije na Slovenijo in eden od teh podatkov je, da smo iz evropskega proračuna dobili 9 milijard, pa še nekaj milijonov, vanj plačali 5 milijard pa 500 milijonov. Skratka, ta pozitivna bilanca znaša dobre 3,5 milijarde – to je tisto, kar je Slovenija od Evropske unije, poleg drugih učinkov tudi imela neposrednega profita. Tu zadaj so potem številni projekti, programi in investicije.</font><br/>
<font size="4">Zato bi rad svoja vprašanja razdelil nekako na dva sklopa. Prvi je z vidika črpanja samih evropskih sredstev, drugi pa, kakšen vpliv bo na vse skupaj imel potencialni izstop Združenega kraljestva na, predvsem na finance, na večletni finančni proračun oziroma perspektivo.</font><br/>
<font size="4">Torej, če se omejim na črpanje evropskih sredstev, me zanima, glede obstoječe perspektive, koliko sredstev je bilo do sedaj, torej, »počrpanih«, torej in razdeljenih in torej že povrnjenih nazaj v naš proračun. Vemo, da se s prihodnjim letom perspektiva zaključuje, ne zaključuje se pa obdobje upravičenosti črpanja sredstev, ki traja do leta 2023. Kakšni so vaši obeti? Slišali smo sicer že danes, v pojasnilih s strani Vlade, da pričakuje, da bomo uspešni pri črpanju. Ali lahko že rečemo, da bo tudi ta perspektiva, torej konec leta 2023, taka, kot je bila prejšnja, da je Slovenija uspešno »počrpala« praktično vsa sredstva in pa še zanima me, v tem sklopu, na SVRK je bilo v preteklih tednih »komunicirano«, da je bil vzpostavljen nov informacijski sistem, ki bo pospešil črpanje in konkretno, kako se to kaže v praksi?</font><br/>
<font size="4">Torej to je prvi sklop vprašanj, drugi pa, vpliv izstopa Združenega kraljestva, na delež sredstev, ki jih bo tudi Slovenija dobila, vprašanje je izredno kratko. Torej, koliko več sredstev bomo potencialno morali dati v skupno evropsko blagajno in posledično, koliko manj lahko iz tega naslova tudi pričakujemo?</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK IGOR PERIČ:</font></b><font size="4"> Hvala lepa, gospod Perič.</font><br/>
<font size="4">Besedo ima gospa Sukič, preden pa dam besedo gospe Sukič, prej sem vas pač prijazno prosil, nikakor ne želim omejevati razprave in seveda bost dr. Ribičeva in gospod mag. Suvorov lahko odgovorila na vaša vprašanja, vendar, črpanje kohezijskih sredstev bo ena izmed rednih točk na naslednji petkovi seji.</font><br/>
<font size="4">Besedo imate, gospa Nataša Sukič, izvolite.</font><br/>
<br/>
<b><font size="4">NATAŠA SUKIČ (PS Levica):</font></b><font size="4"> Ja, najlepša hvala za besedo, predsedujoči. Še enkrat lep pozdrav vsem ostalim, z moje strani.</font><br/>
<font size="4">Sem zelo… zelo, zelo kratka – najprej me zanima ta investicijski vidik Ministrstva za zunanje zadeve in sicer, je v preteklosti minister Cerar omenjal ponovno odprtje veleposlaništva na Irskem, pa me zanima, ali je to še v načrtu in ali so v načrtu, morda odprtje še kakšnih drugih veleposlaništev? Potem, glede centra Brdo, me zanima, ali je ta ideja o obnovi centra opuščena ali potrjena? Baje, da je bila ocenjena vrednost te obnove okrog 20 milijonov evrov. / oglašanje iz dvorane/ Center Brdo.</font><br/>
<font size="4">Pa tole je zaskrbljujoče, tole nižanje sredstev pri razvojni pomoči, no, to smo, torej, je bilo že omenjeno, sploh v luči trenutnega</font><br/>
<br/>
<b><font size="4">10. TRAK: (SB) – 11.05</font></b><br/>
<br/>
<font size="4">	(nadaljevanje) aktualno političnega dogajanja, zelo zaskrbljujočega dogajanja v Siriji, Turčija in Afganistan, ki smo ga tudi že danes omenjali in glede na hkratno višanje sredstev MORS, pa me zanima kakšna je ta strategija nižanja sredstev za razvojno pomoč, kako nameravamo mi kot država tem območjem pomagati, ki so opustošena in ki jih čakajo nova opustošenja kot zdaj ravnokar vidimo in potem je tukaj spet begunsko vprašanje s tem povezano, pa me zanima kako to, da v takem trenutku mi celo nižamo ta sredstva za razvojno pomoč. </font><br/>
<font size="4">Hvala lepa.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Hvala lepa, gospa Sukič.</font><br/>
<font size="4">Samo, da razjasnimo, mislili ste center oziroma hotel ali oboje, zato, da bo državni sekretar lahko odgovoril.</font><br/>
<br/>
<b><font size="4">	NATAŠA SUKIČ (PS Levica):</font></b><font size="4"> Center.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Center. Mislim, da je to - sicer moje mnenje - da je to bolj stvar projektne skupine, ki se ukvarja s predsedovanjem, če pa gospod Božič pozna te podatke, pa verjamem, da bo z veseljem odgovoril. Hvala. Toliko.</font><br/>
<font size="4">	Besedo dajem gospodu Borisu Doblekarju, potem pa boste imeli možnost za odgovore oziroma pojasnila.</font><br/>
<font size="4">Izvolite. </font><br/>
<br/>
<b><font size="4">	BORIS DOBLEKAR (PS SDS):</font></b><font size="4"> Hvala za besedo, predsednik. Spoštovane, spoštovani!</font><br/>
<font size="4">	Dve vprašanji za SVRK. Eno vprašanje. Slišali smo koliko denarja je namenjenega za delovanje te Službe Vlade za razvoj in kohezijo, vemo tudi koliko in na kakšen način se črpajo evropska sredstva, pa me zanima, če bi imeli na voljo še več denarja ali bi bilo to črpanje boljše ali ne, malo provokativno vprašanje, ampak mislim, da je čisto smiselno ali obratno, če bi ga imeli, ali bi bilo črpanje še slabše za to, ali to kaj vpliva na to. In državnega sekretarja iz Ministrstva za zunanje zadeve. Omenil je več sredstev za varnost zaradi terorizma za veleposlaništva, predstavništva, pa me zanima koliko je teh sredstev konkretno, če nisem slučajno preslišal, in zakaj se potem ta sredstva porabijo, se pravi za večjo varnost. Kaj konkretno s tem denarjem potem naredite?</font><br/>
<font size="4">In pa ob tem bom izrazil še skrb, da kot kaže in kot smo vedno bolj odprti in prijazni do različnih prišlekov k nam, pa ne bom zdaj govoril ne o migrantih ne o beguncih, verjetno je bil mišljen ta terorizem ravno zaradi tega, ker prej tega ni bilo in verjetno bo tega zdaj še več, to se pravi bo potrebno še več teh sredstev. Me pa samo zanima še to, če boste morda vedeli, koliko pa dajo države, ki imajo pri nas veleposlaništva in predstavništva za večjo varnost zaradi terorizma.</font><br/>
<font size="4">Hvala lepa.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Hvala lepa, gospod Doblekar.</font><br/>
<font size="4">Ker se kolegi in kolegice prijavljate sproti za razpravo bi vseeno dal najprej možnost, da postavi vprašanje še mag. Andrej Rajh, potem pa bi dal možnost za odgovore in pojasnila, da ne bo vprašanj preveč.</font><br/>
<font size="4">Mag. Rajh, izvolite.</font><br/>
<b><font size="4">	</font></b><br/>
<b><font size="4">	MAG. ANDREJ RAJH (PS SAB):</font></b><font size="4"> Hvala lepa za besedo.</font><br/>
<font size="4">Najprej naj pokomentiram. Meni se zdi zelo dobra ideja kolega dr. Trčka, da bi razvojno pomoč, ki jo imamo, slovenska je seveda zaradi naše velikost omejena in v globalnem smislu ne predstavlja nekaj pomembna, lahko uporabili tudi na tak način, da se pri nas na primer operirajo otroci. En tak način vzpostavi, en center za srčne operacije. Druga zadeva, pa bi se rad odzval na to, ko je kolega Doblekar v bistvu omenil ali pa nakazal, o slabem črpanju evropskih sredstev. Jaz prijaham iz regije, ki ta sredstva slabše črpa, ampak zato ni kriv SVRK, ampak </font><br/>
<br/>
<b><font size="4">11. TRAK: (TB) – 11.10</font></b><br/>
<br/>
<font size="4">	(nadaljevanje) ministrstva, lokalne skupnosti in podjetja. Glavni razlogi za slabše črpanje, so zato, ker niso projekti pripravljeni, bodisi, da niso zagotovljena lastna sredstva za udeležbo ali pa nakupljena zemljišča za gradnjo. Vse to smo tudi v zadnjem času videli, zato pozivam predvsem lokalne skupnosti, pa tudi podjetja. Sam izhajam iz enega sektorja, ki ni bilo posebej aktivno pri črpanju evropskih sredstev, da ta sredstva začnejo tudi aktivno črpat.</font><br/>
<font size="4">Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, mag. Rajh.</font><br/>
<font size="4">Kdo želi od predstavnikov Vlade oziroma ministrstev prvi besedo?</font><br/>
<font size="4">Mag. Božič, izvolite.</font><br/>
<br/>
<b><font size="4">MAG. DOBRAN BOŽIČ:</font></b><font size="4"> Hvala lepa.</font><br/>
<font size="4">Torej, bom jaz poskušal nekaj odgovorit, nekaj bom, nekaj ne bom, pa bom mogoče zelo na kratko, ker verjamem, da je že pozno…</font><br/>
<font size="4">Torej, res je, mi želimo širit mrežo. Mi se v zadnjem letu intenzivno pogovarjamo o širitvi mreže. Potrebe so velike, potem se bomo mogli pa to nekako fokusirat. Mi imamo to točko, mislim da, za naslednji teden nekako… / oglašanje iz dvorane/ v oktobru predvideno, da gremo posebej v Državni zbor in da povemo in res je, ja, Irska je sigurno tista, ki je zelo aktualna, ne glede samo zato, da je neka recipročnost potrebna, druga zadeva je tudi, da se zna zgodit brexit in verjetno je potrebno tudi na Irskem potem imet veleposlaništvo, ampak potem o tem kaj veliko več.</font><br/>
<font size="4">Celotna Vlada, torej Vlada… in spet predseduje, širši skupini predseduje državni sekretar Mally, ki vodi skupino za predsedovanje, načrtuje se 300 zaposlitev in nekako je ambicija in želja, da večinoma teh novih zaposlitev, ki bo, da vse ostane potem v sistemu, ker smo ugotovili, da skozi zadnja leta je primanjkljaj mladih v javni upravi velik in da nam celo cele generacije manjkajo in da imamo zato težave. Torej, mi smo nekako prerasli. Lahko rečemo, da smo, nekateri pravijo, opuščeni program, nekako mladega programa pa ni in se bomo res potrudili, da bojo te zaposlitve ostale. Vedno pravimo in to je vedno treba govorit da, že takrat, ko je bila finančna kriza, da vreča je takšna, kot je - ali je Vlada leva ali je desna, vreča je običajno enaka in da s to vrečo je treba to pa pametno porazdelit.</font><br/>
<font size="4">To velja tudi za večletni finančni okvir, kar se tiče Evropske unije, kjer govorimo o starih politikah, torej koheziji in vsem ostalem in drugje o mladih in digitalizaciji in je treba vedno najti nek kompromis in tudi pri nas smo našli kompromis, treba je pa povedat, da za mednarodno pomoč in dr. Trček, absolutno bom jaz to danes šel in dal navodilo, da preverimo in je dobra ideja, ali je to možno izvajat v Sloveniji, pa verjetno poleg tega lahko najdemo še kaj več, treba je pa povedat da, res, zaradi minimalnih sredstev, ki je, pač so na razpolago, da je ta teden Vlada odobrila dodatnih 300 tisoč evrov za projekt ITF, torej za projekte razminiranja za Sirijo in gre za skupni avstrijsko-slovenski projekt, ki je pa skupno vreden 5 milijonov in je pomembno, da je ITF kot tista, ki je glavna, vodilna inštitucija v kriznih razmerah in spet se Sirija, torej gremo v Siriji in tam, kjer je spet ta kriza, ki je pomembno, da je in da Slovenija sodeluje in pomembno je, da Slovenija na teh križnih žariščih mednarodnih območjih, sodeluje s svojimi inštitucijami.</font><br/>
<font size="4">Bomo dali, jaz sem že večkrat rekel, spoštovani poslanec Perič, bomo dali učinke Evropske unije na državljane Slovenije, torej, če gledamo kakšni so učinki in je kar neka dobra prezentacija pripravljena bila, mi bomo pa to poskušal spravit v manjšo prezentacijo in tudi potem razdelit, torej vse dobre zadeve, ki smo jih dobili od Evropske unije, ki jih premalo poudarjamo in mogoče ravno zato tudi danes tudi pomislek spoštovanega poslanca Horvata, da mogoče je pa ta, tako premalo in mi moramo res temu več naredit in to, povedat vse, kar nam je Evropska unija dala in kaj lahko od nje pričakujemo in da verjetno, tako dobra kot je. Res je ta investicijski vidik, tako je bilo rečeno, Irska se nekako pojavlja. Hotel Brdo, vemo, da gremo v obnovo, več, pa mislim, da vam bo dala ta skupina, ki je širša skupina in ko se bo pa to pojavilo, mislim da za sredstva sem povedal…</font><br/>
<font size="4">Kar se pa tiče, terorizem, ja, bom dal podatke, mogoče, vi, ampak gre pa za kamere, gre za, saj vam bom lahko povedal, gre 641 tisoč novih sredstev. To je predvsem za sisteme tajnih podatkov informacijskega sistema, za podatkovni center, za razsvetljavo in kamere in nakup ostale opreme. </font><br/>
<br/>
<b><font size="4">12. TRAK: (SB) – 11.15</font></b><br/>
<br/>
<font size="4">	(nadaljevanje) Gre tudi za večjo varnost na DKP-jih, ki so bolj izpostavljeni, torej v regijah, ki so bolj izpostavljen in gre za ta /nerazumljivo/. Več pa lahko, če želite vam damo potem tudi mogoče pisno bolj podrobne podatke za kaj gre. Niso pa to ogromna sredstva in niso tista sredstva, ki bi mislili, da so to zdaj neka ogromna, neomejena sredstva. Koliko imajo pa ostali DKP-ji, torej ostala predstavništva v Sloveniji, koliko investirajo ne vemo, ampak verjetno zelo različno od predstavništva do predstavništva, lahko jih mogoče pozovemo, če je to potrebno in da nam dajo podatke, če zdaj ni skrivnost, ampak je to čisto njihova odločitev.</font><br/>
<font size="4">Upam, da sem jaz ta moj del odgovoril. Več pa bodo moji kolegi veliko več od mene. Hvala.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Hvala lepa, mag. Božič. </font><br/>
<font size="4">	Dr. Ribičeva, želite besedo? (Da.</font><br/>
<br/>
<b><font size="4">	DR. NEVENKA RIBIČ:</font></b><font size="4"> Hvala lepa za besedo. </font><br/>
<font size="4">Kot veste, je Sloveniji v tekoči finančni perspektivi na voljo tri milijarde 67 milijonov evrov sredstev. In če povem kakšni so zadnji podatki s katerimi razpolagamo, je bilo od januarja leta 2014 do konca avgusta 2019 izdanih za dve milijardi 520 milijonov odločitev o finančni podpori, kar pomeni 82 % od razpoložljivih sredstev. Na samem terenu se je do konca avgusta izvajalo za dve milijardi evrov sredstev oziroma 66 % razpoložljivih sredstev najrazličnejših programov in projektov iz državnega proračuna, je bilo izplačano do konca avgusta 851 milijonov evrov, kar je 28 % od razpoložljivih sredstev, zahtevkov za plačilo na Evropsko komisijo pa smo posredovali za 779 milijonov ali 25 % razpoložljivih sredstev, to je po stanju avgusta 2019, imamo pa tudi že podatke konec septembra, se je ta številka dvignili na 812 milijonov, govorim o zahtevkih za plačilo Evropski komisiji ali 26,4 %.</font><br/>
<font size="4">Res je, da na SVRK-u ocenjujemo, da je stanje v prvih dveh fazah, to se pravi izdane odločitve o podpori in sklenjene sofinancerske pogodbe ministrstev z upravičenci, to je za nas zadovoljivo, res pa je, da bi bilo treba spodbuditi izvajanje samih projektov na terenu, kar pa ni odvisno samo od Službe Vlade Republike Slovenije za razvoj in kohezijsko politiko, ampak tudi od tega, da morajo vsa ministrstva, ki sklepajo sofinancerske pogodbe pritisniti na tiste, ki dejansko na terenu to počnejo. Mag. Rajh je že omenil, da so dejansko na terenu problemi, niso zaprte finančne konstrukcije, problemi so z gradbenimi dovoljenji.Skratka, lahko rečem, da tudi ko obravnavamo kvartalna poročila imamo zdaj v bistvu neko novo situacijo; državni sekretarji se pred samo obravnavo na Odboru za gospodarstvo in preden gre gradivo na Vlado sestanemo izključno z namenom, da pogledamo kje konkretno so težave na posameznih posredniških organih, to se pravi na ministrstvih v relaciji dokončnih upravičencev in poskušamo vplivati na to, da bi se ti projekti na nek način pospešili. </font><br/>
<font size="4">Skratka. ni to odvisno samo od SVRK-a. Vlada je decembra leta 2018 sprejela tudi akcijski načrt in tudi ta akcijski načrt aktivno izvajamo tako SVRK v sodelovanju z vsemi posredniškimi organi v letošnjem letu in tudi še v lanskem letu smo se v glavnem ukvarjali s sanacijo informacijskega sistema organa upravljanja EMA. Lahko rečem, da smo tukaj naredili en pomemben premik naprej, informacijski sistem deluje, zagotavlja podatke takšne kot jih dejansko moramo imeti, če hočemo </font><br/>
<br/>
<b><font size="4">13. TRAK: (TB) – 11.20</font></b><br/>
<br/>
<font size="4">	(nadaljevanje) pospešiti črpanje evropskih sredstev. V vezi tega je Urad za nadzor proračuna podal svoje mnenje tudi na Evropsko komisijo, 6. septembra - čakamo na odločitev in verjamem, da bo tudi Evropska komisija ugotovila, da naš informacijski sistem deluje ustrezno in da ne bo prišlo do zaustavitve plačil, kar je v juliju nekako bilo nakazano. Ampak mislim, da za to ni nobenih izgledov.</font><br/>
<font size="4">Skratka, toliko z moje strani. Kaj več lahko še dodam, če bo potrebno.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, dr. Ribičeva.</font><br/>
<font size="4">Želi besedo še kdo? (Da.)</font><br/>
<font size="4">Mag. Suvorov, izvolite.</font><br/>
<br/>
<b><font size="4">MAG. BOJAN SUVOROV:</font></b><font size="4"> Mislim, da je bilo nekaj vprašanj, ki so še na mizi, pa niso bila, v bistvu, odgovorjena, pa če mi dovolite, bi začel z odzivom na provokativno vprašanje poslanca Doblekarja.</font><br/>
<font size="4">Če sem prav razumel to vprašanje, sem ga razumel na način, če bi imeli več kadra, več sredstev za kadra, ali bi bilo črpanje boljše? No, tu bom uporabil Alana Forda: »Ja, razen če ne.« Dejstvo je, da zadeva ni odvisna od denarja. Zadeva je odvisna od stabilnosti, ne samo SVRK, ampak celotnega sistema izvajanja. Kot veste, je na tem področju prišlo, od leta 2000 - pa recimo 2001 - ko se je začelo z predpristopnimi inštrumenti, ki so bili podlaga za to, da smo se nekaj naučil, kako se bo treba streči, kako bo treba streči implementacije Evropske kohezijske politike v prihodnosti. Takrat smo dobili prvo pomoč Evropske komisije. Nekateri ljudje so se takrat naučil, kako se ta obrt dela, kako se temu streže, potem so se začela pa turbulentna obdobja te inštitucije, ne govorim samo o eni, zato ker je bilo kar nekaj inštitucij, ki je skrbelo za to, da Evropska kohezijska politika v tej državi gre naprej in dejstvo je, da je implementacija kot taka, velik sistem.</font><br/>
<font size="4">Teorija velikih sistemov pravi, da je treba, ko se ta sistem uteče, ko ta sistem teče, ga je treba pustiti pri miru in ne posredovati vanj take in drugačne spremembe. Če dam parabolo z zobniki – če vržemo noter kamne, se nam bo zadeva ustavila oziroma, najmanj kar je, upočasnila. Torej, naj ponovim tisti direkten odgovor na začetku - »Da, razen če ne.« To pomeni, če bo sistem lahko deloval, če ne bomo imeli bistvenih pretresov, potem sem jaz optimist, da bomo zadevo dobro izpeljali do konca.</font><br/>
<font size="4">Potem, gospod Perič je imel vprašanje glede brexita - ali ta zadeva vpliva na samo Evropsko kohezijsko politiko in odgovor je nedvomno da, saj drugače ne more bit. Konec koncev, brexit vpliva na pogajanja v večletnem finančnem okvirju, kar smo danes že nekajkrat slišali. Večletni finančni okvir je osnova za to, da bomo vedeli, koliko sredstev bo na razpolago v naslednjem programskem obdobju in posledično, ker je ta negotovost tukaj, ne samo za, kakšna sredstva bojo, ampak kdaj bo sploh večletni finančni okvir sprejet. Mi danes ne vemo, kdaj bomo lahko v bistvu dobil celoten razrez in kdaj bomo lahko zaprli operativni program. Na Vladi se je seveda zadeva zastavila na način, da delamo tudi brez teh podatkov, da pripravljamo potrebne dokumente za naprej, vendar ker brexit vpliva na celotno zgodbo, dejanskega konca tukaj ne moremo napovedati.</font><br/>
<font size="4">Potem je bilo pa še vprašanje glede e-MA, ampak to je pa že Nevenka odgovorila, tako da…</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, gospod Suvorov.</font><br/>
<font size="4">	Nadaljujemo z razpravo. Besedo dajem dr. Franc Trčku.</font><br/>
<font size="4">Izvolite.</font><br/>
<br/>
<b><font size="4">DR. FRANC TRČEK (PS Levica):</font></b><font size="4"> Ja, v osnovi se nisem jaz mislil oglašat, ampak če se je ta tema razširila…</font><br/>
<font size="4">Glejte, ko je človek formalno polnoleten, je lahko bolj zrel ali manj zrel. Mi se to gremo od leta 2001 in nehajmo se slepit, da nimamo težav s tem. Zdaj, dokler se bomo mi pogovarjal o teh »procentkih«, koliko počrpamo, koliko ne počrpamo, ali smo pod Cerarjevo vlado, ko tudi ni bilo bleščeče, počrpali več, kot počrpamo zdaj, se v bistvu resno ne pogovarjamo.</font><br/>
<br/>
<b><font size="4">14. TRAK: (TB) – 11.25</font></b><br/>
<br/>
<font size="4">(nadaljevanje) Imamo težave z dinamiko, da nam potem nastane luknja vmes, pa bolj, nekako, črpanje nam visi v desno, če damo to v nek grafikon, v zaključevanje, pa plus 3.</font><br/>
<font size="4">Zdaj tudi, dokler se mi pogovarjamo, kar sem že večkrat govoril, aha, mi v Evropo damo 6, pa dobimo 9, tudi nič kaj dosti ne mislimo. Nemci dajo več noter, direktno dobijo manj. Potem mi dobimo za železnice, potem delamo železnice, potem dobim iz proračuna in kdo nam dela informatiko in vse okrog železnic? Siemens. In / nerazumljivo/ mislim, v 20-ih letih, »klinc«, bi pa moral že malo odrasti v teh zadevah. Jaz osebno mislim, da bi ta služba morala postat ali ministrstvo z listnico ali pridruženo MGRT, kot je nekoč bilo, ampak da se MGRT ukvarja z gospodarskim razvojem in tehnologijami, ne pa, kdo bo »čičal« na kakih beton hotelih, slovenskih državnih, da bi bilo potrebno to področje »odpolitizirat« v smislu strankarskega zapiranja, ti pa iz naših kvot, ko potem nekako to »faše« tudi najmanjša stranka, verjetno tudi kadrovsko najbolj šibka, ker je to, ni edina, kajne, je pa v bistvu naš ključni razvojni proračun, kjer bi moral nas »nabutat« enih 50, ki smo na teh zadevah, iz različnih smeri, delal. Dokler temu ne bo tako, se bojim, da bo še kdo, ki je še tam, pa je vljudno povedal, zdaj bo skozi neke metafore dvignil roke.</font><br/>
<font size="4">Zdaj, nekaj se pa pogovarjat o kvadraturi kroga, ministrstva, lokalna skupnost, SVRK… ali veste, to so povezani lonci, ki morajo o tem kompleksnem, »prepleksnem«, kakorkoli to imenujem, sistemu delovat. Veste, to je približno tako, kot da so pri meni doma otroci lačni, zdaj se bova pa jaz, pa moja kregala, kdo je bolj za to kriv, pa na koncu bomo rekli, da je kriva »štacuna«, ki ker »glih« tisto niso imel, ki si je »tamala« »naprdnila«, da bi jedla. Mislim, na tak način se ne moremo o teh zadevah pogovarjat, ali veste, in potem pridemo do nekih praktičnih zadev, ne vem, peti slovenski izvoznik, največji štajerski in mi nismo sposobni 10 let tisoč 200 metrov »skablirat«, kaj šele naredit neko mini obvoznico in zdaj se bomo kregal, ne vem… tu bodo rekli, kriv je Žagar, ki še oni dve parceli nista odkupljeni, Žagar bo rekel nekaj drugega, »infra« ali kdo, se bo spomnil nekaj tretjega, »Zajček« bo rekel nekaj četrtega, mislim, meni se zdi da, po 20ih letih pa nas bi morala že pamet srečat, ne glede na to, ali bo Miha Kordiš vodil Vlado ali kdo od teh modelov včeraj ali ta gospod, ki je trenutno zdaj predsednik Vlade in to, neko vrtenje, v krogu, sam sem imel pač to srečo ali nesrečo v življenju, preden se mi je zgodila politika, da se mi je zgodil neki ogromni evropski projekt in sem lahko neke zadeve videl, kako se to dejansko gre v nekih družbah, ki malo bolj resno mislijo same sebe in na ta način seveda mi moramo tudi, kot jaz rad rečem »civil servants«, tudi afirmativno govorit o naši birokraciji.</font><br/>
<font size="4">Tu v parlamentu vsi samo, ja, preveč, birokratizacija, gor dol. Mi moramo tudi začeti spoštovat ljudi vseh vej oblasti, tudi na vseh ravneh teritorialne organizacije, ki se na zadeve spoznajo in omogočit neke robne pogoje, da končno to začnemo resno delat. Ampak če zaključim s tem, seveda se moramo pa najprej vprašat, kaj se bomo sploh šli in mi tega resnega odgovora nimamo. Tudi na račun tega se nam drobi ta kohezijska ovojnica. Upam si trdit, tu preveč nekih projektov, za katere se potem izkaže, ko se ta pipca zapre, da imamo težave z amortizacijo, s preživetjem teh projektov, pa vse te zgodbe, seveda, ki se nekako vrtijo v krogu in se mi zdi, da je to neka zadeva, s katero bi se… ena ključnih zadev, s katero bi se moral začet ukvarjat predsednik Vlade, pa malo manj na Facebooku viset.</font><br/>
<font size="4">Toliko.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Dr. Trček, nisem vas sicer želel prekinjati med razpravo, vendar, črpanje kohezijskih</font><br/>
<font size="4"> </font><br/>
<b><font size="4">15. TRAK: (SB) – 11.30</font></b><br/>
<br/>
<font size="4">	(nadaljevanje) sredstev ni tema današnjega proračuna. Vse poslance sem o tem opozoril, da skladno s 75. členom Poslovnika v razpravi se držite teme, ki je na dnevnem redu. Vsekakor se vam zahvaljujem za mnenje, nisem sicer razbral vprašanja, če pa je interes med predstavniki Vlade za komentar oziroma odgovor vam pa z veseljem dajem besedo. Ne. Hvala lepa.</font><br/>
<font size="4">Je še interes za razpravo. Gospod Doblekar, izvolite. </font><br/>
<br/>
<b><font size="4">	BORIS DOBLEKAR (PS SDS):</font></b><font size="4"> Hvala za besedo.</font><br/>
<font size="4">Jaz se zahvaljujem gospodu Suvorovu za odgovor. Ravno to sem želel slišati. Nismo se prav veliko dotikali teh zadev. In sicer, mene je zanimalo tudi to ali so bili kakšni dodatni večji stroški zaradi vzpostavitve informacijskega sistema, ki vemo kakšen problem je bil. To me je malo bolj zanimalo, če se da še mogoče to povedali ali je bilo kaj več stroškov za to. Vemo, da so bile to velike težave in vemo tudi da niso zgolj težave ostalih ministrstev, lokalnih skupnosti in tako naprej pri pripravi kvalitetnih projektov in tako naprej kot je tudi kolega Rajh rekel v vran SVRK-u.</font><br/>
<font size="4">Jaz nisem nič SVRK-a napadel, tako da nisem pričakoval te obrambe. Tudi vem za kaj gre, ampak vem, da so bile velike težave s tem, slišal sem tudi oziroma smo zaznali, da so se te težave odpravile. Da bo to zdaj delovalo tako kot je potrebno, da ne bo zato težav pri pridobivanju sredstev. Seveda bi pa pričakoval od SVRK-a, ker to so kar v bistvu lepi milijoni, ki gredo za to vladno službo, niso tako majhni denarji, seveda je treba povedati, d je to ravno tako davkoplačevalski denar. In to, da se moram strinjati z razpravo kolega Trčka, ki je zelo lepo orisal plastično in zelo vsak lahko razume, če hoče, vi bi po moje mogli večkrat opozoriti tudi javno ali pa vse tiste, ki ne pripravijo dobrih projektov zakaj to stoji, zakaj ne gre naprej, zakaj…</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Gospod Doblekar, žal mi je, ker vas prekinjam.</font><br/>
<font size="4">Trikrat sem danes ponovil, da črpanje kohezijskih sredstev ni na dnevnem redu.</font><br/>
<br/>
<b><font size="4">	BORIS DOBLEKAR (PS SDS):</font></b><font size="4"> O delovanju SVRK-a govorim, gospod predsednik, ne o črpanju.</font><br/>
<br/>
<b><font size="4">	PREDSEDNIK IGOR PEČEK:</font></b><font size="4"> Vem, ampak se spuščate na vprašanja, ki se tičejo črpanja kohezijskih sredstev. </font><br/>
<font size="4">Še enkrat povem, ne bom vas omejeval, sami si določite kaj boste govorili. Črpanje kohezijskih sredstev bo tema na dnevnem redu naslednje petkove seje. Takrat boste lahko razpravljali o čemer boste želeli in postavljali vprašanja ob katerikoli vsebine, ki se tiče črpanja kohezijskih sredstev.</font><br/>
<font size="4">Nadaljujte prosim. </font><br/>
<br/>
<b><font size="4">	BORIS DOBLEKAR (PS SDS):</font></b><font size="4"> Hvala, predsednik, za pojasnila.</font><br/>
<font size="4">Jaz točno vem, o čem je danes debata in v kolikor govorimo o SVRK-u, hočeš, nočeš te zanese tudi v to. Saj vemo zakaj ta služba obstaja. Tako da, dotaknil sem se informacijske mreže in pa problema, ki ga imamo, ki upam, da je tudi problem in tudi že skoz, da ministri odstopajo, da jih ni na tej službi. To se pravi hočem reči samo to denar je namenjen, danes smo slišali koliko denarja gre za to službo, prav da gre, saj ima cela država korist od tega, govorim zgolj o tem. Denarja je toliko in toliko predvidenega in za ta denar potem pričakujemo tudi da bo kašen efekt.</font><br/>
<font size="4">Torej o informacijskem sistemu bi rad še odgovor, če so bili zato kakšni dodatni stroški, da se je informacijski sistem vzpostavil in da zdaj, kot smo slišali, normalno tudi deluje.</font><br/>
<font size="4">Samo še ta odgovor, zelo na kratko, če se da, potem pa čakamo petek, ko bomo pa malo več govorili, ko bo bolj zanimivo. Hvala lepa.</font><br/>
<br/>
<b><font size="4">	PREDSEDNIK IGOR PEČEK: </font></b><font size="4">Hvala lepa.</font><br/>
<font size="4">Prosim, kar izvolite. </font><br/>
<br/>
<b><font size="4">	DR. NEVENKA RIBIČ: </font></b><font size="4">Zdaj, če odgovorim na vprašanja…</font><br/>
<br/>
<b><font size="4">16. TRAK: (TB) – 11.35</font></b><br/>
<br/>
<b><font size="4">PREDSEDNIK IGOR PEČEK:</font></b><font size="4"> Hvala lepa ja, prosim, kar izvolite, ja…</font><br/>
<br/>
<b><font size="4">DR. NEVENKA RIBIČ:</font></b><font size="4"> …gospoda poslanca.</font><br/>
<font size="4">Zdaj, da bi rekla, da so bili neki dodatni stroški, to ne morem reči, res pa je, da je prišlo do izteka pogodbe in je bila sklenjena nova pogodba, tako za vzdrževanje, kot tudi delno za nadgradnjo informacijskega sistema e-MA, v višini 822 tisoč evrov. Skratka, to je iztek pogodbe in sklenitev nove pogodbe. Informacijski sistem je treba vzdrževati, treba ga je nadgrajevati, res pa je, da nova finančna perspektiva bo terjala, verjetno, nadgrajen informacijski sistem, v neki meri tudi posodobljen, nov, skratka, to so pa stvari, ki nas še čakajo.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, dr. Ribičeva.</font><br/>
<font size="4">	Sploh ni bil problem v, da bi bilo težko dat odgovor.</font><br/>
<font size="4">Prosim, mag. Suvorov.</font><br/>
<br/>
<b><font size="4">MAG. BOJAN SUVOROV:</font></b><font size="4"> Jaz bi, to, kar je Nevenka dobro orisala, bi hotel samo še orisat oziroma osvetlit z ene druge zadeve.</font><br/>
<font size="4">Naši kolegi so šli namreč, pred mislim da kakšnim mesecem, pogledat, kako zadeva funkcionira, konkretno informacijski sistem na Portugalskem in dejstvo je, da so tam dobil tudi informacije, koliko so oni vložil v sam informacijski sistem in če se  ne motim, so povedal številko 15 milijonov evrov.</font><br/>
<font size="4">Tako da, to kar je Nevenka povedala, so relativno skromne številke, v primerjavi s tem, kar recimo kolegi na Portugalskem, ki so sicer nekaj večji, tudi kar se tiče milijard, ki jih peljejo skozi ta sistem, vendar ne definitivno, ne vem, dvajsetkrat.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa. / oglašanje iz dvorane/</font><br/>
<font size="4">	Dr. Trček, želite razpravljati? (Da.)</font><br/>
<br/>
<font size="4">	</font><b><font size="4">DR. FRANC TRČEK (PS Levica):</font></b><font size="4"> Ja, seveda, saj, podobno je tudi v zdravstvu, ko gledamo mi razrez, koliko gre v našo informatiko, primerjalno se potem čudiš in zdaj, tu bi bilo seveda logično vprašanje, proračunsko, ali je dovolj rezerviranih sredstev za nadgradnjo teh sistemov in koliko sredstev bi tu potrebovali – verjetno nekje, preko palca, med 5 pa 7 milijoni, da bi nekdo to končno sprogramiral tako, da bo nekaj časa pilo vodo. Seveda pa potem potrebuješ tudi na strani naročnika, nekoga, ki zna tudi razložit, kaj se ti mora sprogramirat, ker navsezadnje, saj sprogramirajo ti lahko karkoli in tudi nekoga, seveda, ki ima toliko znanja, da te nekdo ne bo preveslal. Dajmo bit odkriti, IKT je neko področje, kjer se najlaže politično »pejdaško« lahko krade legalno denar.</font><br/>
<font size="4">Skratka, moje vprašanje je, koliko dejansko sredstev bi potrebovali? - »evo«, izhajajoč tudi iz obiska na Portugalskem, tudi z njimi sem sodeloval na tem projektu, evropskem, velikem - in ali so ta sredstva ustrezno locirana v proračunu?</font><br/>
<font size="4">Hvala.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, dr. Trček.</font><br/>
<font size="4">	</font><br/>
<font size="4">	</font><b><font size="4">MAG.</font></b><font size="4"> </font><b><font size="4">BOJAN SUVOROV:</font></b><font size="4"> Zdaj, kot je naša državna sekretarka povedala, mi imamo trenutno informacijski sistem, ki deluje, kar ne pomeni, da ne bomo potreboval sredstva za nadaljnjo nadgradnjo določenih funkcij, ki jih bo potrebno še naredit, konec koncev, nihče ni rekel, da je zadeva idealna. Tudi če se vrnem na tisto zgodbo, ki jo je tudi državna sekretarka že povedala – mi smo dobil sedaj boljšo oceno s strani Urada za nadzor proračuna in sicer, tisto številko 2, ki še vedno pomeni, sistem deluje, vendar so, torej, izboljšave seveda možne in pa zaželene.</font><br/>
<font size="4">	Hm, gospodu Trčku jaz ne upam dat natančne ocene, koliko sredstev je potrebnih, da bi imeli mercedes, da bi imeli avto, ki bi imel konec koncev, informacijski sistem, ki bi delal brez kakršnihkoli napak. Dejstvo je, da delamo z, torej, da smo ustvarili informacijski sistem za izvajanje evropske kohezijske politike. Ne govorimo o Googlu, ne govorimo, ne vem, o Excelu, govorimo pač o zgodbi, ki je namenjena konkretno temu, kar smo se pa odločili, da za naslednjo finančno perspektivo ne bomo odkrivali tople vode, kot je bilo, konec koncev, to potrebno v tem primeru. Govorim zdaj, da smo iz informacijskega sistema z imenom ISARR, ki je poganjal celotno perspektivo 2004—2006, 2007—2013 in en del 2014—2020, prešli na informacijski sistem e-MA. To je zahtevala regulativa.</font><br/>
<font size="4">Kolikor poznam zdaj predloge regulativ, vseh petih, ki bodo normativni okvir za izvajanje evropske kohezijske politike v naslednjem programskem obdobju,</font><br/>
<br/>
<b><font size="4">17. TRAK: (TB) – 11.40</font></b><br/>
<br/>
<font size="4">	(nadaljevanje) bomo lahko preživeli tudi z to osnovo, ki jo imamo, določene nadgradnje bodo pa potrebne. Ocene pa v danem momentu ne morem dat.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa.</font><br/>
<font size="4">Ugotavljam, da interesa za razpravo ni več, zato jo zaključujem in ugotavljam tudi, da se je Odbor za zadeve Evropske unije seznanil s predlogom proračuna Republike Slovenije za leto 2020 in s predlogom proračuna Republike Slovenije za leto 2021. Odbor bo pripravil mnenje, ki ga bo poslal Odboru za finance, kot matičnem delovnem telesu.</font><br/>
<font size="4">Pri obravnavi predlogov proračunov na seji matičnega delovnega telesa, pa bo kot predstavnik odbora sodeloval mag. Marko Pogačnik. Ali kdo temu nasprotuje? (Ne.) Ne, hvala lepa.</font><br/>
<font size="4">S tem končujem 5. in 6. točko dnevnega reda in se vsem vabljenim zahvaljujem, prosim pa predstavnike Ministrstva za kmetijstvo, da pridejo malo bližje.</font><br/>
<br/>
<font size="4">Prehajamo namreč na </font><b><font size="4">7. TOČKO DNEVNEGA REDA – ZASEDANJE SVETA EVROPSKE UNIJE ZA KMETIJSTVO IN RIBIŠTVO, LUKSEMBURG, 14. IN 15. 10. 2019.</font></b><font size="4"> Gradivo k tej točki dnevnega reda smo prejeli od Vlade, dne 10. 10. 2019, na podlagi 8. člena Zakona o sodelovanju med Državnim zborom in pa Vlado Republike Slovenije v zadevah Evropske unije.</font><br/>
<font size="4">Bom malo počakal, da se namestite.</font><br/>
<font size="4">Prosim gospoda Damjana Stanonika, državnega sekretarja na Ministrstvu za kmetijstvo, gozdarstvo in prehrano, da nam predstavi izhodišča.</font><br/>
<font size="4">Izvolite.</font><br/>
<br/>
<b><font size="4">DAMJAN STANONIK:</font></b><font size="4"> Hvala lepa za besedo. Spoštovane poslanke, spoštovani poslanci.</font><br/>
<font size="4">Dovolite, da vam prestavim izhodišča za zasedanje Sveta ministrov za kmetijstvo in ribištvo, ki je potekalo v Luksemburgu, 14. do 15. oktobra. Naj v uvodu izpostavim, da bodo na tokratnem zasedanju za kmetijstvo in ribištvo v obravnavi tako kmetijske, gozdarske in pa tudi ribiške točke. V okviru ribiških točk bo Svet obravnaval 3 točke, ki so na dnevnem redu, vsako leto ob tem času in Slovenije ne zadevajo neposredno in sicer, ribolovne možnosti za Baltsko morje, za naslednje leto, posvetovanje o ribolovu med EU in Norveško, priprave na zasedanje Mednarodne komisije za ohranitev atlantskega tuna. Se pravi, to so zadeve, ki se neposredno ne nanašajo na Slovenijo, ker kot vemo, se ribolov, ki ga izvajajo slovenski ribiči, izvaja v severnem Jadranu.</font><br/>
<font size="4">Poleg tega bo Svet skušal nadgraditi dogovor o delnem in splošnem pristopu ob prihodnjem evropskem ribiškem pomorskem skladu iz junija letos. V gozdarskem delu bodo ministri razpravljali o strategiji EU za gozdarstvo, po letu 2020 ter sporočilo komisije o krepitvi ukrepov EU za zaščito in obnovo svetovnih gozdov. V sklopu kmetijskih točk bo komisija poročala o stanju na posameznih kmetijskih trgih, predsedstvo pa bo poročalo o stanju napredka pri obravnavi svežnja o reformi skupne kmetijske politike za obdobje po letu 2020. Vsebinska razprava pri tej točki ni predvidena.</font><br/>
<font size="4">V okviru točk razno, bo Slovenija poročala o izidu mednarodne ministrske konference, krepitev oblikovanja in prenosa znanja za napredek kmetijstva in podeželja, ki je potekala ob robu Agroživilskega sejma v Radgoni. Ostale točke pod razno bodo še, Italija bo poročala o škodi zaradi škodljivca marmorirane smrdljivke v sektorju sadja in zelenjave, komisija bo poročala o trenutnem stanju »pojavljenosti« in v / nerazumljivo/ afriške prašičje kuge, v EU, ter o trenutnem stanju pri glavnih vprašanjih na področju varne hrane, finsko predsedstvo pa bo ob konferenci o evropskem bio gospodarstvu, organizirano junija letos v Helsinkih.</font><br/>
<font size="4">V nadaljevanju vam bom poskušal podrobneje predstavit točke, ki se nanašajo tudi za področje Slovenije oziroma vplivajo </font><br/>
<br/>
<b><font size="4">18. TRAK: (IP) – 11.45</font></b><br/>
<br/>
<font size="4">	(nadaljevanje) tudi na našo državo. </font><br/>
<font size="4">In sicer, predlog Uredbe o Evropskem skladu za pomorstvo in ribištvo. Finsko predsedstvo bo skušalo doseči dopolnitev dogovora med državami članicami. To je tako imenovani delni pristop Sveta EU glede predloga uredbe o Evropskem skladu za pomorstvo in ribištvo, in sicer v elementih, ki so bili izvzeti iz junijskega dogovora. Se pravi, gre za nadgradnjo junijskega dogovora, pri čemer pa je treba izpostaviti, da so še zmeraj izvzete določbe vezane na pogajanja o večletnem finančnem okviru. Ker ta finančni okvir še ni določen, zaradi tega tudi v tem delu se ne predvideva, da bi se v tem delu nadgrajeval ta sporazum.</font><br/>
<font size="4">Predmet tokratnega dogovora so določila v zvezi z uvodnimi izjavami, / nerazumljivo/, akti ter kazalniki rezultatov. Okvir spremljanja in vrednotenja, poročanja rezultatov finančnih operacij, vrednotenja s strani komisije, spremljanje v okviru neposrednega upravljanja.</font><br/>
<font size="4">Stališče Slovenije je, da lahko podpre dopolnitev dogovora o delnem splošnem pristopu, saj kompromisni predlog predsedstva odraža tudi stališča Slovenije, ki jih je predstavila v preteklosti. Posebej pozdravljamo, da se je omogočilo poročanje enkrat letno, ker je pomembno z vidika izvajanja operativnih programov z manjšim proračunom. Prvotni predlog je predvideval, da bi se to delalo dvakrat letno, kar bi seveda pomenilo dodatno administracijo in dodatno delo. Zdaj, tukaj smo veseli tega napredka. </font><br/>
<font size="4">Prav tako pozdravljamo tudi dopolnjeni nabor kazalnikov rezultata, ki jih lahko izberejo države članice, saj menimo, da bo pomembno prispeval k preglednosti ter pravni gotovosti izvajanja ribiškega sklada v prihodnjem obdobju tako za države članice kot pa seveda tudi za same upravičence, ki jim je program namenjen.</font><br/>
<font size="4">Glede na to menimo, da dopolnjeni delni splošni pristop predstavlja dobro podlago za čim prejšnji začetek trialogov z Evropskim parlamentom ter da se zagotovi pravočasen sprejem uredbe o prihodnjem Evropskem skladu za pomorstvo, ribištvo in akvakulturo ter s tem pravočasen izvajanja sklada v finančni perspektivi 2021-2027. </font><br/>
<font size="4">Zdaj, če se pomaknem še na področje gozdarstva. Kot vemo, je samo gozdarstvo v pristojnosti držav članic, ampak strategija EU za gozdove po letu 2020 vseeno poskuša ambiciozno poenotiti nekatere zadeve, poskuša harmonizirati določene zadeve na področju gozdarstva. Svet bo začel razpravo o strategiji EU za gozdarstvo po letu 2020 in tako s svojimi prispevki oblikoval nov okvir za usklajen pristop tako v nacionalnih kot tudi v mednarodnih politikah, ki bo usklajen z načeli trajnostnega gospodarjenja z gozdovi ter zagotovil pripravljenost za soočanje s prihodnjimi izzivi. </font><br/>
<font size="4">Stališče Slovenije je, da pozdravljamo izmenjavo mnenj v novi strategiji EU za gozdove za obdobje po letu 2020, saj se dobro zavedamo dodatne vrednosti ukrepov EU v sektorju gozdarstva pri reševanju izzivov, kot so prehod na nizko ogljično podnebno nevtralno in krožno biogospodarstvo.</font><br/>
<font size="4">Zavedamo se večnamenske vloge gozda, od zagotavljanja zelenih delovnih mest, prostora za rekreacijo in s tem krepitev zdravja do potenciala za skladiščenje ogljika. Slovenija se zato strinja, da Unija potrebuje novo, celovito strategijo in krepitev sodelovanja v gozdarstvu, pri čemer je pomembna skladnost z drugimi politikami EU kot tudi povezava z agendo o trajnostnem razvoju in okolju mednarodnih politik. Da se ohrani pravo ravnovesje in celovitost med prispevki gozdov k izzivom EU.</font><br/>
<font size="4">Pri tem Slovenija posebej izpostavlja, da mora biti trajnostno ravnanje z gozdovi središče nove gozdarske strategije EU, saj so gozdovi in gozdarski sektor ključnega pomena za zagotavljanje trajnostnih rešitev ter številnih izzivov našega časa. </font><br/>
<font size="4">Poleg tega morajo biti države članice, ki so dejansko pristojne za gozdarsko politiko, tesno vključene v oblikovanje bodoče strategije. Kot veste, je v Sloveniji že dolga leta glavo načelo trajnostnega gospodarjenja z gozdovi, zato nas</font><br/>
<br/>
<b><font size="4">19. TRAK: (IP) – 11.50</font></b><br/>
<br/>
<font size="4">	(nadaljevanje) veseli in bomo tudi izpostavili, da bi morala strategija poseben poudarek dajati v tem delu.</font><br/>
<font size="4">	Potem še druga gozdarska točka, ki bo obravnavana na svetu in bodo izmenjana mnenja, je sporočilo Komisije o okrepitvi ukrepov EU za zaščito in obnovo svetovnih gozdov. Komisija bo predstavila sporočilo o okrepitvi ukrepov EU za zaščito in obnovo svetovnih gozdov, v katerem je izpostavljena pomembna vloga gozdov za soočanje s sodobnimi izzivi, kot so podnebne spremembe, ter problematika resne izgube predvsem primarnih gozdov zaradi širitve kmetijstva, urbanizacije, infrastrukture ter posredno naravnih pojavov ter tudi požarov.</font><br/>
<font size="4">	S svojimi ukrepi za varstvo obstoječih gozdov in trajnostno gospodarjenje z njimi EU deluje proaktivno, pri čemer se zaveda, da sama ne more obrniti pojava krčenja gozdov. Cilj trajnostnega gospodarjenja z gozdovi in ustavitev krčenja gozdov v svetu mora biti skupen v okviru svetovnega zavezništva. </font><br/>
<font size="4">	V tem delu torej Evropska komisija vseeno poskuša postati proaktivnejša v okviru svetovnega zavezništva glede na informacije, ki prihajajo glede krčenja gozdov v drugih predelih sveta. V sporočilu je opredeljenih pet prioritetnih sklopov. Prvi je zmanjšati odtis porabe EU na zemljišča in v EU spodbujati porabo proizvodov iz dobavnih verig, ki ne povzročajo krčenja gozdov. Partnersko sodelovati z državami proizvajalkami, da se zmanjšajo pritiski na gozdove, in zagotoviti razvojno sodelovanje EU, ki ne bo vključevalo krčenja gozdov. Okrepiti mednarodno sodelovanje za ustavitev krčenja in degradacije gozdov ter spodbujanje njihove obnove. Preusmeriti finančna sredstva v podporo bolj trajnostnim praksam rabe zemljišč in podpirati razpoložljivost in kakovost informacij o gozdovih in dobavnih verigah primarnih gozdov ter dostop do njih. Podpirati raziskave in inovacije.</font><br/>
<font size="4">	Slovenija pozdravlja ugotovitev Evropske komisije in podpira naštete prednostne ukrepe. Spodbujanje razvoja pristopa gospodarjenja z gozdovi na svetovni ravni je v skladu z načeli trajnosti, večnamenskosti in sonaravnosti. Izpostavljamo, da aktualno dogajanje, povezano s spremembami in sanacijami posledic naravnih ujm v gozdovih, postavlja navedena načela pred nove izzive. Na primer pri obnovi gozdov po ujmah, negi mladih gozdnih sestojev, kot tudi pri osnovanju novih gozdnih sestojev.</font><br/>
<font size="4">	Izpostavili bomo tudi to, da Slovenija ima s sonaravnim, večnamenskim in trajnostnim gospodarjenjem z gozdovi že desetletja izkušenj. Pri tem bo izpostavljen tudi primer mestnih gozdov Celja ter pa združenja za popularizacijo sonaravnega in trajnostnega gospodarjenja z gozdovi Pro Silva, ki je pred kratkim tudi v Sloveniji praznovalo 30. obletnico in je bilo s strani tudi tujih strokovnjakov izpostavljeno kot izredno pomemben akter na področju sonaravnosti in pa trajnostnega upravljanja z gozdovi.</font><br/>
<font size="4">	Če se dotaknemo še kmetijskih točk. Gre za običajno poročanje, polletno poročanje komisije glede razmer na trgu. Komisija bo poročala o razvoju razmer na kmetijskih trgih, pri čemer je pričakovati, da bo komisija podala informacijo o pripravljenosti EU na področju kmetijstva glede na izstop Velike Britanije iz Evropske unije. Ter pa seveda zaradi napovedanih povračilnih ukrepov ZDA, in sicer, dajatev na uvoz nekaterih kmetijskih proizvodov iz naslova VTO spora Airbus in Boeing. </font><br/>
<font size="4">	Kot kaže bo posledica tega spora tudi to, da bo posledice nosil tudi kmetijski sektor. Tukaj se lahko pričakuje pojav viškov, znižanja cen.</font><br/>
<br/>
<b><font size="4">20. TRAK: (VP) - 11.55</font></b><br/>
<br/>
<font size="4">	(nadaljevanje) Zato bo Slovenija še posebej izpostavila, da je potrebno s hitrimi in učinkovitimi ukrepi se odzvati na nove nastale spremembe. Slovenija se bo torej seznanila s poročanjem komisije o razmerah na kmetijskih trgih in vzpostavila, da je redno spremljanje razmer na kmetijskih trgih ključno. Predvsem glede na razmere je potrebno hitro in učinkovito ukrepanje na ravni EU. Vključno z zagotovitvijo potrebnih finančnih sredstev, če bodo potrebna za reševanje nastalega položaja, ki ga lahko pričakujemo. </font><br/>
<font size="4">	Druga točka, ki pa sodi s področja kmetijstva, je pa sveženj reformni skupne kmetijske politike za obdobje po letu 2020. Gre o poročanju predsedstva o stanju. Ministri se bodo zgolj seznanili s stanjem o napredku obravnave pri svežnju reform iz skupne kmetijske politike. Trenutno potekajo intenzivne obravnave na ravni delovnih skupin sveta EU in pa posebnega odbora za kmetijstvo. Vsebinska razprava k tej točki ni predvidena, vseeno pa je potrebno, lahko dodamo, da večina ključnih vprašanj je še vedno odprtih in šele v decembru lahko pričakujemo, da bo predsedstvo pripravilo nek kompromisni predlog glede svežnja o reformi. </font><br/>
<font size="4">	Pod točko razno bo Slovenija predstavila izid mednarodne ministrske konference – krepitev oblikovanja in prenosa znanja za napredek kmetijstva in podeželja. Razprava na konferenci, ki je potekala ob robu mednarodnega kmetijsko-živilskega sejma AGRA, se je osredotočila na 2 pomembna vsebinska sklopa. Prvi je bil zmanjševanje razlik v delovanju sistema AKIS v evropskih državah, se pravi v okviru sistema prenosa znanja in inovacij. In pa v drugem delu, da je potrebno prenos znanja v kmetijstvu in gozdarstvu v evropskih državah po letu 2021 natančneje opredeliti. Udeleženci konferenci so si bili enotni v naslednjih stališčih, ki so bila ključna v skupni izjavi: znanje in inovacije imajo pomembno vlogo pri sprejemanju odločitev kmetov in njihovih prilagajanjem družbenim in ekonomskim in okoljskim zahtevam, kot so prilagajanje podnebnim spremembam, zagotavljanje zadostnih količin varne in kakovostne hrane ob hkratnem varovanju okolja in naravnih virov, biotske pestrosti in izboljšanja konkurenčnosti kmetijskega gospodarstva. Prihodnost kmetijstva sloni na medgeneracijski prenovi, razumevanju in volji mladih do kmetovanja, saj mlade generacije uporabljajo znanje na različne inovativne načine.</font><br/>
<font size="4">Zato bo razširjanje znanja vpeljavo inovacij v kmetijstvu, gozdarstvu in živilstvu ter njihov prenos v prakso spodbudil le dobro delujoč in učinkovit sistem AKIS. Znanje in inovacije morajo biti dostopne vsakomur, pri čemer ne smemo pozabiti na srednje-velika, mala in mala kmetijstva, gospodarstva ter seveda družinske kmetije. Spodbuditi je potrebno pretok znanja in sodelovanje med raziskovalno sfero, svetovalno službo in končnimi uporabniki znanja v praksi, torej kmeti. Zagotoviti je potrebno stabilno financiranje tako na nacionalni in evropski ravni ter pri tem povezati različne politike razvoja podeželja. </font><br/>
<font size="4">	Dovolite, da za konec samo še izpostavim točko »Razno« in sicer afriška prašičja kuga. Komisija bo ponovno poročala o trenutnem stanju – pojavnost in obvladovanju afriške prašičje kuge v EU. V EU je trenutno prizadetih 10 držav – Belgija, Bolgarija, Estonija, Italija, Latvija, Litva, Madžarska, Poljska, Romunija, Slovaška. Na Češkem pa je bila bolezen izkoreninjena. V Sloveniji sicer do sedaj še ni bilo zabeleženega primera afriške prašičje kuge, vendar, glede na države, ki sem jih naštel, seveda ta možnost, da se ta bolezen pojavi v Sloveniji, obstaja</font><br/>
<br/>
<b><font size="4">21. TRAK: (KŽ) – 12.00</font></b><br/>
<b><font size="4">	</font></b><br/>
<b><font size="4">	</font></b><font size="4">(nadaljevanje) in zato tudi že potekajo določeni ukrepi v zvezi s tem. Slovenija se zaveda tveganja, se pravi stališče Slovenije ob tej točki bo, da Sloveniji zaveda tveganja, ki ga predstavlja afriška prašičja kuga, pred velikimi izzivi ni le prašičerejski sektor temveč tudi upravljavci s populacijami divjih prašičev v Evropi in potrebno posebej poudariti, da je potreben harmoniziran pristop EU v boju proti tej prenosljivi bolezni.</font><br/>
<font size="4">	Prav tako se Slovenija pri pripravi ukrepov za preprečevanje in pripravah na pojav afriške prašičje kuge na svojem ozemlju vse bolj zaveda težav, ki jih za uresničevanje oz. učinkovitega izvajanja ukrepov predstavlja nekatera nejasna in marsikdaj tudi protislovna pravila. Prav tako zaradi raznolikosti v EU so se nekatere prakse in ukrepi v posameznih državah pokazali kot učinkoviti, spet drugje pa ne.</font><br/>
<font size="4">	Mnenja smo, da je potrebno jasno zapisati tista, ki so nedvoumno učinkovita in hkrati tudi proporcionalna. Slovenija je pristopila k podpisu skupne izjave, saj je dobro sodelovanje ključnega pomena za nadzor in ustavitev afriške prašičje kuge. To sodelovanja mora biti čez sektorsko in tudi čez mejno, zato smo tudi v Sloveniji dejavni na področju uzaveščenja javnosti, bio-varnostnih ukrepov in nadzora populacije divjih prašičev, pri čemer veterinarske službe dobro sodelujejo z drugimi pristojnimi službami. 	Prav tako imamo sodelovanje s pristojnimi službami sosednjih držav članic.</font><br/>
<font size="4">	Podpiramo tudi revidirane načine izračuna stopnje sofinanciranja ukrepov po trenutni metodologiji, ki temelji na Eurostat podatkih o povprečnih plačah, prihaja do resnih težav pri sofinanciranju veterinarskih programov, saj je pokrit le majhen delež stroškov. Slovenija bo izpostavila še, da je potrebno nadaljevati z raziskovanje, zlasti potrebujemo razvoj cepiva proti APK. Novo znanje bo potrebno tudi na področju ekologije divjih prašičev, ki so rezervoar bolezni in  predstavljajo stalno tveganje za evropsko prašičerejo. </font><br/>
<font size="4">	To je bilo za enkrat, hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa gospod Stanonik.</font><br/>
<font size="4">Začenjam z razpravo oziroma odpiram razpravo. K razpravi sva se za enkrat prijavila dva, sam sicer z zelo kratkim vprašanjem.</font><br/>
<font size="4">	Kot prvemu dajem besedo gospodu Franciju Kepi, izvolite.  </font><br/>
<font size="4">	    </font><br/>
<font size="4">	</font><b><font size="4">FRANCI KEPA (PS SDS): </font></b><font size="4">Hvala.</font><br/>
<font size="4">Imam dva, tri kratka vprašanja. Prav zaradi te prašičje bolezni, ta bolezen je zelo nevarna, saj tudi v Aziji je prepovedana kar nekaj let, tudi do 10 let, lahko uvoz iz države, celotne države. Kaj bo še Slovenija glede tega ukrenila? Saj nekaj ste povedali, da je tudi nevarnost velika, prav zaradi teh divjih, divjih pujskov, kjer jih gojijo.</font><br/>
<font size="4">	Potem me zanima glede kmetijstva poseg kmetijstva v gozdne površine, Slovenija ima srečo, da imamo toliko gozda, da skoraj 60 % države, smo ena najbolj gozdnatih držav na svetu, pa vseeno me zanima kakšno strategije imate glede posega kmetijstva. Koliko bi dopuščalo v gozd oz. tudi sama gradnja, koliko imate to, ker včasih je bilo prav to za neko gradnjo je bilo nadomestilo, saj potem se je tudi ukinilo, to je bilo eno let, če si imel gradnjo, da si mogel celo, si bil odvisen od kategorije zemljišča ali je bil / nerazumljivo/ plačilo potrebno.</font><br/>
<font size="4">	Potem pa še za strategije ribištva, kakšno strategijo ima Slovenija glede nakupa malo večjih ladji, tega Slovenija nima več. Imeli smo tiste dve ladji pa še smo dobili neko plačilo iz Evrope in smo prav z veseljem hitro odšli tisto razrezati. Tako da imamo sedaj manjše ladje, tako rekoč ribištvo je v zatonu, če je kakšna strategija v bodočnosti, vsaj za, da gredo lahko ribiči na nekakšen daljši ribolov oz. za plavo ribo, predvsem sardele in skuše, ker tega mislim, da nimamo večjih ladji. </font><br/>
<font size="4">	Kakšno strategijo ima Slovenija glede tega? Hvala.    </font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, gospod Kepa.</font><br/>
<font size="4">Če dovolite vprašanje še meni. Sicer se bom navezal </font><br/>
<br/>
<b><font size="4">22. TRAK: (IP) – 12.05</font></b><br/>
<br/>
<font size="4">	(nadaljevanje) na obe temi, ki jih je gospod Kepa že na začetku izpostavil.</font><br/>
<font size="4">	Tudi mene zanima, kot sem razbral oziroma kolikor vem, so divji prašiči velik bolj občutljivi na to bolezen kot pa recimo tisti prašiči, ki jih gojimo doma. Pa tudi mene zanima, kakšni so tisti predvideni ukrepi tako glede, ne vem, vakcinacije, ali mogoče celo predvideni kakšni bolj drastični ukrepi, glede na to, da so divji prašiči glavni prenašalci virusov oziroma bolezni.</font><br/>
<font size="4">	Pri drugem vprašanju pa bi se navezal na tisto, kar ste povedali. Pač eno izmed glasnih sporočil komisije, če lahko tako rečem, je okrepitev mednarodnega sodelovanja za zastojitev krčenja in pa degradacije gozdov. Pa me zanima, glede na to, da predvidevam in nekaj tudi vem, da ima Slovenija kar nekaj znanja, kar se tiče tega področja, kakšne so pa te naše mednarodne aktivnosti, kaj delamo na tem področju, ali smo sposobni oziroma ali znamo oziroma, če povem še drugače, ali se nam pustijo tudi kaj naučiti? </font><br/>
<font size="4">Toliko z moje strani.</font><br/>
<font size="4">Pa še gospod Boris Doblekar ima vprašanje.</font><br/>
<font size="4">Gospod Doblekar, izvolite.</font><br/>
<br/>
<b><font size="4">BORIS DOBLEKAR (PS SDS):</font></b><font size="4"> Hvala lepa, predsednik.</font><br/>
<font size="4">Ja, imam vprašanj kar enih par, bom pa tudi kratek, ne bom zdajle tako dolg.</font><br/>
<font size="4">In sicer, kar se tiče afriške prašičje kuge. Že tamle leta 2017 so se članki pojavljali, afriška prašičja kuga pred vrati. Mene veseli, da je ostala pred vrati, da ni prišla čez vrata – še zaenkrat. Zanima me, kako je s tem cepljenjem pa kako je s cepljenjem v teh vzhodnih državah, ne vem, Madžarska in tako naprej, kjer ta bolezen razsaja že, in kako resno se mi pripravljamo na to, da ne bomo mi te afriške prašičje kuge fasali?</font><br/>
<font size="4">Kar se tiče ribiškega sklada, kaj ima Slovenija od tega ribiškega sklada, me zanima? Potem me zanima, ribogojnice za sladkovodne ribe. A mi to kje spodbujamo? A kaj pomagamo tem, ki se s tem ukvarjamo, ali jim kaj pomagamo ali jim zgolj otežujemo z raznoraznimi birokrativnimi postopki, da čim težje pridejo do ribogojnice? Vemo pa tudi, da imajo velike težave z vodovarstvenimi dovoljenji in tako naprej. </font><br/>
<font size="4">Torej, kaj imamo od tega ribiškega sklada, kako je s spodbudami za ribogojnice, vemo, da so ribe zdrave, sladkovodne, postrvi, vemo, da se tudi veliko uvažajo, tamle v trgovinah jih poceni dobiš, pri nas pa, ko imamo pepelnično sredo, jih gredo pa ribiči iskati ne vem kam, vsepovsod, samo sami jih ne morejo imeti. Tako da to. In pa, kako to, da so postrvi dobesedno izginile iz naših potokov in rek? Jaz jih skoraj, ne vem več, da bi kje bile. Torej, kako je to povezano s tem ribiškim skladom?</font><br/>
<font size="4">Gozdarstvo. Lepo se sliši, vse ste lepo povedali, res, mislim, kot iz pravljice, moram reči. Po drugi strani pa vemo, da je na terenu vse skupaj malo drugače. Obnova gozdov, podnebne spremembe, včasih se je pogozdovalo zelo nepremišljeno, se je kar golosek naredil. Prej je bila tam bukev, pa kostanj pa bor pa ne vem, potem so pa tam kar posadili macesne ali pa smreke, pa je mogoče malo zapihalo pa vse podrlo. Veliko je tega tudi zelo neurejenega. Ali zdaj to delamo kaj bolj sistemsko, kaj razmišljamo, kako to počnemo?</font><br/>
<font size="4">Vprašal bi, rak kostanja, vemo, da je to velik problem. Tamle na našem koncu, v Zasavju, dobesedno izumira kostanj, čeprav se nekako malo obnavlja, ampak te bolezni je zelo veliko. Če imate kaj o tem za povedati. </font><br/>
<font size="4">Trajnostno gospodarjenje z gozdovi. Seveda, kakšni so vsi ukrepi, ki potem zadostijo temu trajnostnemu gospodarjenju z gozdovi. Vemo, da so gozdovi v Sloveniji, da je precej podrtega notri bodisi v privatnih ali pa v državnih gozdovih, odvisno, kako kakšen privatni lastnik dobro skrbi za gozdove. Zdaj, tukaj skoraj lahko rečem, ali ima tukaj kakšna inšpekcija in vsi tisti, ki so pristojni za to, imajo kakšno moč ali nimajo? Ali grejo to kaj pogledati ali ne? Gozdovi so precej zaraščeni ali pa vedno bolj tudi zato, ker se kmetije opuščajo. Ker pridejo ljudje na kmetijo samo še malo pogledati na kakšno vikend zidanico,</font><br/>
<br/>
<b><font size="4">23. TRAK: (VP) - 12.10</font></b><br/>
<br/>
<font size="4">	(nadaljevanje) ostalo gre. In tudi gozdovi so zato opuščeni, tudi gozdne poti so v katastrofalnem stanju. Kako bomo to izboljšali, to me zanima. Zelena delovna mesta, rekreacija, to se vse super sliši. Ampak kaj pa so to zelena delovna mesta, to me zelo natančno zanima. Kar se tiče rekreacije – greš v privaten gozd se rekreirati pa hitro naletiš na kakšno oviro. Kaj konkretno je mišljeno, do kakšnega obsega ta rekreacija po gozdovih lahko poteka? </font><br/>
<font size="4">	Veliko kmetij se zarašča ali pa opušča, saj vemo, ena in pol na dan propade in potem ta gozd sili na travnike in je to potem postane gozd ali kako. Ali se to lahko potem, če nekdo pride, z leti na to kmetijo nazaj ali to lahko počisti ali ne sme? Ali mu lahko kdo pomaga, da počisti in spet vzpostavi travnik, to me zanima. Da pa niso gozdovi samo gozdovi ali pa drevesa, ker govorimo kako so zdrava, kako proizvajajo kisik, porabljajo ogljikov dioksid in tako naprej, me zanima ozelenitev recimo mest ali pa večjih parkov – ali to paše pod te gozdove ali ne paše ali imamo do tega kakšno mnenje? Tukajle čez smo ravno podrli, je Ljubljanski župan podrl, ogromen topol, zelen, ki je delal senco in proizvajal kisik. Zdaj pa ga ni več, ne, in to. S</font><br/>
<font size="4">Svetovalne službe bodo pomagale pri prihodnosti – medgeneracijska prenova, medgeneracijsko sodelovanje na kmetijah in tako naprej. Svetovalne službe so precej okrnjenje, poznamo ta problem. Bolj kot ne se ukvarjajo s kakšnimi birokracijskimi zadevami, z birokracijo, z urejanjem. Pomagajo sicer kmetom za prijave na razpise. Da ne bom predolg, bom kar končal.</font><br/>
<font size="4">Evo, tu bi rad še malo odgovora in pa pojasnila.</font><br/>
<font size="4">Hvala.  </font><br/>
<br/>
<b><font size="4">PREDSEDNIK IGOR PEČEK:</font></b><font size="4"> Hvala lepa, gospod Doblekar.</font><br/>
<font size="4">Zdaj podajam besedo gospodu Damjanu Stanoniku, vprašanj je bilo kar nekaj.</font><br/>
<font size="4">Izvolite.</font><br/>
<br/>
<b><font size="4">DAMJAN STANONIK: </font></b><font size="4">Ja, hvala lepa.</font><br/>
<font size="4">Jaz bom najprej poskušal odgovoriti na vprašanja, ki so tudi v točkah sveta, ki se bo odvijal v Luksemburgu.</font><br/>
<font size="4">Se pravi – afriška prašičja kuga. Afriška prašičja kuga, kaj dela Slovenija in kakšne so razmere v okolici? Mi smo imeli pred kratkim bilateralno srečanje na madžarskem, kjer so nas seznanili, da je bolezen naredila nov preskok. Oni so pričakovali, da bo mogoče avtocesta in pa reka, ki poteka skozi Budimpešto, da bo to ustavilo ali pa vsaj zadržalo nekaj časa širjenje te bolezni. Ta preskok se je zgodil dokaj hitro. Tako, da se seveda to območje se širi tudi proti naši državi zato se pripravlja interventni zakon, ki, kot sem že prej omenil, zahteva tudi medresorsko sodelovanje. Poleg Ministrstva za kmetijstvo in Uprave za varno hrano je seveda tukaj potrebno sodelovanje tudi med drugim civilne zaščite oziroma Uprave za zaščito in reševanje Ministrstva za obrambo, Ministrstva za notranje zadeve. Seveda bo imelo pa tudi nekatere finančne posledice, ki bodo nastale, če ta bolezen pride v državo. Zakon zdaj je v sami pripravi ampak predvideva neke preventivne ukrepe in pa potem ukrepe, ki se aktivirajo ob sami bolezni. Preventivni ukrepi se deloma tudi že izvajajo in sicer gre za zmanjševanje populacije divjega prašiča v gozdovih. Kot vemo obstaja, se pravi največja težava je,</font><br/>
<br/>
<b><font size="4">24. TRAK: (KŽ) – 12.15</font></b><br/>
<br/>
<b><font size="4">	</font></b><font size="4">(nadaljevanje) če se ta bolezen prenese tudi na kmetije oz. na področje prašičereje, ker bi to pomenilo eno veliko gospodarsko škodo.</font><br/>
<font size="4">	Seveda se takrat, v primeru da pride, se tudi zaščitijo, veterinarska uprava bo potrebno, da bo izvaja vse potrebne ukrepe, vodila i koordinirala ukrepe, kar pomeni tudi zaščito teh območji, omejitev itd. To je en del.</font><br/>
<font size="4">	Drugi del, ki pa se odvija v gozdovih je pa seveda, da bo takrat, če pride do te bolezni, kar se seveda noben od nas nikakor ne želi, če bi prišlo do tega bo potrebno močno sodelovanje z lovsko zvezo, ker bo na tistem območju, kjer se bolezen pojavi, se ta področje se bo opredelilo in takrat se nekaj časa ne izvaja nobenega lova potem pa ko se to območje opredeli in se začnejo izvajati ukrepi je potrebno odstreliti celotno populacijo te vrste, ki prinaša bolezen.</font><br/>
<font size="4">	Gre za zahteven, izredno zahteven projekt, v povprečju se države, ki se s tem ukvarjajo, ki pridejo, se ukvarjajo, zdaj po nekaterih podatkih ta bolezen, vsaj dve leti, v nekaterih državah pa je ta bolezen prisotna, če sam čez Sardinijo, se pravi v Italiji, ampak samo za bodoče Sardinije že več kot 10 let. Ampak do zdaj v teh evropskih državah, ki sem jih naštel je samo Češka uspela, da je res zamejila to območje, ki je bilo malo manjše kot v nekaterih drugih državah in so bili ukrepi približno tako kot sem jih že opisal, da so omejili to območje in potem populacija divjih prašičev je mogla biti na tem območju odstranjena.</font><br/>
<font size="4">	Drugje, kjer so bili te ukrepi, rečemo bolj mehki ukrepi, pa je prišlo do širjenja, še nadaljnjega širjenja te bolezni. Tako da mi pridobivamo informacije iz držav kjer se je ta bolezen že pojavila, poskušamo pridobiti čimbolj aktualne rešitve, ki se pojavljajo sedaj na terenu, seveda pa je pri tem potrebno posebno pozornost nameniti obmejnim območjem, če pride ta bolezen tja, kjer so še posebej občutljiva.	</font><br/>
<font size="4">	Gre dejansko za en zelo širok nabor ukrepov, ki jih bodo izvajale različne službe. Mi pričakujemo, da bi v roku 14 dni, nekako, če, ampak moram, mogoče je to malo optimistična ocena, vseeno da bi ta zakon bil v fazi, da bi lahko šel medresorsko usklajevanje in potem v sam sprejem. Kot sem že omenil se zavedamo, koliko pa sem že sam omenil, da se je ta bolezen, da se je govorilo že 2017 ampak za to bolezen je značilno, da ima lahko tudi zelo hitre preskoke, če pa se to ne bo zgodilo pa bomo seveda vsi zadovoljni, ampak določene ukrepe pa je kljub temu potrebno sprejeti.</font><br/>
<font size="4">	Posegi v gozdove za površine kmetijstva, se to seveda izvaja na podlagi občinskih prostorskih načrtov, možno je posekati pol hektarja za kmetijske namene brez spremembe, vse ostalo pa mora biti opredeljeno v prostorskih načrtih.</font><br/>
<font size="4">	Seveda se poskuša kmetijska zemlja, predvsem kakor ste omenili spoštovani poslanec, da so tudi vsi ukrepi v to, da ne bi prišlo do, da na najboljših kmetijskih zemljiščih ne bi prišlo, da bi se ta zaraščanja in da bi,</font><br/>
<br/>
<b><font size="4">25. TRAK: (IP) – 12.20</font></b><br/>
<br/>
<font size="4">	(nadaljevanje) ker mi / nerazumljivo/ ena najbolj gozdnatih držav, hkrati pa to pomeni, da imamo pa tudi seveda velike izzive na področju gozdarstva. Nekatere ste že omenili tudi sami. </font><br/>
<font size="4">	Se pravi, v letu 2014 je Slovenijo, smo se srečali z izrednim žledolomom, ki se je že takrat predvidevalo, da bomo imeli tudi posledice, da se bo kot posledice pri sanaciji pojavil tudi podlubnik. Seveda so se potem pojavile še dodatno ujme in naenkrat smo se znašli v situaciji, ko je treba zelo veliko intervencij znotraj gozdov. Pa ne glede na to, kakšne, a so to v državni ali zasebni lasti.</font><br/>
<font size="4">	Mi se zavedamo, da je na nekaterih, da se s tem pojavljajo tudi določene težave, tega nikakor ne mislimo zanikati. Predvsem so, če se zdaj, predvidevam, da se misli predvsem na državne gozdove. Vi veste, da je to postavljanje državnega podjetja za gozdove in pa na ujme, so bili nekako, sočasno se je dogajalo. Tako da tukaj je bil potreben en dodaten razvoj. Kakor sem seznanjen, podjetje prehaja v nabavo nove opreme, ki bo pomagala pri sanaciji gozdov. In da se počasi približuje zastavljenemu cilju 20 odstotkov lastne sečnje, ki jo bo lahko izvedla s svojimi kapacitetami. To je cilj, ki se mu počasi bliža. </font><br/>
<font size="4">	Seveda pa to. Mi smo tudi ravno pred kratkim bili tudi na terenu, ko smo si ogledali nekatera pereča žarišča podlubnikov. Pojavljajo se tudi same težave, ki so mogoče tudi malo administrativne narave, zato, a bomo tudi, prehajamo v spremembo oziroma / nerazumljivo/ interventni zakon o podlubnikih, ki bo mogoče malo zmanjšal administrativni pritisk in hkrati omogočal lažno dostopnost in odprtost gozdov pri sanaciji. Tudi pri sanaciji je vseeno mogoče, ker smo že tudi na tem / nerazumljivo/, da so nekateri ukrepi namenjeni odpiranju gozdov, se pravi izgradnji novih gozdnih / nerazumljiv/, izgradnji novih gozdnih cest, se pravi z namenom odpiranja gozdov, da je ta sanacija lažja. Ti ukrepi se tudi, če gre za novo izgradnjo, seveda, možno je sofinanciranje s strani ukrepov.</font><br/>
<font size="4">	Tako da na tem področju prav tako prihajamo, se ta infrastruktura gradi, se pa zavedamo, da še ni dokončno zgrajena. Zato se bo v naslednjem letu oziroma nekateri konec leta se predvidevajo tudi dodatni razpisi, da bi se počrpalo še dodatna sredstva za te ukrepe. Ker vemo, da odprtost gozdov, poleg tega, da je možna večja ali pa lažja sanacija, hkrati zagotavlja tudi večjo požarno varnost in pa seveda druge funkcije, o katerih smo tudi govorili, med njimi tudi socialna funkcija gozdov, kot smo jo omenili. Se pravi, rekreacija, gibanje in raziskovanje, poučevanje, se pravi, socialna funkcija gozdov, ki jo je spoštovani poslanec izpostavil.</font><br/>
<font size="4">	Tukaj se seveda srečajo konflikti različnih skupin. Tukaj seveda prihaja do, so nas tudi lastniki gozdov opozarjali do tega, da je mogoče te rekreacije na posameznih področjih, da je preobsežna, da moti samo upravljanje z gozdovi. </font><br/>
<br/>
<b><font size="4">26. TRAK: (IP) – 12.25</font></b><br/>
<br/>
<font size="4">	(nadaljevanje) Moram reči, da so nas lastniki gozdov predvsem opozorili na kolesarske poti, mi smo tudi že določene ukrepe glede tega naredili, ker naj bi se celo določene organizirane zadeve organizirale brez soglasja lastnikov. Tako da na to smo pozorni in smo vzeli na znanje to opozorilo lastnikov. In, kot pravim, že pridobivamo dodatne informacije, nekaj je pa bilo glede tega že.</font><br/>
<font size="4">	Sodelovanje, mogoče samo še glede mednarodnega sodelovanja. Zavod za gozdove Slovenije seveda sodeluje z drugimi državami, predvsem seveda s sosednjimi, Avstrija, Hrvaška in pa druge države. Še bogatejše sodelovanje na mednarodni ravni izvaja Gospodarski inštitut Slovenije, se opravičujem, Gozdarski inštitut Slovenije. Pa glede, kar ste pa, gospod predsednik, omenil, da imamo na področju gozdarstva pa dejansko nekaj izredno dobrih praks, pa so bile izvedene v preteklosti.</font><br/>
<font size="4">	Pa če izpostavimo samo slovenski Kras, ki je bil, ki ga poskušamo, vsaj jaz osebno ga probam, kadar se pogovarjamo z drugimi, vedno izpostaviti. Moram reči, da v mednarodnem, na mednarodnem področju ali pa v kontaktih z drugimi državami, da tudi oni prepoznavajo. Konec koncev, Pro Silva, ki sem jo prej omenil, je v bistvu nek pionir na tem področju, in to, oni so bili ustanovljeni v Sloveniji, letos so praznovali 30. Obletnico in mislim, da njihov način razmišljanja glede upravljanja z gozdovi počasi prehaja tudi v programe drugih držav, ki so imele mogoče malo drugačno upravljanje kot do sedaj. Mi smo se nazadnje, pa če spet omenim srečanje z Madžari, celo dogovoril, da na tem področju za neko, da bomo poskušali neko dolgotrajnejše sodelovanje, predvsem iz prenosa dobrih praks na področju gozdarstva. Se pravi, da so tudi druge države zainteresirane za znanje, ki prihaja iz Slovenije.</font><br/>
<font size="4">	Zato nas veseli, da tudi ta strategija po letu 2020, da se naslanja na načela opravljanja ali pa gospodarjenja z gozdovi, ki je v Sloveniji, ima že dolgoletno tradicijo. In mogoče je pa glede promocije, saj to smo se ravno pred, mislim, da danes s kolegi pogovarjali, da je bilo, da moramo narediti dodatna razmišljanja tudi glede, ko bo Slovenija predsedovala Evropski uniji in že prej z državami, ki bodo prej in pozneje za sodelovanje, in da najdemo neko točko, kjer bi lahko izpostavili dobro prakso, ki jo imamo v Sloveniji. In teh dobrih praks je dejansko veliko in so tudi mednarodno priznane in so dobile tudi določena priznanja, mednarodna priznanja. </font><br/>
<font size="4">	Glede raka kostanja, jaz moram reči, da bom prosil kolega, kakšna je situacija, ker mislim, da bo znal več povedati kot jaz, tako da gospod Meterc, on je vodja Sektorja za gozdarstvo na Ministrstvu za kmetijstvo.</font><br/>
<font size="4">Tako da, prosim, gospod Meterc.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Kar izvolite.</font><br/>
<br/>
<b><font size="4">GREGOR METERC:</font></b><font size="4"> Hvala lepa. Lepo pozdravljeni tudi v mojem imenu.</font><br/>
<font size="4">Jaz bi najprej gospodu poslancu povedal, da kostanjev rak, to ni neka nova bolezen. To je v bistvu gliva, ki se je v Sloveniji prvič pojavila leta 1970. Ta gliva dejansko danes ni več nevarna. Zakaj ne? Gliva je mutirala, udejanila se je hipovirulenca in v bistvu se je pojavil sev glive, ki zdravi tega raka. In naloga gozdarjev je, da ko hodijo</font><br/>
<br/>
<b><font size="4">27. TRAK: (VP) - 12.30</font></b><br/>
<br/>
<font size="4">	(nadaljevanje) po gozdnih sestojih, odstranijo virulentne osebke, hipovirulentne osebke pa pustijo v gozdovih. </font><br/>
<font size="4">Tako, da verjetno ste vi mislili na nov problem – to pa je kostanjeva šiškarica. Kostanjeva šiškarica je pa, mislim, da je bila prva najdba v Sloveniji leta 2014. In ta kostanjeva šiškarica – gre za žuželko, ki zmanjša obrod kostanja 80 %. Tudi ta zadeva se popravlja, vzrok pa je vnos tujerodne vrste, ki je v bistvu predator kostanjeve šiškarice. Tako, da to primer imamo na primorskem, kjer so ti rezultati zelo dobri in te raziskave opravlja gozdarski inštitut oziroma Biotehniška fakulteta.</font><br/>
<font size="4">Mogoče državni sekretar je samo eno stvar pozabil pa če lahko še povem? Vaše vprašanje je bilo tudi zaraščanje kmetijskih površin, a ne? Zdaj, kdaj gre kmetijska površina v gozd? Kmetijska površina gre v gozd po 10 letih. Po 10 letih po obnovi gozdno-gospodarskega načrta se ugotovi, da se neka površina zarašča. Seveda  pa, da gre to v načrtu v gozd in pa potem v občinskem prostorskem načrtu iz kmetijskega v gozd, so pa potrebni določeni pogoji. Torej kaj je sploh gozd? Gozd je zemljišče poraslo z gozdnim drevjem na površini najmanj 0,25 hektara v višini 5 metrov in tako naprej. Pa mogoče še to urbano gozdarstvo – to ni v pristojnosti, ne vem, v naši gozdarski pristojnosti, to ozelenjevanje, parki in to, to je čisto v pristojnosti občin. Se pravi županov in pa pač občinskih svetnikov, ki sprejemajo proračun.</font><br/>
<font size="4">Tako da, hvala lepa.</font><br/>
<br/>
<b><font size="4">PREDSEDNIK IGOR PEČEK: </font></b><font size="4">/ izklopljen mikrofon/</font><br/>
<br/>
<b><font size="4">DAMJAN STANONIK: </font></b><font size="4">Se opravičujem tudi glede tega. </font><br/>
<font size="4">Zdaj, če začnemo pri možnosti nakupa ladij in teh operacij. Se pravi, kot sem rekel, je predlog uredbe Evropskega sklada pomorstvo in ribištvo je predmet tega dogovora nadgradnja junijskega, ne pa tukaj vam lahko izpostavim, da so ključni elementi iz julijskega dogovora o delu in splošnem pristopu vključitev, kar je za Slovenijo pomembno, vključitev možnosti pridobitve ribiških plovil za ribiče pod določenimi pogoji, kar lahko do neke mere omogoči generacijski prehod v slovenskem ribiškem sektorju ter zvišanje stopnje intenzivnosti pomoči.</font><br/>
<font size="4">Zdaj, glede črpanja sredstev, obstoječih, kar smo tudi omenili – tukaj se pojavljajo določene težave. Kolegi so mi izpostavili predvsem, da ni pravega interesa deležnikov, da se zdi, da je tega interesa nekoliko manj, kot v preteklosti. Tako naj bi bilo tudi za področje ribogojnic ampak glede na to, da gre za zelo specifično področje, lahko zagotovim, da bom na ministrstvu zaprosil za pisni odgovor in, da vam ga bodo, spoštovani poslanec, posredovali kakšno je področje glede ribogojnic in gojenja sladkovodnih rib, pa prav tako za področje postrvi. Se pravi, eni vzroki so, da naj bi bilo malo manj interesa, nekateri pa so prav gotovo tudi pogoji in merila, ki jih je potrebno izvajati, ki so predpisana na ravni EU, kar dejansko bremeni zainteresirane in pa nekateri počasni postopki izvajanja.</font><br/>
<font size="4">Tako, da predvsem na področju ribištva bo gotovo predvsem tudi za naslednjo perspektivo potreben dodaten razmislek kateri ukrepi se bodo sofinancirali. Vem, da je odprto tudi obnova ribiških pomolov se razpis, kjer se isto pojavijo nekatere ovire in da bo na tem področju, glede črpanja teh evropskih sredstev, gotovo potrebno še veliko dodatnih aktivnosti, da se bodo sredstva počrpala, ker</font><br/>
<br/>
<b><font size="4">28. TRAK: (KŽ) – 12.35</font></b><br/>
<br/>
<b><font size="4">	</font></b><font size="4">(nadaljevanje) okoliščine nam tukaj res ne gredo ravno na roko. Glede / listanje papirjev/ spodbud, potem ko ste jih omenili, glede ribogojnic vam bomo posredovali v najkrajšem možnem času pisni odgovor. Sem morda še kaj pozabil? / oglašanje iz dvorane/ </font><br/>
<font size="4">	Sam ribiški sklad, jaz vam moram zdaj povedati, da glede ribiškega poročila, glede ribiškega sklada, vam razen nekaj osnovnih informacij, če vas pa zanima bolj podrobno bo to gotovo ena od predvidevanj, da bodo v okviru programa vpisa bodo obravnavali tudi na vašem odboru lahko podana bolj konkretna informacija. </font><br/>
<font size="4">	Jaz predvidevam, da vas zanima tudi / oglašanje iz dvorane/ se opravičujem.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Če dovolita oba. Prosim, ali mi dovolite gospod Doblekar, da povem.</font><br/>
<font size="4">Glede na to, da je bilo postavljenih kar nekaj vprašanj, jaz se zahvaljujem obema sogovornikoma oz. predstavnikoma. Kar nekaj vprašanj ni bilo vezano na temo zasedanja Sveta Evropske unije, razumem poslance, sigurno da jih zanimajo različna področja, razumem pa tudi predstavnike ministrstva, da ne morejo v danem trenutku dati odgovore na vsa možna vprašanja. </font><br/>
<font size="4">	Zato predlagam, da tista vprašanja, na katera želite odgovoriti pisno in ne zadevajo današnje teme, se pravi zasedanja sveta, sporočite kasneje v pisni obliki na odbor ali pa poslancu, ki je zastavil to vprašanje direktno. </font><br/>
<font size="4">	Se s tem strinjata oba? </font><br/>
<br/>
<font size="4">	</font><b><font size="4">DAMJAN STANONIK: </font></b><font size="4">Jaz se seveda strinjam, vam bomo posredovali.</font><br/>
<font size="4">Zdaj samo, če se enkrat obnovim, se pravi gre za postrv ne za spodbude glede gojenja sladkovodnih rib v ribogojnicah. Pa glede ribiškega sklada ste pa hoteli …</font><br/>
<br/>
<b><font size="4">PREDSEDNIK IGOR PEČEK: </font></b><font size="4">Dopolnite vprašanje, gospod Doblekar, samo morate se izklopiti.</font><br/>
<br/>
<b><font size="4">BORIS DOBLEKAR (PS SDS): </font></b><font size="4">Hvala za besedo, predsednik.</font><br/>
<font size="4">Poglejte, ko je gospod govoril o današnji točki je omenil tudi ribiški sklad, drugače si ga jaz ne bi zapisal, ker čisto vse o čemer sem govoril je gospod govoril in vse je bila današnja tema, tudi ena stvar katero sem omenil ni bila izven konteksta. Toliko v opozorilo, tako da / oglašanje iz dvorane/ nisem nič spraševal, kar, gospod je omenil ribiški sklad, pogovarjali se bodo v Evropi o teh zadevah in zato sem jih tudi odprl in je tudi prav, da določene informacije še dodatno izvejo ali pa se pripravijo ali pa jih tam gor izpostavijo, ki bi bile zelo koristne za Slovenije, za vse nas.</font><br/>
<font size="4">Zato so oni plačani, zato hodijo gor. Hvala za vse odgovore, zelo podrobne, se vam moram lepo zahvaliti. Nisem rabil podrobnih informacij o ribiškem skladu, niti najmanj ne, ampak samo toliko kolikor se ga boste vi dotikali ali pa mislite, da se ga boste dotikali v Bruslju, to je pa tudi vse.</font><br/>
<font size="4">Če pa želite, bom pa zelo vesel, če dobim še kakšno dodatno informacijo pisno. Hvala lepa.</font><br/>
<br/>
<b><font size="4">PREDSEDNIK IGOR PEČEK: </font></b><font size="4">Hvala lepa tudi vam. / oglašanje iz dvorane/ kar izvolite.</font><br/>
<br/>
<b><font size="4">DAMJAN STANONIK: </font></b><font size="4">Dva stavka, jaz bi samo še enkrat tukaj povedal, da dogovor, ki bo potekal zdaj na tej ravni še vedno ne izvzema določbe vezane na pogajanja v večletnem finančnem okvirju, se pravi glede samih financ, kakšen bo obseg trenutno še ne moremo oddati informacije, se pa pričakuje, da bi pa mogoče lahko konec leto Finsko predsedstvo prišlo z določenimi kompromisnimi predlogi, takrat bomo zagotovo precej bolj konkretno govorili o teh zadevah.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK IGOR PEČEK:</font></b><font size="4"> Hvala lepa, gospod državni sekretar.</font><br/>
<font size="4">Saj precej od tega smo izvedeli še danes, tudi glede kostanjevega raka, če se samo navežem na temo, ki ni tema zasedanje Sveta Evropske Unije, ampak ne želim </font><br/>
<br/>
<b><font size="4">29. TRAK: (VP) - 12.40</font></b><br/>
<br/>
<font size="4">	(nadaljevanje) polemizirati. </font><br/>
<font size="4">	Hvala lepa še enkrat. Verjetno bi bilo potrebno večkrat priti na naš odbor, glede na to, da je tem, ki nas zanima vse skupaj, kar nekaj. Tako, da bi mogoče kdaj v sklopu točke »Razno« bi bili povabljeni tudi predstavniki Ministrstva za kmetijstvo, ne samo enkrat mesečno. </font><br/>
<font size="4">	Zaključujem razpravo in na glasovanje dajem predlog sklepa, ki se glasi: »Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za kmetijstvo in ribištvo, ki bo v Luksemburgu, 14. in 15. oktobra 2019 in jih podprl.« Glasujemo. </font><br/>
<font size="4">	Kdo je za? (9 članov.) Kdo je proti? (Nihče.)</font><br/>
<font size="4">	Ugotavljam, da odbor sklep podpira. </font><br/>
<font size="4">	Hvala lepa še enkrat.</font><br/>
<br/>
<font size="4">	S tem končujem 7. točko dnevnega reda in 56. sejo Odbora za zadeve Evropske unije. </font><br/>
<font size="4">Zahvaljujem se vam in vam želim lep sončen dan. Hvala.</font><br/>
<br/>
<b><font size="4">Seja je bila končana 11. oktobra 2019 ob 12.41.</font></b>
</root>