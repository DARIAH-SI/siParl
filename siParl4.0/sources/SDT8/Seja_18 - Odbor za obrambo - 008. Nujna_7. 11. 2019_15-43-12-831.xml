<root>
<h5 class="label"><span>Vsebina zapisa seje (v pregledu)</span></h5><div align="center">
<p></p></div><div align="center"><b><font size="4">REPUBLIKA SLOVENIJA </font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA OBRAMBO </font></b><br/>
<b><font size="4">1. nadaljevanje 8. nujne seje  </font></b><br/>
<br/>
<b><font size="4">(7. november 2019)</font></b><br/>
</div><br/>
<b><font size="4">Sejo je vodil Robert Pavšič, podpredsednik odbora.</font></b><br/>
<b><font size="4">Seja se je pričela ob 16.01.</font></b><br/>
<br/>
<b><font size="4">1. TRAK: (VP) </font></b><br/>
<br/>
<b><font size="4">	PODPREDSEDNIK ROBERT PAVŠIČ: </font></b><font size="4">Spoštovani kolegice in kolegi, pričenjamo prvo nadaljevanje 8. nujne seje Odbora za obrambo. Še enkrat pozdravljamo vse prisotne, posebej zdajle na novo državnega sekretarja mag. Miloša Bizjaka in ostale vabljene.</font><br/>
<font size="4">	Obveščam vas, da so zadržani in se seje ne morejo udeležiti: predsednik Vlade Republike Slovenije gospod Marjan Šarec; predstavnik kabineta Vlade Republike Slovenije; ter poslanca Jožef Lenart in Žan Mahnič.</font><br/>
<font size="4">	Svojo odsotnost na seji je opravičilo tudi Ministrstvo za finance.</font><br/>
<font size="4">	Imamo še pooblastilo: poslanca Janija Ivanušo nadomešča poslanec Dušan Šiško; in poslanca Sama Bevka nadomešča poslanec Jani Prednik. </font><br/>
<font size="4">	S sklicem seje ste prejeli tudi dnevni red, ki se glasi Sporen, netransparenten, škodljiv in zgrešen nakup oklepnikov Valuk 6x6. Ker nisem prejel predlogov za razširitev dnevnega reda oziroma umik katere od predlaganih točk z dnevnega reda, je določen dnevni red seje kot je bil predlagan s sklicem.</font><br/>
<font size="4">	</font><br/>
<font size="4">Ugotavljam, da smo sklepčni in lahko nadaljujemo s </font><b><font size="4">1. TOČKO DNEVNEGA REDA, TO JE SPOREN, NETRANSPARENTEN, ŠKODLJIV IN ZGREŠEN NAKUP OKLEPNIKOV VALUK 6X6. </font></b><br/>
<font size="4">V času dopoldanske seje smo opravili razpravo, sedaj pa prehajamo na glasovanje o predlogih sklepov, ki so jih predložili predlagatelji zahteve za sklic nujne seje Odbora za obrambo. In, kot sem obveščen, predlagatelj nekaj teh sklepov spreminja, tako da gospod Vatovec, beseda je vaša. </font><br/>
<br/>
<b><font size="4">DR. MATEJ TAŠNER VATOVEC (PS Levica): </font></b><font size="4">Najlepša hvala, predsedujoči. </font><br/>
<font size="4">Kot rečeno že na prvem delu te seje, smo pri prvem sklepu črtali besedo Valuk, ker je minister izpostavil, da takšnih oklepnikov ni več možno nikjer kupiti. Tako, da se glasi sklep sedaj samo tako, da Odbor za obrambo poziva Ministrstvo za obrambo, da odstopi od načrtovanih dokupov oklepnikov 6x6.</font><br/>
<font size="4">Potem dodajamo tisti nov sklep, ki sem ga tudi že ustno predstavil med sejo odbora, kot drugi sklep. In sicer: Odbor za obrambo poziva ministrstvo, da v roku enega tedna posreduje pisno dokumentacijo o sprejeti odločitvi, da se dokup oklepnih vozil 6x6 ne bo realiziral. </font><br/>
<font size="4">Potem smo prejšnji drugi sklep razbili na dva sklepa. Prvi se sedaj glasi: »Odbor za obrambo poziva Ministrstvo za obrambo in Vlado Republike Slovenije, da preneha z netransparentnim trošenjem proračunskih sredstev«. Tako, da se drugi del tega starega sklepa sedaj preformulira v nov četrti sklep, ki se glasi: »Odbor za obrambo poziva Ministrstvo za obrambo in Vlado Republike Slovenije, da v proračunskih dokumentih za vsak nakup orožja, katerega vrednost presega milijon evrov, določi ločen projekt v načrtu razvojnih programov«. Glede na to, da je med razpravo bil izražen nek dvom glede tega, da ne morejo poslanci koalicije podpirati deklarativno sklepa, v katerem je predpostavljeno netransparentno trošenje, da se pa nekaterim zdi smiselno, da bi takšne investicije, se pravi težje od milijona, bi imele svoj ločen projekt v NRP-jih, smo ta sklep prilagodili na tak način, da omogoča sprejetje drugega dela starega sklepa. </font><br/>
<font size="4">Pri četrtem sklepu, ki je sedaj novi peti sklep, smo »programe socialnega varstva in zdravstva« spremenili v programe zaščite in reševanja ter varstva pred naravnimi nesrečami« tako, da ostane pod istim proračunskim uporabnikom.</font><br/>
<font size="4">In kot zadnji sklep peti sklep ostaja enak, se pravi, da se več ne nakupuje orožje za sodelovanje v operacijah Nata.</font><br/>
<font size="4">Tako, da to je to. </font><br/>
<br/>
<b><font size="4">PODPREDSEDNIK ROBERT PAVŠIČ: </font></b><font size="4">Najlepša hvala.</font><br/>
<font size="4">Preden nadaljujemo sejo bi prosil gospoda državnega sekretarja, da se opredeli do predlogov novih sklepov.</font><br/>
<br/>
<b><font size="4">2. TRAK: (VP) 16.05</font></b><br/>
<br/>
<font size="4">	(nadaljevanje) Gospod Bizjak, izvolite.</font><br/>
<br/>
<font size="4">	</font><b><font size="4">MILOŠ BIZJAK: </font></b><font size="4">Hvala lepa. Istočasno opravičujem ministra za obrambo, ki se nadaljevanja seje zaradi drugih obveznosti ne more udeležiti. </font><br/>
<font size="4">	Kot Ministrstvo za obrambo ponovno poudarjam, da tudi spremenjeni sklepi z našega vidika niso sprejemljivi in jih zavračamo.</font><br/>
<br/>
<font size="4">	</font><b><font size="4">PODPREDSEDNIK ROBERT PAVŠIČ: </font></b><font size="4">Hvala lepa. </font><br/>
<font size="4">	Do spremembe sklepov pa je prišlo tudi na koalicijski strani. Spremembo teh sklepov bo pa predstavila kolegica Korče. </font><br/>
<font size="4">	Izvolite.</font><br/>
<br/>
<font size="4">	</font><b><font size="4">JERCA KORČE (PS LMŠ): </font></b><font size="4">Lep pozdrav še enkrat tudi z moje strani. </font><br/>
<font size="4">	V času od prekinitve seje pa do sedajle smo tudi z ministrstvom uskladili te tri sklepe tako, da so malce spremenjeni, v sami osnovi pa ostajajo enaki. Tako, da jaz mislim, da kakšna dodatna posebna obrazložitev, glede na to kaj smo slišali v prvem delu seje, niti ni potrebna. Imamo pisno sklepe. </font><br/>
<font size="4">	Bi pa, če smem, ker sem ravno pri besedi, rada samo za četrti predlagani sklep od Levice malo bolj podrobno zakaj za ministrstvo ni sprejemljivo, ker mi bo to pomagalo pri moji odločitvi kako glasovati, če smem. </font><br/>
<br/>
<font size="4">	</font><b><font size="4">PODPREDSEDNIK ROBERT PAVŠIČ: </font></b><font size="4">Lahko. Gospod Sekretar?</font><br/>
<br/>
<font size="4">	</font><b><font size="4">MILOŠ BIZJAK: </font></b><font size="4">Samo trenutek, ja. </font><br/>
<font size="4">	Torej Ministrstvo za obrambo bo projekte v načrtu razvojnih programov uvrščalo v skladu s predpisi na področju javnih financ, zato je predlog sklepa nepotreben in po našem mnenju v nasprotju z Zakonom o javnih financah in podzakonskimi predpisi, ki takšnega limita ne določajo, ampak določajo vsebinske pogoje kdaj se mora projekt uvrstiti v NRP. </font><br/>
<br/>
<font size="4">	</font><b><font size="4">PODPREDSEDNIK ROBERT PAVŠIČ: </font></b><font size="4">Tako. Mislim, da imamo odgovore na vsa ključna vprašanja. </font><br/>
<font size="4">	V razpravo in na glasovanje dajem naslednji predlog sklepa, ki se glasi: »Odbor za obrambo poziva Ministrstvo za obrambo, da odstopi od načrtovanih dokupov oklepnikov 6x6«.</font><br/>
<font size="4">Želi kdo razpravljati ali obrazložiti svoj glas? Ne želi. </font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (3 člani.) Kdo je proti? (7 članov.)</font><br/>
<font size="4">	Ugotavljam, da sklep ni sprejet. </font><br/>
<font size="4">	V razpravo in na glasovanje dajem naslednji predlog sklepa, ki se glasi: »Odbor za obrambo poziva Ministrstvo za obrambo, da odboru v roku enega tedna posreduje pisno dokumentacijo o sprejeti odločitvi, da se dokup oklepnih vozil 6x6 ne bo realiziral«. </font><br/>
<font size="4">Želi kdo razpravljati ali obrazložiti glas? Ne želi.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (2 člani.) Kdo je proti? (7 članov.)</font><br/>
<font size="4">	Ugotavljam, da sklep ni sprejet.</font><br/>
<font size="4">	V razpravo in na glasovanje dajem naslednji predlog sklepa, ki se glasi: »Odbor za obrambo poziva Ministrstvo za obrambo in Vlado Republike Slovenije, da preneha z netransparentnim trošenjem proračunskih sredstev«. </font><br/>
<font size="4">Želi kdo razpravljati ali obrazložiti glas? Ne želi. </font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (2 člana.) Kdo je proti? (8 članov.)</font><br/>
<font size="4">	Ugotavljam, da sklep ni sprejet. </font><br/>
<font size="4">	V razpravo in v glasovanje dajem naslednji predlog sklepa, ki se glasi: »Odbor za obrambo poziva Ministrstvo za obrambo in Vlado Republike Slovenije, da v proračunskih dokumentih za vsak nakup orožja katerega vrednost presega milijon evrov, določi ločen projekt v NRP«.</font><br/>
<font size="4">	Želi kdo razpravljati ali obrazložiti glas? Ne želi.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (4 člani.) Kdo je proti? (6 članov.)</font><br/>
<font size="4">	Ugotavljam, da sklep ni sprejet.</font><br/>
<font size="4">	V razpravo in v glasovanje dajem naslednji predlog sklepa, ki se glasi: »Odbor za obrambo poziva Vlado Republike Slovenije, da v predlogih proračunov Republike Slovenije za leto 2020 in 2021 predvidena proračunska sredstva za dokup oklepnikov 6x6 </font><br/>
<br/>
<b><font size="4">3. TRAK: (VP) 16.10</font></b><br/>
<br/>
<font size="4">	(nadaljevanje) preusmeri v programe zaščite in reševanja ter varstva pred naravnimi nesrečami«.</font><br/>
<font size="4">	Želi kdo razpravljati ali obrazložiti glas? Ne želi.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (2 člana.) Kdo je proti? (7 članov.)</font><br/>
<font size="4">	Ugotavljam, da sklep ni sprejet.</font><br/>
<font size="4">	Preden nadaljujemo z glasovanjem, imamo še eno pooblastilo: poslanca Jožeta Lenarta nadomešča poslanec Edvard Paulič.</font><br/>
<font size="4">	V razpravo in na glasovanje dajem naslednji predlog sklepa, ki se glasi: »Odbor za obrambo poziva Ministrstvo za obrambo, da ne kupuje orožja in vojaške tehnike za sodelovanje v operacijah NATO pakta«.</font><br/>
<font size="4">	Želi kdo obrazložiti svoj glas? </font><br/>
<font size="4">	Gospod Šiško.</font><br/>
<br/>
<font size="4">	</font><b><font size="4">DUŠAN ŠIŠKO (PS SNS): </font></b><font size="4">Hvala, predsednik.</font><br/>
<font size="4">	Jaz bi samo vprašal ali ni to pogodbeno zavezano? Samo toliko, da bom se lahko odločil, če lahko dobim, predsednik, en odgovor. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PODPREDSENDIK ROBERT PAVŠIČ: </font></b><font size="4">Gospod sekretar.</font><br/>
<br/>
<font size="4">	</font><b><font size="4">MILOŠ BIZJAK: </font></b><font size="4">Seveda je, saj smo članica zveze NATO. </font><br/>
<br/>
<font size="4">	</font><b><font size="4">PODPREDSEDNIK ROBERT PAVŠIČ: </font></b><font size="4">Izvolite, postopkovno. </font><br/>
<br/>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Nočem biti zoprn, ampak načeloma v fazi glasovanja ni več razprave. Tako, da vlada nebi smela dobiti besede. </font><br/>
<br/>
<font size="4">	</font><b><font size="4">PODPREDSEDNIK ROBERT PAVŠIČ: </font></b><font size="4">Smo zaključili zelo na hitro. Hvala za postopkovni predlog. </font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (2 člana.) Kdo je proti? (9 članov.)</font><br/>
<font size="4">	Ugotavljam, da sklep ni sprejet. </font><br/>
<font size="4">	Sedaj pa prehajamo še na razpravo in glasovanje o sklepih, ki jih je odboru v sprejem predložila koalicija. </font><br/>
<font size="4">	V razpravo in na glasovanje dajem naslednji predlog sklepa, ki se glasi: »Odbor za obrambo predlaga Ministrstvu za obrambo, da najkasneje do konca januarja 2020 predstavi izsledke bele knjige o obrambi ter po potrebi pripravi dopolnjene razvojne programe, ki bodo opredelili razvoj vojaških zmogljivosti, opremljanje ter modernizacijo slovenske vojske v dolgoročnem in srednjeročnem obdobju«.</font><br/>
<font size="4">	Želi kdo obrazložiti svoj glas? Ne želi.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (9 članov.) Kdo je proti? (2 člana.)</font><br/>
<font size="4">	Ugotavljam, da je sklep sprejet.</font><br/>
<font size="4">	V razpravo in na glasovanje dajem naslednji predlog sklepa: »Odbor za obrambo predlaga Ministrstvu za obrambo, da do konca leta 2019 preuči različne možnosti za zagotovitev možnosti večletnega financiranja investicij v ključne razvojne projekte slovenske vojske ter na tej podlagi pripravi predlog, s katerim se bo uredilo izvajanje in financiranje ključnih projektov opremljanja slovenske vojske«.</font><br/>
<font size="4">	Želi kdo razpravljati, obrazložiti glas? Ne želi.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (9 članov.) Kdo je proti? (2 člana.)</font><br/>
<font size="4">	Ugotavljam, da je sklep sprejet.</font><br/>
<font size="4">	In prehajamo še na tretji predlog sklepa: »Odbor za obrambo pričakuje, da ga Ministrstvo za obrambo redno seznanja z vsemi aktivnostmi na področju načrtovanih nabav oborožitve in vojaške opreme«.</font><br/>
<font size="4">	Želi kdo razpravljati ali obrazložiti glas? Ne želi.</font><br/>
<font size="4">	Začenjam glasovanje. Glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<font size="4">	In ker smo izčrpali dnevni red, s tem zaključujem tudi današnjo sejo Odbora za obrambo.</font><br/>
<font size="4">	Prisotnim članom odbora in ostalim vabljenim se zahvaljujem za udeležbo na seji.</font><br/>
<font size="4">	Lep pozdrav. </font><br/>
<br/>
<b><font size="4">Seja se je zaključila 7. novembra 2019 ob 16.14.</font></b><br/>
<br/>
<br/>
<br/></root>