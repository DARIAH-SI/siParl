<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</font></b><br/>
<b><font size="4">4. nujna seja</font></b><br/>
<br/>
<b><font size="4">(12. november 2018)</font></b></p></div><br/>
<b><font size="4">Sejo je vodil Zvonko Černač, predsednik Odbora za notranje zadeve, javno upravo in lokalno samoupravo.</font></b><br/>
<b><font size="4">Seja se je pričela ob 14.01.</font></b><br/>
<br/>
<b><font size="4">1. TRAK: (ŠPE)</font></b><br/>
<br/>
<b><font size="4">	PREDSEDNIK ZVONKO ČERNAČ: </font></b><font size="4">Zgleda, da sem pomotoma izklopil. Še enkrat vas vse lepo pozdravljam, vse prisotne. </font><br/>
<font size="4">	</font><br/>
<font size="4">	Pričenjam 4. nujno sejo Odbora za notranje zadeve, javno upravo in lokalno samoupravo. Obveščam vas, da se zaradi službenih obveznosti seje ne more udeležiti poslanec Robert Polnar, poslanska skupina DeSUS. Prejel sem tudi dve obvestili za enkrat glede nadomeščanja in sicer dr. Matej Tašner Vatovec bo na seji sodeloval namesto Boštjana Koražije, poslanska skupina Levica in dr. Milan Brglez bo na seji sodeloval namesto mag. Bojane Muršič, poslanska skupina Socialni demokrati. </font><br/>
<br/>
<font size="4">	Prehajamo na določitev dnevnega reda seje odbora. S sklicem seje ste prejeli naslednji dnevni red. Prva točka, predlog priporočila v zvezi z globalnim dogovorom o varnih, urejenih in zakonitih migracijah ter obveščanju javnosti in Državnega zbora Republike Slovenije o mednarodnih zavezah, ki se nanašajo na meddržavne nezakonite migracije, EPA 226-VIII. To točko bomo obravnavali kot zainteresirano delovno telo in druga točka – predlog stališča Republike Slovenije do sporočila komisije, sodoben proračun za unijo, ki varuje, opolnomoča in ščiti večletni finančni okvir za obdobje 2021-2027, EPA 223-VIII, EU U 898. Ker k dnevnemu redu seje ni bilo predlogov za razširitev oziroma za umik katere od predlaganih točk, je določen dnevni red seje tako kot je bil predlagan s sklicem seje.</font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – OBRAVNAVA PREDLOGA PRIPOROČILA V ZVEZI Z GLOBALNIM DOGOVOROM O VARNIH, UREJENIH IN ZAKONITIH MIGRACIJAH TER OBVEŠČANJU JAVNOSTI IN DRŽAVNEGA ZBORA REPUBLIKE SLOVENIJE O MEDNARODNIH ZAVEZAH, KI SE NANAŠAJO NA MEDRŽAVNE NEZAKONITE MIGRACIJE, KI GA JE DRŽAVNEMU ZBORU V OBRAVNAVO PREDLOŽILA SKUPINA POSLANK IN POSLANCEV, S PRVOPODPISANIM DANIJELOM KRIVCEM. </font></b><font size="4">Poslanska skupina Slovenske demokratske stranke je 6. novembra vložila prej omenjeno zahtevo za sklic seje Državnega zbora s predlogom priporočila 7. novembra, pa tudi zahtevo za splošno razpravo o predlogu priporočila. Kot sem že uvodoma omenil bo odbor to zahtevo obravnaval, oziroma to točko obravnaval kot zainteresirano delovno telo, v skladu s 1. odstavkom 41. člena Poslovnika Državnega zbora. K tej točki so bili vabljeni v imenu predlagatelja mag. Branko Grims, v imenu Vlade, predsednik vlade gospod Marjan Šarec, v imenu Ministrstva za notranje zadeve, minister za notranje zadeve mag. Boštjan Poklukar in z Ministrstva za zunanje zadeve, dr. Miro Cerar. Danes smo prejeli iz kabineta predsednika vlade dopis, s katerim je Marjan Šarec svojo odsotnost na tej seji opravičil zaradi službenih obveznosti. Prejeli smo tudi opravičilo ministra Boštjana Poklukarja zaradi službenih obveznosti.</font><div align="center"></div><b><font size="4">2. TRAK: (TB) – 14.05</font></b><br/>
<br/>
<font size="4">	(nadaljevanje) Do tega trenutka pa nimam obvestila glede  udeležbe predstavnikov Ministrstva za notranje zadeve oziroma ministra za zunanje zadeve, dr. Mira Cerarja, vendar trenutno nihče, kot vidim, iz Ministrstva za zunanje zadeve ni prisoten.</font><br/>
<font size="4">	V poslovniškem roku ni bilo vloženih predlogov za amandmaje, tako da, dajem besedo predstavniku predlagatelja, mag. Branku Grimsu.</font><br/>
<font size="4">	Postopkovno še pred tem, poslanec Jani Möderndorfer.</font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC):</font></b><font size="4"> Spoštovani predsednik, člani, članice.</font><br/>
<font size="4">	Jaz bi rad izrazil, na začetku samo, v bistvu, zelo prijazen protest, zaradi tega, ker mislim, da takšna seja, na takšen način, kot je bila sklicana, pa ne zaradi vsebine, da se ne bomo narobe razumeli, sam sem se osebno vedno pripravljen pogovarjati o takšni vsebini, mislim, ne nazadnje, zakaj pa ne? še posebej če je podan predlog in pobuda, vendar, glede na to, da je bila sklicana tako na hitro, glede na to, da vsi, ki so sodelovali pri tem sklicu, tako predlagatelji, kot vi sam predsednik, ste vedeli, da pravzaprav o tem mnenju pravzaprav se vlada do četrtka, kjer bo seja vlade in se do tega bo opredeljevala, sploh ne bo opredelila, kar pomeni, da bi ves čas sedeli na seji, kjer pravzaprav mnenja vlade nimamo in glede na to, da veste in ste vedeli, da danes pravzaprav sta odsotna tako oba državna sekretarja, kot minister, ne nazadnje, saj to je razvidno iz poročila in da je to samo zainteresirano delovno telo in da bo ta materija obravnavana v petek, po seji vladi, kjer bojo seveda predloženi samo mnenje vlade, se mi zdi, da nas to na nek način, bolj predstavljanje in vršitve nekega pritiska zaradi nekih drugih zadev, ki tečejo v smislu notranjepolitičnih v naši državi.</font><br/>
<font size="4">	Tako da, v nadaljevanju bom sicer razpravljal, ker si ne delam utvar, niti ne domišljam, da bi danes predsednik bodisi ali preložil sejo ali karkoli, daleč od tega, vendar se mi zdi, da glede na to, da nismo od včeraj vsi v tem parlamentu, da poznamo in vemo kakšni so postopki in kakšen je namen te današnje seje, pač bo ta seja sicer, razprava bo tekla, ampak tistega, kar bomo želeli, pa ne bomo dobili.</font><br/>
<font size="4">In to, tukaj izražam svoj protest, da bo jasno tudi za zapisnik / nerazumljivo/ Hvala.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Ja, hvala.</font><br/>
<font size="4">Torej, kakšen je torej proceduralni predlog? / oglašanje iz dvorane/ Jaz ga žal nisem zasledil.</font><br/>
<font size="4">Seja je sklicana v skladu s Poslovnikom. Sami ste ugotovili, da ni formalnih zadržkov zanjo. Dodeljena nam je bila kot zainteresiranemu delovnemu telesu, s strani predsednika Državnega zbora. Vsi ostali termini v tem tednu so več ali manj zasedeni. Sejo za obravnavo te točke, kot matično delovno telo, je sklicana za petek, tako da, kot zainteresirano moramo opraviti obravnavo pred tem.</font><br/>
<font size="4">Mislim, da je tema pomembna, da se tiče odbora, ki mu predsedujem, pa tudi sam nisem zaznal, da bi vi imeli drugačno mnenje glede tega.</font><br/>
<font size="4">Torej, dajem besedo poslancu, mag. Branku Grimsu za uvodno predstavitev zahteve.</font><br/>
<br/>
<b><font size="4">MAG. BRANKO GRIMS (PS SDS):</font></b><font size="4"> Hvala za besedo. Vsem res lep pozdrav.</font><br/>
<font size="4">Redko se odpirajo teme, ki so dolgoročno popolnoma usodne, za življenje posameznika, naroda in celotne države, pa še meddržavne skupnosti, v katero je ta država vključena. Ampak, danes je tak čas.</font><br/>
<font size="4">Govorimo o globalnem dogovoru o varnih, urejenih in zakonitih migracijah, ki nastaja v okviru organizacije Združenih narodov in ima za to, seveda, povsem drugačno težo, kot če bi šlo za neko drugo skupino držav.</font><br/>
<font size="4">Že samo ime je sila zanimivo in izjemno zavajajoče, o čemer nekaj besed kasneje. Preden pa preidem na bistvo, pa sama zgodba z Marakešem, kjer naj bi 10. in 11. decembra letos sprejemali ta globalni dogovor OZN o varnih, urejenih in zakonitih migracijah je v resnici zgodba o skrivanju odtujenosti in aroganci oblasti in ničemer drugem. Ne samo slovenske, ampak vseh tistih, ki so te dokumente, ki so v teh zadnjih treh letih nastali na tem mestu, skrivali pred svojo lastno javnostjo.</font><br/>
<br/>
<b><font size="4">3. TRAK: (NB) - 14.10</font></b><br/>
<br/>
<font size="4">	(Nadaljevanje) Tudi danes govorimo o tej problematiki potem, ko je ta globalni dogovor že usklajen in to s slovenskim soglasjem, konkretno prejšnje Vlade. To se pravi, najmanj kar je bi moral biti s tem seznanjen Državni zbor in o tem tudi že v preteklosti odločati. Pa ni bil. Celo uraden prevod sploh ne obstaja. To je nepojmljivo. To trdim, da je tudi očitno protiustavno, kar se tukaj dogaja. Zaradi tega tudi, če bi ta dogovor kadarkoli sprejemali, bom kadarkoli storil vse za to, da ga spodbijem pravno, politično in sicer. Kajti ta dogovor, gospe in gospodje, s tako zavajajočim imenom je čisto nekaj drugega kot se zdi na prvi pogled in kot se prikazuje. Prva stvar, ki jo je treba povedati o tem dogovoru je, da temelji na manipulaciji. Na manipulaciji, zato se je seveda tudi skrival pred javnostjo, na manipulaciji, ki jo predstavlja manipuliranje s pojmom migracije. Kadar smo v preteklosti govorili, tam do leta 2015 o migracijah, je vsakdo razumem pod besedo migracija, običajen pojav, migriranje med različnimi državami. Slovenka je šla v Francijo, spoznala fanta pri študiju, ga je pripeljala sem in on je kot migrant se preselil v Slovenijo, skupaj sta živela in nobenega problema ni bilo. V tem delu bil lahko rekli, da je celo migracija na nek način predstavljala normalen pojav, bogatitev, vse tisto kar pravzaprav se nam zdi samoumevno. Do sem vse v redu. Ampak gospe in gospodje, danes pod pojmom migracije v okviru tega globalnega dogovora ne razumemo tovrstnih migracij, ampak razumemo množične migracije, prelivanje celih sto tisoč in milijonov ljudi preko meja. Množične migracije, gospe in gospodje pa, in v tem delu globalni dogovor ni utemeljen več samo na manipulaciji, ampak na laži, množične migracije pa niso vir napredka, kot piše v tem dokumentu. Množične migracije so bile vedno v zgodovini konec določene civilizacije, brez izjeme. Množične migracije so pomenile uničenje držav, so pomenile uničenje narodov, so pomenile uničenje civilizacij. In o tem v resnici govorimo. V tem delu je torej globalni dogovor OZN z zavajajočim imenom o varnih, urejenih in zakonitih migracijah ne samo utemeljen na manipulaciji, ampak tudi na očitni zgodovinski laži. Gre za uničenje civilizacije in za nič drugega. </font><br/>
<font size="4">	Zdaj, kaj pravzaprav ta dogovor pomeni. Dejansko pomeni, da bi praktično vse migracije med seboj kar izenačili. Da nekaterim ni jasno za kaj gre, se je lepo videlo pri prvih soočenjih, ko smo o tem govorili tudi na televiziji in je eden od predstavnikov koalicije za migrante uporabil primerjavo s tistimi ki se vozijo v službo. Gospe in gospodje, to s tem kar mi tukaj obravnavamo, najmanjše blage veze nima. Gre zgolj za zmešnjavo pojmov. Še enkrat povem, ko govorimo o globalnem dogovoru OZN, govorimo o množičnih migracijah, ki brez izjeme, zgodovinsko dokazano, vedno pomenijo konec civilizacije in nič drugega. </font><br/>
<font size="4">	Zdaj pa, kaj predvideva ta globalni dogovor. Praktično pomeni, da izenači vse migracije v vseh oblikah in vsem daje kar enake pravice. Kaj to pomeni? Tisti, ki je do včeraj nezakonito vstopil v državo in smo mu lepo rekli, ilegalni migrant, bo po novem v okviru tega lahko stopil kar zakonito. Migracije torej razglaša za nekaj pozitivnega, celo za pozitiven cilj, jih želi pospeševati, da bodo še bolj masovne, torej da bodo v resnici še bolj uničujoče in predvideva vire in poti za njihovo financiranje in glavni vir, ko gre za državo Slovenijo, bodo seveda slovenski davkoplačevalci.   </font><br/>
<br/>
<b><font size="4">4. TRAK (VI) 14.15</font></b><br/>
<br/>
<font size="4">	(nadaljevanje) Breme migracij bodo namreč nase prevzele države. To je iz varnostnega, kulturnega in ekonomsko-razvojnega vidika popolnoma nesprejemljivo. Gospe in gospodje, Milton Friedman je Nobelovec za ekonomijo. Prejel je Nobelovo nagrado za ekonomijo za svoje življenjsko delo. On je enkrat zelo jasno povedal, da ne obstaja država z odprtimi mejami in z neomejenimi migracijami, ki bi bila hkrati lahko tudi država blaginje. Imaš ali državo blaginje ali imaš pa odprte meje za vse in neomejene migracije. Oboje skupaj je nezdružljivo. To se pravi govorimo o aktu, ki poleg uničenja civilizacije in narodov ter držav prinaša tudi revščino. Po domače povedano, če uvažaš tretji svet, dobiš tretji svet. En pregovor pravi, stara modrost: Veliko revščine na kupu še ne da bogastva. To je v resnici bistvo tega globalnega dogovora. S tem, da ne rešuje pa ničesar. Ta dogovor v ničemer ne rešuje problematike umirjanja in ekonomskega razvoja držav od koder bi ti migranti prišli, ker je v resnici edina pot za stabilizacijo sveta in za to, da bi na koncu vsi bolje in bolj varno živeli. Tega se praktično sploh ne loteva. Ravno nasprotno, predvideva samo masovne migracije od tam, kjer je revščina, tja, kjer je pač več bogastva. Predvsem gre tu v resnici za Evropo, saj najbrž je vsakomur jasno za kaj v resnici gre. </font><br/>
<font size="4">	Ta dogovor zavajajočega imena, to se pravi, da dejansko dogovor o revščini in o uničenju Evrope ter evropske civilizacije predvideva mehanizme, ki bi pospeševali migracije. Predvideva tudi periodičen pregled, da bi se pregledalo ali migracije dobro potekajo. Vsakih par let bi to pravila kar OZN. In predvsem še kako je zavezujoč. Ena od največjih laži, ki je krožila sedajle v javnosti je bila, da ta dogovor ni zavezujoč. Ta dogovor je še kako zavezujoč za vse, ki bodo k njemu pristopili. Zavezujoč, seveda, v političnem smislu. In beseda, da se države, ki sprejemajo ta dogovor zavezujejo k nekemu ravnanju ali k nečemu je v tem dogovoru vsaj dvajsetkrat. Na koncu sem nehal šteti, ker se tolikokrat pojavi. In zato prosim, da nihče več nikoli ne reče, da ta dokument ni zavezujoč. Če ni zavezujoč, potem je itak brezpredmeten in zakaj se s tem ukvarjamo. In zakaj se je, gospe in gospodje, potem skrival pred javnostjo? Zato, ker je zavezujoč. Samo nekatere je strah, da bi se videlo kaj ta dokument v resnici prinaša. </font><br/>
<font size="4">	Govori se, da naj bi ta dokument varoval človekove pravice. To seveda ni res. Ta dokument je popolnoma neuravnotežen. Da vam povem samo eno rožico iz tega dokumenta, o kateri še nihče ni nič govoril, vsaj da bi jaz vedel v javnosti. Ta dokument predvideva, da vsi migranti, ki bodo prišli v okviru pospešenega migrantskega toka, ki ga bo prinesel ta dokument in bodo seveda vsi legalni oziroma ne glede na to, kako bodo vstopili v državo, bodo v vsem izenačeni. Da bodo ti migranti takoj tudi deležni izobraževanja, zato da bodo prepoznali, če jim bo kdorkoli kaj kritičnega, kaj grdega rekel. In potem se država v isti sapi zavezuje, da bo najstrožje kaznovala vsakogar, ki bi komurkoli kaj rekel. Pa ne samo to. Ta dokument predvideva masovno cenzuro, ker pravi, da se države zavezujejo, da bodo o migrantih promovirale samo pozitivna mnenja, hkrati pa v istem stavku govori o svobodi javne besede, ampak tako, da bodo migranti samo promovirani in da bo prikazan pozitiven </font><br/>
<br/>
<b><font size="4">5. TRAK: (ŠPE) – 14.20</font></b><br/>
<br/>
<b><font size="4">	</font></b><font size="4">(nadaljevanje) vidik migrantskega toka. Kaj ima to s svobodo javne besede, najbrž ne ve niti tisti, ki je to neumnost pisal. To je seveda konec vsake svobode javne besede in očitno se nekaterim zato zelo mudi – še več, potem gre naprej. To je tudi izredno zanimivo vprašanje. Da je v… lahko pogledate stran 24, da vam pomagam, ker zadnjič ko sem bil na televiziji, sem imel občutek, da sem bil edini, ki je prebral tole v resnici. Notri imate potem, na tisti strani se začne, pa še na naslednjo sega, da bodo se vsi angažirali pri tem, da bodo javljali vsako obliko kakršnekoli netolerance, karkoli si že pod tem predstavlja, pazite, pod to lahko daste karkoli. Veste kako je že uvod k temu členu fino raztegljivo napisan – »We commit to eliminate all forms of discrimination, condemn(?), counter expression« - zanimivo, »acts and manifestations of racism, racial discrimination, violence, xenophobia and related intolerance against all migrants«, a »bejžte« no, a vam prevedem tole v slovenščino? »Zavezujemo se«, pazite, »zavezujemo se«, pa gre za ne zavezujoč dokument, prosto po Šarcu. »Zavezujemo se, da bomo odstranili vse oblike diskriminacije« – do sem se še vsi strinjamo, da je to v redu, »da bomo obsodili vsako nasprotno mnenje« - a »bejžte« no, pa o svobodni javni besedi govorimo, »in kakršnekoli akte in manifestacije rasizma« - do sem v redu, »potem rasne diskriminacije, nasilja, ksenofobije, strahu pred tujci« - to je pa že malo bolj zanimivo, »in s tem povezane netolerance«. Zdaj mi pa povejte kaj je s tem povezana netoleranca? Tak praven pojem je pa res nekaj posebnega, pod to lahko daš karkoli, vsako politično besedo. Veste kako je tole napisano, da celo, če ste pozorno prebrali dikcijo, že samo, če bi omenil o nekom – recimo, ne vem, storil se je ne zločin in storilec je bil od tam in tam, bi po temle zmazku, ki ga imamo pod naslovom, da gre za globalni sporazum o varnih in tako naprej migracijah, bi že storil hudo kaznivo dejanje, kajti malo naprej je potem spet zaveza držav, da bodo vsa navedena dejanja najostreje kaznovali. Ljudje božji, ali se sploh zavedate o čem govorimo? To pomeni praktično suspenz človekovih pravic za državljanke in državljane v tistih državah, ki bodo to sprejele. To se ne dotika v resnici migrantov in njihovih človekovih pravic, kajti migracija ni človekova pravica – nikoli ni bila in nikoli ne sme postati, kajti tisti hip, ko to postane je konec držav, je konec narodov, je konec civilizacije, je konec vsega, kar se nam danes zdi samoumevno. Zakaj so pa sploh nastale države? Zato, da so se oblikovale meje, da horde migrantov niso mogle več prosto grmeti preko meja – zato so nastale države v zgodovini. In obstaja po mednarodnih normah, samo tista država in tista mednarodna skupnosti, ki je sposobna braniti svoje meje. To pa dejansko vse to ukinja. Poleg tega, je še notri naprej določilo, da bo vsaka kritična misel ali pa sploh nasprotovanje migracijam, praktično označeno kot rasizem, ksenofobija ali pa še kakšen drug prijeten levičarski izraz na tem seznamu lahko poiščemo. V tem kontekstu naj bi bil tudi polno vključen šolski sistem oziroma je že. Sloveniji, kot ste lahko videli, se kaj takega v šolskem sistemu že pojavlja, kar pomeni, da se bo otrokom dopovedovalo, da so masovne migracije nekaj popolnega normalnega, pa to seveda niso, da so nekaj pozitivnega, posledice se bo zamolčalo, oziroma se jih bo cenzuriralo in se jih že cenzurira. Kdo je vedel, da je bil ubit slovenski policist z mačeto od migranta, s strani migranta? Jaz sem to večkrat povedal, ampak</font><br/>
<br/>
<b><font size="4">6. TRAK: (ŠPE) – 14.25</font></b><br/>
<br/>
<font size="4">	(nadaljevanje) so rekli vsi, da lažem. Zdaj, ko je to povedal predstavnik policije po dveh letih, je pa to nekaj s čimer se nihče več noče resno soočiti. Dobrodošli v Evropo 2018 po sistemu globalnega sporazuma. </font><br/>
<font size="4">	Poleg tega so notri določene neke pravice, ki jih niti državljanke in državljani nimajo kar neomejeno dostopne. Recimo migrantom naj bi bila zagotovljena brezplačna pravna pomoč, neomejeno, tako je to zdaj notri napisano, kar pojdite prebrati. Tega tudi Slovenke in Slovenci nimajo, gospe in gospodje, kaj se to pravi? To pomeni, da postanemo v lastni državi drugorazredni državljani. Da ne govorim o tem, da naj bi se nudilo praktično neomejeno socialno pomoč in vse drugo. Sicer pa, če kdo misli, da je to samo znanstvena fantastika, ker po navadi, kadar take stvari omenim, je treba pogledati v kakšni državi že živimo. V tej državi je bila zadnjič recimo vržena iz stanovanja mama z dvema otrokoma, ker se ni moglo najti tistih par sto evro za pomoč tej mami, ampak 2 tisoč evrov oziroma tisoč 963 na enega ilegalnega migranta na mesec, se pa najde brez problema s strani te vlade. Gospe in gospodje, jaz trdim, da so že kršene človekove pravice v tej državi, ampak ne migrantom, ampak državljankam in državljanom, ker v lastni državi postajamo državljani drugega reda, če pa se sprejme ta globalni dogovor, bo pa to postalo sistemsko.</font><br/>
<font size="4">	Globalni dogovor torej ne rešuje vprašanj, ki bi jih moral reševati, ne odgovarja na tiste izzive kako urediti stvari tam, od koder ti ljudje prihajajo, prinaša pa revščino in cenzuro ter konec civilizacije, take, kot jo poznamo. </font><br/>
<font size="4">	Če gremo po vrsti. Pomagal si bom s tekstom, ki je oblikovan s strani hrvaškega Večernega lista. V osnovi so oni odprli 16 kritičnih vprašanj. Kako lahko trdi, da globalni sporazum oziroma tisti, ki je dejanski avtor, ampak med njimi je bila tudi prejšnja slovenska vlada, da so bile migracije vedno izvor bogastva in trajnostnega razvoja. Če vsa zgodovina priča, da so masovne migracije vedno povzročile točno nasprotno – uničenje, razpad držav, propad narodov, propad civilizacij. Potem, da podpisnice morajo, če damo skupaj, zaščititi svobodo govora in omejiti medijem financiranje, če ne bodo spoštovali politične korektnosti. Tisti, ki je to pisal, se je najbrž delal norca, ampak take so dikcije tukaj notri, lahko vam jih tudi preberem v angleščini, če želite? Če bo kdo temu ugovarjal, bom to z veseljem tudi naredil, pa bomo zelo dolgo sedeli tukaj. V istem stavku imate omenjeno, da je treba medijem, ki bi bili kritični do migracij, ukiniti vsako obliko financiranja in hkrati, da je potrebno zagotoviti svobodo govora. Pa lepo vas prosim, ali bi se malo manj delali norca, kaj pa je svoboda govora? Svoboda govora je, da ima vsakdo pravico povedati svoje mnenje in da se potem argumenti soočijo, ne glede na to, ali se eden z drugim strinja. Ne pa, da se enemu zapre usta, potem se pa reče: »zdaj imamo pa seveda samo še tele elemente tukaj in to je pa redu«, to pa s svobodo govora nima popolnoma več ničesar skupnega, ima pa skupnega s totalitarizmom, s totalitarizmi, ki jih je bilo polno 20. stoletje in treba je vedeti, da radikalni islam, ki prihaja, je četrta oblika totalitarizma po svojem bistvu in po svojem govoru. Kleriki, v radikalnim mislim, tistim, ki uči dobesedno, javno razglašajo, tega imate kolikor želite, vključno z najvišjimi kleriki, da ima vsak musliman pravico ubiti kogarkoli, ki se izrazi kritično o islamu in Evropa temu že sledi, ne. Zadnjič je ena gospa bila kaznovana, zato ker je zapisala nekaj o tistem, ki je poročal 9-letno deklico in ne boste verjeli, da Evropsko sodišče za človekove pravice je temu že dalo prav, tako da živimo v Evropi prvega </font><br/>
<br/>
<b><font size="4">7. TRAK (VI) 14.30</font></b><font size="4">	</font><br/>
<br/>
<font size="4">	(nadaljevanje) in drugega reda. Za prvorazredne se ne sme reči, da je kaj narobe pri poroki, ki pri 9 letih že ima deklico kot ženo v vsem pomenu besede. Po drugi strani pa lahko, recimo, devico Marijo prikažeš kot podgano v naročju ali pa zakuriš kakšen križ, to je pa izraz svobode miselnosti, pa ne vem še kaj ali pa ga namočiš v kakšno tekočino in podobno. Se pravi, tukaj je Evropa že padla, pa ta sporazum še niti sprejet ni. Potem, da se morajo vsi do migrantov obnašati enako, ne glede na njihovo poreklo in ne glede na način, kako vstopijo v državo. To praktično pomeni, da ilegalnih migracij ni več, ker si vse razglasil za legalne, ker jih potem tako obravnavaš. Da otrokom naj se kar samodejno podeli državljanstvo tiste države, kjer je bil otrok rojen. To, gospe in gospodje, je v nasprotju z ureditvijo z ureditvijo, ki jo ima večina modernih držav. Nekatere so res to imele v preteklosti, večina je pa to ukinila. Ampak ta sporazum, to piše, da se zavezuješ, da boš to naredil. Potem, da vse sankcije in karkoli proti migrantom je treba ukiniti. To piše tukaj notri. Pa ne boste verjeli, da niti enega člena ne boste našli, greste lahko trikrat brati, kjer bil pisalo, da se mora migrant, ko pride v neko državo, ja prilagoditi vrednotam te države, spoštovati njeno tradicijo, spoštovati ljudi, ki tam živijo. Niti ene besede o tem ne boste našli. Je pa neskončno dolgo zapisano, kako se morajo države prilagati migrantom, pa tudi na način, ki pravzaprav posega v same temelje njihovih tradicij, kulture in pa razumevanja aktualnega. </font><br/>
<font size="4">	Potem da je potrebno pravico migrantom daje do posedovanja dokumentov. Države naj bi kar pospešile za migrante je vse dosegljivo takoj, vse izdaje vseh dokumentov, tisto, kar navadne državljanke in državljani pač imajo naj bi bil za migrante pospešen postopek in nobenega problema in seveda stroškov ne. To vse krijemo davkoplačevalci. To vse pade na pleča držav, preko katerih bi potekal ta organizirani veletok migrantov po novem OZN sporazumu. </font><br/>
<font size="4">	Zanimivo je, da je notri ogromno besed o zločinih iz sovraštva, ampak niti v enem primeru ni omenjeno kaj če to stori migrant, vse je samo kot zaščita migrantov. Pojdite, prosim, malo pogledati kaj se je dogajalo sedajle v Evropi in tudi izjave tistih, ki so to storili, ko so rekli, da so to bodisi delali iz verskega sovraštva ali preprosto iz sovraštva do belih ljudi ali do belih žensk, ker so nižja bitja in tako naprej. To so tudi zločini iz sovraštva. Ali mislite, da imate eno besedo o čem takem, o tem sporazumu. Sporazum je na enakopravni osnovi za vse. Niti en besede ni o tem, gospe in gospodje. To pa ne samo, da je nedopustno, ampak je milo rečeno navadna svinjarija. </font><br/>
<font size="4">	Potem liberalizacija vizumskega režima in svobodno gibanje migrantov. Praktično se ukine možnost, da država, ko enkrat izvede nek postopek, lahko kogarkoli pač pridrži, z njim ravna tako, kot so sedaj samoumevno, pa še to je sedaj že bistveno preveč prepuščeno samemu sebi, kar vsi dobro veste, ker to državo strahovito veliko stane. Saj to plačamo davkoplačevalci, z nižjo kvaliteto življenja, ker država svoje naloge že sedaj ne opravlja. Po novem bi ji bilo pa celo prepovedano, ker se mednarodno zavezuje, da tega ne bo opravila, da ne bo zadrževala migrantov, da ni nobenega problema. </font><br/>
<font size="4">	Koordinirana kontrola mej. Kaj to pomeni, ne verjamem, da je jasno tistemu, ki je to napisal. Ampak tako kot je zapisano pomeni samo to, da se migranti lahko prosto sprehajajo, pa nič drugega. </font><br/>
<font size="4">	Financiranje migracij. Ta akt bi se lahko mirno imenoval tudi akt Soroš-Orwell(?). Orwll zato, ker govori, da so migracije nekaj samo pozitivnega in je popolnoma enostranski, hkrati pa bo zatrl vsako kritiko. Po drugi strani pa zato, ker ima notri celo poglavje o tem, kako bi razni filantropi in vsi ostali lahko dajali denar, da še pospešujejo migracije. </font><br/>
<br/>
<b><font size="4">8. TRAK: (NB) - 14.35</font></b><br/>
<br/>
<font size="4">	(Nadaljevanje) To pa je notri. Ampak to ne zato, da bi prihranili denar držav preko katerih bi šel migrantski tok, ampak zato, da bi bilo čim več migrantov in da bi migracije čim hitreje potekale. To se pravi, da bi čim prej bila civilizacija uničena, če to prevedemo v slovenščino. </font><br/>
<font size="4">	Potem, kar se tiče priznavanje kvalifikacij. Vsi veste, da v praksi kvalifikacije, ki jih nekatere države priznavajo, v drugi državi enostavno ne dosegajo standardov te države. koliko je z zaposljivostjo migrantov, raje ne bom govoril. Tukaj ne gre samo za vprašanje kvalifikacij, znanja, ampak gre predvsem za vprašanje koliko so ti ljudje pripravljeni delati. Koliko dela danes od milijona in pol mingrantov, ki so prišli v ilegalnem toku, od česar je 530 tisoč ljudi šlo preko Slovenije? Kdo ve? Uraden podatek je nekje okoli 33 tisoč ljudi, neuraden je pa nula, zaradi tega, ker tudi tisti, ki so jih zaposlili, so bodisi opustili službo bodisi so šli na prekvalificiranje pa potem prekvalificiranja niso dokončali, skratka tukaj morda z nekaj izjemami, ampak v velikanski večini, se pravi, preko 95 % kar je statistično relevantno, lahko govorimo o socialnem parazitizmu. To ni tok, ki bi krepil bogastvo neke države, ki bi predstavljal osnovo za razvoj te države za naprej, ampak gre za tok, ki uničuje socialno državo za sedanje državljanke in državljane in uničuje razvojni potencial za naprej. To je pa resnica, če prevedemo stvari v pravi jezik. In to se da dokazovati s številkami kolikor želite. Če bi kdo temu oporekal, verjemite, bom z veseljem predstavil točne cifre. </font><br/>
<font size="4">	Potem upravičenost do socialne zaščite. Vsi migranti, ki bi se naselili v eni državi oziroma, ki bi država spustila preko meje, mora pa jih spustiti po tem dogovoru, imajo že pravico do enakih socialnih pravic kot državljanke in državljani. Kdo bo pa to plačal, ljudje božji? V Sloveniji za socialno šibki sloj in teh je po uradnih ocenah kar okoli 300 tisoč, ni dovolj sredstev. Za migrante bo pa neomejeno. </font><br/>
<font size="4">	Potem krepitev ozaveščenosti prebivalcev. Tukaj pridemo pa že na področje Organa. Spoštovala naj bi se svoboda javne besede, hkrati pa naj bi se zbiralo in objavljajo samo tiste prispevke, ki bi prikazovali migracije v pozitivni luči in dajali to kot pozitivno izkušnjo. Kaj ima to s svobodo javne besede? Saj pravim, verjetno ni jasno niti tistemu, ki je to pisal, mislim pa da itak tega ni resno mislil. Enako je s pozivanjem prikazovanju pozitivnih učinkov migracij. Migracije nimajo nobenih pozitivnih učinkov, gospe in gospodje. Evropa s tem kar danes počen, uvaža tuje vojske in tuje vojne na evropska tla in zaradi tega zmanjšuje varnost svojim državljankam in državljanom in zmanjšuje socialno državo in zmanjšuje razvojni potencial teh držav. Če kdo misli drugače, naj si pogleda številke koliko zdajle namenja za migrante samo Nemčija. Številke gredo v desetine milijard evrov. Koliko daje pa Slovenija, pa je zabrisano nekje v proračunu, ampak leta 2016, ko je bilo zadnjikrat transparentno to predstavljeno v proračunu, je bila števila 123 milijonov evrov v enem samem letu. No, ampak seveda tukaj se stvar še ne konča, kajti ta globalni dogovor o varnih urejenih in zakonitih migracijah, kot se mu uradno reče, predvideva tudi neomejeno in neoviranje združevanje družin migrantov. Gospe in gospodje, v Sloveniji imamo že itak zakonodajo, ki bi jo na tem področju treba bistveno zaostriti, kar predstavlja potencialno hudo nevarnost in je vsaj izenačiti s sosednjimi državami, recimo z Avstrijo. Tam so te principe precej zaostrili. In očitno to nekomu ni všeč in zaradi tega so predvideli, da se sporazum seveda spet na račun davkoplačevalcev oblikuje tako, da  </font><br/>
<br/>
<b><font size="4">9. TRAK: (TB) – 14.40</font></b><br/>
<br/>
<font size="4">	(nadaljevanje) je praktično neomejeno združevanje družin. Kar pomeni, pri velikih družinah, saj veste, da v arabskem svetu ima nekdo lahko po štiri žene, pa otrok kolikor hočeš, da ti pride za vsakega moškega, ki se prebije sem in mu podeliš status, potem še nekih 50 ljudi za njim. Pa si izračunajte, kaj to pomeni za Evropo, kaj to pomeni za davkoplačevalce, ki vse to plačujejo in kaj to pomeni za razvoj skozi leta.</font><br/>
<font size="4">	No, na koncu pa tisto, s čimer sem začel. Vprašanje, ali je ta stvar zavezujoča? Sam sem povedal, da sem pri številki 20 nehal šteti tisto, ko piše, zavezujemo se. Hrvaški večerni list je objavil, da je petinštiridesetkrat omenjeno, da se države zavezujejo ali obvezujejo, k določenim ravnanjem. Praktično vse zaveze so take, da pomenijo ali omejevanje svobod govora ali pa zaveze za izjemno velike nesorazmerne stroške za pospeševanje migracij, s čimer praktično lastne državljane postavljaš v položaj, da so državljani drugega reda.</font><br/>
<font size="4">	Zaradi vsega tega, se je seveda čedalje večje število držav odločilo, da k temu globalnemu dogovoru, zavezujočega, zavajajočega imena, utemeljenem na manipulaciji in laži, kar sem povedal že na začetku, ne pristopi.</font><br/>
<font size="4">	Zanimivo, da ideja, ki je bila prvotno še seveda iz Obamove administracije, je ideja od katere je sedanja Amerika odstopila. Združene države Amerike so že odstopile od tega dogovora in jo zavračajo v celoti. Postopek sprejemanja je v veliki meri peljala Avstrija, seveda pod prejšnjo levičarsko vlado. Sedaj je avstrijski kancler oziroma predsednik vlade, Sebastian Kurz, jasno povedal, da v celoti zavračajo ta dogovor in da od njega odstopajo.</font><br/>
<font size="4">	Od njega so odstopili tudi Madžari, od njega so odstopili Poljaki, odstop napovedujejo vse višje grajske države, napovedujejo ga Italijani, napovedujejo ga Rusi. Kaj torej ostane?</font><br/>
<font size="4">	Ostane tisto, en čuden voz, ki očitno pelje v Evropo, ki ne bo več Evropa, ampak nekakšna čudna »Evrabija«. In Slovenija mora stopit iz tega voza. Tukaj je šale konec. Kajti Slovenija ima vso pravico, da ostane svobodna država, svobodo javne besede, z blaginjo državljank in državljanov, kjer bodo državljanke in državljani odločali o tem, kdo k njim vstopi.</font><br/>
<font size="4">Država je dom, gospe in gospodje. Skupen dom vseh, ki tu živimo. In tisti, ki so v domu, imajo pravico odločati, kdo lahko v ta dom vstopi. To je njihova temeljna pravica. Vsak od vas zaklepa svojo hišo. Ne zato, ker bi sovražil tiste odzunaj, ampak zato, ker imaš rad tiste, ki jih imate v svojih hišah.</font><br/>
<font size="4">In z državo je točno tako. In tukaj z nekim aktom, ki je bil skrivan pred državljankami in državljani, se države praktično zavezujejo, da bodo svoje meje odprle, za neke masovne migracije in da bo to trajalo v nedogled, se celo pospeševalo, celo pregledovalo se bo, ali te migracije potekajo dovolj hitro, dovolj tekoče, dovolj masovno. Vsakih par let naj bi v okviru OZN oziroma ene njenih institucij opravili ta pregled.</font><br/>
<font size="4">To, gospe in gospodje, je nedopustno. Tisti, ki so to počeli, bi morali za to odgovarjati. Jaz samo upam, da ga ni med nami nekoga, ki bi to, po tem, ko ve zakaj gre, še podprl.</font><br/>
<font size="4">Kajti, če je bilo to prej skrivano, če je šlo za nesporazum, za neznanje, če je kdo mislil, da to ureja, ne vem, vprašanja človekovih pravic ali kaj podobno, se hudo moti. To vse urejajo obstoječi pravni akti te države, ki jih pa ta sporazum, v veliki meri, suspendira.</font><br/>
<font size="4">Na čem je pravzaprav utemeljena Organizacija združenih narodov in samostojna Slovenija? Kdo ve, gospe in gospodje? Na pravici do samoodločbe. </font><br/>
<br/>
<b><font size="4">10. TRAK: (TB) – 14.45</font></b><br/>
<br/>
<font size="4">	(nadaljevanje) To je temeljna pravica vsakega naroda. Zapisana je v temeljni listini Organizacije združenih narodov. Zapisana je v preambuli slovenske Ustave. In na osnovi te pravice, gospe in gospodje, imajo Slovenke in Slovenci, če bi se hotelo nadaljevati s tovrstno politiko, vso pravico, da sami odločijo o svoji usodi, na nekem novem plebiscitu, ki bi se moral glasiti približno takole, lahko vam do jutri sformuliram, če želite.</font><br/>
<font size="4">Da, ali naj se nadaljujejo politika, zajeta v Marakeški deklaraciji in v globalnem sporazumu OZN po varnih, zakonitih in urejenih migracijah in se s tem postavi migrante pred lastne državljane ali pa se s to politiko ne nadaljuje in se jo zavrne v celoti?</font><br/>
<font size="4">Zelo preprosto. S tem ne odločamo o nobeni človekovi pravici, odločamo pa o temeljni pravici, na osnovi katere je nastala samostojna država Slovenije, pravici do samoodločbe.</font><br/>
<font size="4">Gospe in gospodje, če pa kdo misli, da je to nepotrebno, pa ima vso možnost, da sprejme sklep, ki ga ponujamo v tem gradivu, o katerem bo na koncu odločil tudi Državni zbor.</font><br/>
<font size="4">Ta sklep se glasi, kot priporočilo: Državni zbor Republike Slovenije priporoča vladi Republike Slovenije, da nasprotuje globalnemu dogovoru o varnih, urejenih in zakonitih migracijah, v okviru sodelovanja vseh mednarodnih organizacijah in v okviru kakršnega koli mednarodnega sodelovanja. Državni zbor Republike Slovenije priporoča vladi Republike Slovenije, da v vseh mednarodnih aktih, ki na kakršen koli način obravnavajo meddržavne migracije, predhodno seznani slovensko javnost z uradnim besedilom takšnega mednarodnega akta, v izvornem in v slovenskem jeziku, ter vedno in predhodno seznani Državni zbor Republike Slovenije, katerega stališče oziroma stališče pristojnih delovnih teles naj upošteva pri nadaljnjih obravnavah takega akta.</font><br/>
<font size="4">Vsega tega, kot vemo, ne pri Marakeški deklaraciji sami, ki je vsebinsko podobna temu globalnemu dogovoru o varnih, urejenih in zakonitih migracijah OZN, vendar je bistveno in manj pomemben akt in ne pri samem globalnem dogovoru OZN o varnih, urejenih in zakonitih migracijah ni bilo.</font><br/>
<font size="4">Zaradi tega trdim, da je bil tak postopek ničen. Je v nasprotju s pravnimi normami, jasno zapisanimi, ker izhajajo iz zakona in iz Ustave Republike Slovenije. In zaradi tega je cel ta postopek napačen.</font><br/>
<font size="4">Zaradi tega je čas, da se ta stvar tukaj konča in da Slovenija od tega odstopi. Gre za vprašanje ohranitve civilizacije Evrope. Gre za vprašanje ohranitve Slovenije, ki je utemeljena po samem temeljnem aktu, kot država slovenskega naroda. Gre za vprašanje obstoja slovenske tradicije, slovenske kulture, slovenskih vrednost, demokratičnih vrednot, ki se nam zdijo danes samoumevne. Med  njimi je zagotovo pravica do varnosti na prvem mestu. Gre za vprašanje odgovornosti, gospe in gospodje. Odgovornosti do nas, vseh nas, ki tu živimo, danes, v mejah Republike Slovenije in gre za vprašanje odgovornosti do naših otrok in do naslednjih rodov.</font><br/>
<font size="4">Zato je potrebno zavrniti ta globalni dogovor o varnih, urejenih in zakonitih migracijah.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Hvala za uvodno predstavitev.</font><br/>
<font size="4">Ker s strani vlade ni nikogar in s strani Ministrstva za zunanje zadeve in Ministrstva za notranje zadeve tudi ne, prehajamo na razpravo članic in članov odbora.</font><br/>
<font size="4">K razpravi se je že priglasil poslanec Jani Möderndorfer, potem gospa Ljudmila Novak in tako naprej. Hvala.</font><br/>
<br/>
<b><font size="4">JANI (JANKO) MÖDERNDORFER (PS SMC):</font></b><font size="4"> Hvala lepa predsednik.</font><br/>
<font size="4">Meni je sicer žal in, tako kot sem napovedal, se uresničuje moja zadnja napoved na zadnjem Odboru za notranje zadeve, kjer smo seveda obravnavali drugo točko, vendar pod isto vsebino, z isto razpravo, z istim načinom, z istim namenom, ciljem, ne vem kaj naj še rečem, bomo seveda danes to poslušali in bomo razpravljali o tej temi.</font><br/>
<br/>
<b><font size="4">11. TRAK (VI) 14.50</font></b><br/>
<br/>
<font size="4">	(Nadaljevanje) Razumljivo je, na začetku same seje sem opozoril z mojim proceduralnim protestom, da seveda je takšna razprava ta hip dokler dejansko nimamo predstavnika Vlade nesmiselna zaradi tega, ker se v resnici pogovarjamo z načinom out-out. Vi boste nam razlagali, da vi vse veste, mi bomo vam poskušali nekaj razložiti v kar smo prepričani, da verjamemo, da temu tako je in na koncu bo ostalo prazno in to je vse. In to pač seveda nima nobenega smisla. Jaz sem proti takšnemu načinu razprave. Vendar če pa grem na samo vsebino, to, kar je seveda spoštovani cenjeni poslanec Branko Grims tukaj razlagal, moram reči, da me zelo spominja in verjamem, da bi v Ameriki na programu Fox News bi ga tako zaposlili oziroma bi mu naredili eno talk show zabavo, kjer bi seveda prodajal fake news, za kar je seveda ta televizija usposobljena in to zna. Naj naštejem samo par takih primerov. V iztočnici s katerim je pravzaprav danes nagovarjal ne samo nas poslance in poslanke, ampak predvsem slovensko javnost in to je bil tudi ključen namen. Govoril je predvsem o tem, da gre za masovne migracije v smislu, da ta sporazum generira masovne migracije, potem da gre za svojevrsten zavajajoč naslov, da pospešuje migracije takšen sporazum oziroma dogovor, deklaracije, karkoli pač že on imenuje, ker vsakič malo drugače pove. Potem pove še več, da sploh ne govorimo o človekovih pravicah, da je vse to zavajajoče in pa da so v bistvu vsi enaki, se pravi, ko govorimo o migracijah zakonitih in nezakonitih. In človek, ki to posluša na prvo žogo bi še celo verjel, ker Slovenci in Slovenke seveda niso ne ene ne druge deklaracije prebrali, ne pove. In samo enkrat samkrat vmes govori, ampak ne pove, da gre v bistvu za dva različna dokumenta. Govori enkrat o globalnem naslovu, deklaracijo, ki govori o globalnem dogovoru, ki govori v smislu Evropske unije in pa Afrika in v drugem, ki govori o tako imenovani politični deklaraciji, ki je bila prav tako podpisana oziroma se opravičujem, nič ni bila podpisana, na isti lokaciji je bila v bistvu na nek način sprejeta. </font><br/>
<font size="4">	Govorimo v resnici samo o eni zadevi ali pa, bom rekel, dveh zadevah, ki imata skupno točko med obema dokumentoma. Prvi skupni imenovalec je zagotovo ta, da se vse odvija na isti lokaciji, to je Markešu, in drug, da obe govorita o migracijah. Nikakor pa zagotovo ne vse tisto, kar je poskušamo bilo predstaviti seveda tu na tem odboru s samo uvodno razlago. Potem smo pa slišali kupico stvari, ki jih ponavlja gospod Branko Grims kar naprej in sploh ni važno o kakšni temi govorimo, samo da je, če so migracije, seveda, da gre preveč denarja, da je samo še vprašanje časa kdaj se bo zgrnilo na slovenski prostor in bogi reveži v Sloveniji, ki trpijo, ker to se dopušča in tako naprej. Ne pove pa, čeprav v samem predlogu ničkolikokrat v predlogu poudarijo, da gre za neko deklaracijo, ki bo podpisana. In poglej ga zlomka to grdo Vlado, ki ni prišla v Državni zbor in seveda ker bi morala tako kot se šika in kot velevajo pravila igre znotraj našega pravnega reda bi morala povprašati Državni zbor za to ali se to sme ali ne in tako naprej. Jaz verjamem, da bo danes kar nekaj razpravljavcev razpravljalo v smeri in naredilo razliko med, bom rekel, pravnimi akti, ki so sprejeti na nivoju Slovenije oziroma v mednarodnem parketu in kdaj in v kakšnem primeru seveda ratificira zadevo parlament, kdaj v bistvu Vlada seznanja z dokumentom kadar to zahteva Državni zbor in kdo je matični odbor za to, da se to tudi zgodi. In kdaj seveda Vlada v resnici sprejme in ne podpiše na deklarativni ravni, kar deklaracija zagotovo je, z aklamacijo, se pravi </font><br/>
<br/>
<b><font size="4">12. TRAK: (SC) - 14.55</font></b><br/>
<br/>
<b><font size="4">	</font></b><font size="4">(nadaljevanje) s strinjanjem večine članic in seveda ne gre za nikakršen podpis. Kdaj seveda, kar se zelo rado poenostavlja gre za neke določene politične obveze, kar seveda gospod Grims danes prvič zelo jasno na začetku samo omeni in pove, da gre za hude obveznosti ne pove pa, da to ne vpliva na naš pravni red in zaradi tega mi nič ne prilagajamo našega pravnega reda niti ga ne spreminjamo. Še več, ne izgubljamo nobene suverenosti in še vedno velja vsa sprejeta zakonodaja na področju tujcev in vse potrebne zakonodaje in aktov, ki urejajo vprašanja s bodisi migracijami zakonitimi ali nezakonitimi. Zraven pa seveda vrže pod eno točko vse skupaj in reče hočejo zabrisati meje med zakonitimi in nezakonitimi in sedaj so vse poenotili, sedaj se lahko vsi sprehajamo po tem svetu mimo čez Slovenijo kakor želimo in kar hočemo. Potem pa seveda tisto, kar je najbolj »fajn« za »fake mass« je pa seveda dobro mednarodno primerjavo in Slovencem in Slovenkam zelo jasno povedati kdo vse se že s tem strinja in pove, da zagotovo tukaj njihov zgled in vzor Madžarska z Orbanom na čelu zraven tega pa so bili zelo veseli, da se je od tega politično distancirala Avstrija in tukaj se zgodba konča. Italija tega ni naredila tudi Višegrajske skupine tega niso naredile res pa je, da so nekatere nakazale, da bi se lahko mogoče pa to tudi zgodilo, vendar se ni in to je bistvo. Celo Hrvaška je bila v igri eden čas - vi dobro poznate primer in tega, kar jaz berem pa kakšne druge časopise ne samo izbrane časopise, ki jih bere mag. Grims - in ne pove kaj se dogaja na Hrvaškem pa seveda iz druge plati. Predsednica države se je jasno opredelila na Hrvaškem kaj pomeni to oziroma kakšen je njen pogled, kar se tiče Marakeške deklaracije, vendar HDZ kot desničarska stranka, njihov predsednik, predsednik Vlade pa je zelo jasno povedal, da oni ne pašejo v ta krog, za katerega se je predstavljala predsednica države in je zelo jasno povedal, da oni ne bodo odstopali od nobenih deklaracij in kar je še bolj pomembno, da bodo zunanjo ministrico poslali v Marakeš. Kar je seveda zelo pomembno vedeti, v kateri skupini držav pravzaprav naj se znajde Republika Slovenija. Naj se znajde v Orbanovski skupini ali pa naj se znajde v skupini Evropskih držav, ki nikakor niti ne razmišljajo, na pamet jim sploh ne prihaja, da bi seveda razmišljali tako kot je to uvodoma predstavil svoj pogled gospod Grims. Danes je bilo tukaj nekaj neresnic izrečenih v smislu strahu, kar je zelo pomembno. Na hrvaškem so sedaj pred kratkim dva dni nazaj, pardon, 8. 11. 2018, da bom bolj natančen je prišla vest, da je policija končno podala tudi prvo zelo jasno prijavo za širjenje panike točno v zvezi s tovrstnimi izjavami, ki so se pojavile okoli Marakeške deklaracije. Namreč laži, ki se tako konstantno in kronično, da še predlagatelji počasi bolestno začeli verjeti v svoje lastne laži in jih, zato tudi tako iskreno pripovedujejo postanejo zelo sprejemljive in verjetne tudi za tiste, ki jih poslušajo. S tem svojim informacijskim blokom, o katerem sem že zadnjič govoril na koga me to spominja je seveda zelo nevarno polje do česa nas pripelje še posebej v duhu, da sem mislil, da sem zadnjič bral od gospoda papeža, ko sem omenjal kako človekoljubni moramo biti do migrantov - pa ne do migrantov tisti, ki so ekonomski itd… - tistih, ki so v stiski, ki se niso po lastni krivdi znašli v njej sedaj vidim, da že to družina objavlja. Papež je vlade pozval k sprejemanju globalnega dogovora o beguncih in potem zelo jasno se opredeli do tega vprašanja kaj je pravzaprav osnovni namen, da se zgodi     </font><br/>
<br/>
<b><font size="4">13. TRAK: (NB) - 15.00</font></b><br/>
<br/>
<font size="4">	(Nadaljevanje) v Svetu za to, da bi seveda olajšali določene stiske in ne nazadnje s tem tudi reševali problematiko v kateri se mi kot del države lahko znajdemo. Namreč ideja, da se bomo mi osamosvojili pa hermetično zaprli kot ekonom lonec in s tem rešili vse probleme, se lahko vsako moti. Ta problem lahko rešujemo samo vsi skupaj kot celota kot cela Evropa ali pa cel Svet, ker dejstvo je, da so se stvari spremenile v Svetu, in da seveda se jih je treba lotiti na drugačen način. </font><br/>
<font size="4">	Zdaj, da bo jasno o tem, gospod Grims, nikoli ne spregovori, da ko že govorimo o marakeški deklaraciji zagotovo to ni deklaracija, ki je zdaj nastala kar tako, ampak gre za dokument, ki že vrsto let nastaja v smislu globalne politike in, ne boste verjeli, celo Vlada Janeza Janše leta 2006 in 2007 je podpisovala podoben dokument, da bom bolj natančen, ga citiram, da mi ne bo kdo rekel, da kar nekaj mečem, tudi zelo jasno o čem pravzaprav govorimo. Naj povem, da je takratna vlada Janeza Janše v rabat poslala svojega ministra za notranje zadeve, Dragotina Mateja, saj ga vsi poznamo, bil je naš spoštovani kolega poslanec, da se je 10., 11.julija 2006 udeležil euro-afriške konference o migracijah in razvoju. Takrat je Janševa Vlada poudarila, da bo Slovenija migracije uvrstila med prioritetna področja v času predsedovanja EU ter se / nerazumljivo/ v tesnem sodelovanju s Francijo kot naslednjo predsedujočo državo za uresničevanje zastavljenih ciljev in ukrepov v okviru razvoja partnerskega sodelovanja z Afriko. Eden od teh dokumentov govori točno o tem in seveda potem se je vsake dve leti kasneje takšna srečanja nadaljevala in tudi podpisovale in v bistvu, tako imenovane akcijske načrte, ki so v resnici razreševale probleme in predvsem urejale odnose med afriško celino in Evropo na nek, bom rekel, dogovorni način kako pravzaprav reševati ta problem. Že potem kasneje, to je samo par mesecev kasneje, leta 2007, se je Janez Janša v Lizboni, za Slovenijo je podpisal lizbonsko deklaracijo kakor tudi skupni strategijo Afrika-EU in v prvi akcijski načrt o migracijah in razvoju za izvajanje od 2008 do 2010. In, veste, danes govoriti o tem, ker v bistvu več ali manj je jasno, da Janez Janša in njegova vlada ali pa njegova stranka v času, ko Vlada, nikoli ne bi na takšen način nastopala kot nastopa danes. Nikoli, nikdar, zaradi tega, ker seveda takrat so neke druge prioritete, nekakšen drug pogled, ko si v opoziciji, pa seveda ti ta retorika in ta način zastraševanja za potrebe za to, da ko ljudi dovolj prestrašiš, seveda dobiš potem tudi politične glasove in neke vrste podpore, češ poglejte, to so pa pravi ljudje, ki nas bodo zaščitili in bodo uredili, da bomo mi brezskrbno živeli do konca svojih dni, kot v neki ruski pravljici kjer cesar poskrbi za vse. Namreč to se mi zdi, bom rekel, skrajno politično perverzno zaradi tega, ker se zlorablja dejansko za neke notranja politična obračunavanja, kajti nikjer drugje ta dokument pravzaprav na takšen način, razen tam kjer so seveda izjeme in Slovenija ni nobena redkost, da se na takšen način to tudi zlorablja in uporablja v nekem političnem diskurzu kjer pravzaprav se ustvarja ta mit. Poglejte, ta deklaracija, če se vrnem na samo temo, je zelo pomembna še zaradi ene stvari. Mag. Grims je zelo jasno povedal, da ko poskuša izenačiti nezakonite in zakonite migracije in v bistvu na ta način še bolj na široko odpre vrata in skratka ne vem kaj vse bo notri prišlo in potem uporablja namenoma izraze, ki jih je uporabil na svojem začetku v svojem uvodu, kar je seveda prefrigano in zelo bistro, ker na govorca oziroma, se opravičujem, poslušalca napelje na to, da bo ves čas govoril o tem, govori, veste, nastanek države… Pazite, danes smo slišali novo definicijo, kar mislim, da bo zelo zanimivo za univerzitetne kroge, ko bodo razpravljali o tem kaj pravzaprav država je in zakaj država nastane, da glavni namen nastanka države je in potem pove, </font><br/>
<br/>
<b><font size="4">14. TRAK (VI) 15.05</font></b><br/>
<br/>
<font size="4">	(nadaljevanje) da se postavijo meje, zato da se prepreči hordam, pazite, hode, to je beseda, ki se je v času rimskih vpadov uporabljali za, bom rekel, razne barbare in ne vem kaj še vse, ki horde prihajajo notri v to svetlo točko, ki ji mi rečemo slovenska družina in kjer narod cveti in mora biti vse lepo in zato je treba državo ustvariti. Oprostite, jaz mislim, da 1991 leta nismo se ustanovili zato, da bi preprečili, da horde hodijo notri, ampak smo zaradi neke svoje lastne samobitnosti in da ne govorim kakšnih drugih najmanj sto razlogov in potreb in zgodovinskih dejstev šli v ustanovitev svoje lastne države. In s to mislijo, seveda, potem nas napeljuje, ne pove pa, da ta ista deklaracija govori pa točno to, ker ni gospod Grims prebral celotnega teksta tako, kot v bistvu piše in bi bilo zanimivo, če bi ga hotel tako razumeti. Tudi prej, ko je citiral en del v angleščini, ko se je lepo potrudil, ni niti prišel do pike, veste, še pred piko je nehal brati, ker je povedal samo tisto, kar je želel povedati. Ni povedal pa tistega, kar piše v nadaljevanju. Namreč, preprečuje boj proti nezakonitim migracijam tihotapljenju migrantov in trgovini z ljudmi. Tudi o tem govori ta deklaracija. Veste, zato sem namenoma na začetku uporabil dejstvo, da bi ga verjetno na televiziji Fox news zagotovo, ne samo sprejeli, ampak bi mu blagodejno dali oddajo, ki bi prinašala kar nekaj denarja v smislu reklam, ki bi jih predvajali vmes, ker bi bilo zelo zanimivo poslušati tovrstne anti news v podlagi bistva sporočila, to je fake news zato, da bi lahko doživljal svojo lastno renesanso. </font><br/>
<font size="4">	Veste, mene žalosti pri celi zadevi, veste, dokler jaz očitam cenjenemu poslancu kolegu mag. Branku Grimsu določene stvari ni nič hudega, zato ker je to pač diskusija na relaciji dveh poslancev. Hudo pa je, ko si eden od naju privošči in širi laži. In to v imenu poslanstva, ki ga opravlja. To se mi zdi pa že na meji perverznosti, ki jih lahko posameznik dovoli. In zato ostro pove, seveda, da takšnemu načinu nasprotujem. Bom pa zelo vesel v petek, ko bo na matičnem odboru, ko bodo predstavniki vlade predstavili vsa dejstva in fakte okoli teh dveh deklaracij in kar ni nič narobe, se lahko razvije polemika in debata tudi drugačnega pogleda od tega, kar bodo predstavniki Vlade povedali.</font><br/>
<font size="4">	Upam pa, da vsaj smo eno ali pa bomo danes eno stvar razčistili, kdaj je kakšno stvar Državni zbor tisti, ki je poklican in po naši pozitivni zakonodaji tudi tisti, ki ratificira določene pravne akte, kaj so politične deklaracije, kdaj vlada to naredi, ko obvesti. Skratka, bom rekel, to so pač neka razmerja za katera pa, če ne slovenska javnost, vsaj poslanci moramo poznati in nehati lagati. </font><br/>
<font size="4">	Meni je žal, saj jaz vem, da bo cenjeni poslanec gospod Branko Grims začel govoriti spet o nekih levičarskih tezah in tako naprej. Mimogrede v naprej, jaz sem liberalec, ne levičar. Ampak ne glede na to, vi me boste prekvalificiral v ne vem kaj vse. Vsakič, jaz sem to zadnjič povedal zelo na glas, vsakič, ko bo nekdo zopet ponavljal te laž se bom jaz pač oglasil. Saj ni problem, jaz to znam in lahko počnem do jutri zjutraj, če je treba, ampak to samo z enim jasnim ciljem. Ne da bi vam oponiral, ampak da poskušam omiliti vaše nore laži, ki jih prodajate konstantno. Hvala lepa. </font><br/>
<br/>
<b><font size="4">	PREDSEDNIK ZVONKO ČERNAČ:</font></b><font size="4"> Branko Grims, kot predlagatelj. </font><br/>
<br/>
<b><font size="4">	MAG. BRANKO GRIMS (PS SDS):</font></b><font size="4"> Hvala. No, če gremo po vrsti. Glede na tisto, kar je bilo na začetku rečeno, da je bilo dano opravičilo predsednika Vlade in enega od ministrov brez tega, kar si je sedajle privoščil poslanec koalicije, nisem hotel problematizirati. Vendar to, da Vlada o tako pomembnem aktu ni seznanila Državnega zbora v vsem času njegovega nastajanja do uskladitve besedila, ko je besedilo že dokončno, bilo pa je pred par meseci, je nepopisen škandal. In to, da danes ni Vlade tukaj je dejstvo, </font><br/>
<br/>
<b><font size="4">15. TRAK: (TB) – 15.10</font></b><br/>
<br/>
<font size="4">	(nadaljevanje) da se ta škandal nadaljuje. Poslovnik, v nasprotju s tem, kar je govoril gospod Möderndorfer, seveda nič ne ločuje obveznosti vlade, da posreduje svoja mnenja, gradiva in vse ostalo, bodisi odboru, ki obravnava oziroma delovnemu telesu, ki nekaj obravnava kot zainteresirano ali pa kot matično delovno telo. Pristojnosti, dolžnosti, pravice so popolnoma iste. To se pravi, vse kar je bilo v tem delu rečeno, je velikanska neumnost.</font><br/>
<font size="4">	Drugo, Hrvaške v uvodu, če ste pozorno poslušali, niti omenil nisem. Gospod Möderndorfer je polovico svojega časa namenil polemiziranju tega, kar naj bi jaz rekel o Hrvaški. Tam očitno prihaja do političnih pritiskov, najbrž tudi do vprašanja, kaj je pristojnost vlade, kaj je pristojnost predsednika in o teh polemikah nima smisla govoriti. In zato so seveda tudi stvari takšne, kot so.</font><br/>
<font size="4">Ampak, gospod Möderndorfer je pri tem vpil, da lažen. Gospe in gospodje, jaz o tem besede nisem rekel. Kdo torej laže?</font><br/>
<font size="4">Potem, nadaljeval je z obdobjem 2008 – 2010, ko pravi, da je veljala neka deklaracija, ki jo je nekoč potrjevala še, oziroma nek načrt, ki jo je potrjevala Janševa vlada oziroma je bil nastal v času Janševe vlade. No, zdaj pa naj mi pove gospod Möderndorfer, koliko ilegalnih migrantov, kako močan je bil ta tok, ki je prišel v obdobju v 2008 do 2010 iz Afrike?</font><br/>
<font size="4">Če je bil to problem, ne. Seveda so nastajali, skozi vso zgodovino različni akti, različni dogovori in so se tudi potrjevali. Ampak tukaj je bistvena razlika ravno v tej manipulaciji, na katero posebej opozarjam v zvezi s tem globalnim dogovorom. Vsi akti za nazaj, tam do leta 2015, so nastajali, to se jasno vidi tudi iz razprav ob teh aktih, pa iz spremnih besedil, pa iz vsega, če hočete, konteksta. So nastajali na osnovi govora o migracijah, kot smo jih razumeli v tistem obdobju, ko je šlo za emigriranje posameznikov.</font><br/>
<font size="4">Recimo, kaj jaz vem, tako kot sem prej povedal, nekdo je našel zakonskega partnerja, ga je pripeljal s seboj in je bilo to to. Ali pa, posamezni so uspeli pridobiti dovoljenja za prebivanje, so prišli, so delali v neki drugi državi. To so bile normalne migracije.</font><br/>
<font size="4">To kar se pa danes dogaja, je pa nekaj popolnoma neprimerljivega. Danes pa govorimo o masovnih migracijah. In to ne emigrirajo nobene družine, pa kaj podobnega, kot poslušamo vedno pravljice in še manj razni inženirji in jedrski tehniki in vesoljski inženirji in kirurgi, ampak emigrirajo ljudje, ki so usposobljeni in so sposobni za vojsko. Evropa uvaža tuje vojske na evropska tla. In to masovno. Gre za sto tisoče in milijone.</font><br/>
<font size="4">Tudi zdajle, ko se reče, da tok ni več tak, kot je bil leta 2015, 2016. Jih pride preko morja na sto tisoče v enem letu. Se pravi, ta tok se ni zaustavil, gospe in gospodje, ta to je še vedno tu, Evropa pa se ne brani.</font><br/>
<font size="4">S tem, kar se sprejema danes, bi ta tok postal še močnejši, le da bi postal praktično ves legalen. S tem ne rešiš ničesar, samo Evropo uničiš. O tem sem govoril.</font><br/>
<font size="4">In primer tega, kako se zgodi, če se ne misli pravočasno, je primer Rima. Ravno kolega Möderndorfer, ki je ves čas vpil, kako lažem, govoril je pa o stvareh, o katerih jaz niti besede nisem rekel, je načel vprašanje Rima. Ali veste, zakaj je Rim propadel, v končni fazi? Na eni strani je bila popolna dekadenca, pa ne bi zdajle kakšnih prehudih paralel vlekel, tudi s kakšno Prešernovo nagrado v Sloveniji, na drugi strani je bil pa priliv hord, če želite, migrantov, ki so jih velikodušno sprejemali, jim odpirali meje. Eno generacijo so živeli v miru, naslednjo generacijo so pa oni hoteli postati šefi in Rim se je sesedel sam vase, kot prazna vreča, ker je bil načet od znotraj. To je pa to, če se iz zgodovine ničesar ne naučiš. In mimogrede, je to krasen primer tega, do česar pripeljejo masovne migracije, če stvari ne razumeš.</font><br/>
<font size="4">To se pravi, praktično vse, kar je govoril gospod Möderndorfer, jaz niti omenil nisem v mojem nastopnem govoru in v isti sapi me je obtoževal, da lažem.</font><br/>
<font size="4">Se pravi, bi lepo prosil, gospod predsedujoči, da naslednjič, ko bo nekdo kaj takega počel, da</font><br/>
<br/>
<b><font size="4">16. TRAK: (TB) – 15.15</font></b><br/>
<br/>
<font size="4">	(nadaljevanje) ga ustavite. Drugo, kar pa je, od njega pa brezpogojno zahtevam, da se v celoti opraviči, za vse neumnosti in neresnice, ki jih je povedal, ker s tem, kar sem povedal, sploh ni veze imelo. Bi pa lepo prosil, če ima kdo drugačen pogled, če vidi drugačna dejstva, naj mi jih našteje, pa da malo soočimo stavke in dejstva, ki so v tem dokumentu. Potem se bo dalo dobiti realno sliko.</font><br/>
<font size="4">Verjemite mi, da to kar sem govoril, lahko z veseljem preberem tudi v angleščini. Ko ste recimo, osnovna manipulacija, o katerim govorim, če citiram: »Migration has been part of the human experience throughout history and we recognize, that it is a source of prosperity, inovation and sustainable development in our globalized world and that these positive impacts can be optimized by improving migration governments«.</font><br/>
<font size="4">Za tiste, ki ne znajo angleško: »Migracije so bile skozi vso zgodovino človeštva prisotne in mi jih priznavamo kot vir razvoja, inovacij in zmernega razvoja v našem globaliziranem svetu in ti pozitivni vplivi so lahko še pospešeni oziroma optimizirani z izboljšanjem vodenjem migracij«.</font><br/>
<font size="4">Gospe in gospodje, govorimo pa o množičnih migracijah, ki v preteklosti, vsej človeški zgodovini pomenijo vedno samo eno, vojne, siromaštvo, konec civilizacije, izginotje narodov, uničenje držav.</font><br/>
<font size="4">To se pravi, ko se govori o teh stvareh, je najprej treba nehat mešat pojme. Eno je tisto, normalne migracije, ki so bile pač tam nekje, do začetka tega desetletja, če želite in smo jih vsi tudi tako razumeli, tudi iz Afrike, če želite. So pač ljudje hodili, Slovenijales je imel dol svoje obrate, nekateri so spoznali tam dekleta, so pripeljali sem žene, otroke, nobenega problema. To so normalne migracije.</font><br/>
<font size="4">To kar se pa danes dogaja, gospe in gospodje, so pa masovne migracije, ki prinašajo samo revščino, vojne in uničenje vrednot, pa na koncu tudi civilizacije, kot celote, pa čisto nič drugega.</font><br/>
<font size="4">In zaradi tega je treba o stvareh odločati na začetku in zato je treba stvari odločit in osvetlit s pravim pogledom in seveda je treba se iz zgodovine kaj naučit, kajti, kaj pravi najstarejša modrost? Iz zgodovine se je treba kaj naučit, sicer se zgodovina prerada ponavlja in ravno na tej točki je zdaj Evropa.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Ja, gospoda Möderndorferja bi pozval k opravičilu glede na ta pojasnila, vendar ga ni v dvorani.</font><br/>
<font size="4">Dolžan sem še dve obvestili. Jerneja Vrtovca, člana odbora nadomešča kolegica Ljudmila Novak, poslanska skupina Nove Slovenije in Jože Lenart nadomešča Tino Heferle, poslanska skupina Lista Marjana Šarca.</font><br/>
<font size="4">K razpravi se je pa prijavila kolegica Ljudmila Novak, izvolite.</font><br/>
<br/>
<b><font size="4">LJUDMILA NOVAK (PS NSi):</font></b><font size="4"> Hvala za besedo in lep pozdrav.</font><br/>
<font size="4">Res je, da spomladi Slovenija ni imela vlade s polnimi pooblastili, pa vseeno bi pričakovali, da se takšen dokument obravnava, vsaj na Odboru za zunanjo politiko, ne pa da se je to pravzaprav pometlo pod preprogo oziroma se ni vedelo zanj.</font><br/>
<font size="4">Dokument zagotovo ni čisto nedolžna stvar, tudi glede na to, da so naše sosednje države v glavnem ga zavrnile in vsi vemo, da so migracije trenutno veliko problem, ne samo Evrope, ampak tako rekoč celega sveta, ko se ljudje odpravljajo iz juga proti severu, tako iz Afrike, Azije proti Evropi in tudi iz Južne Amerike proti Severni Ameriki, vendar, v Nov Sloveniji menimo, da ta dokument nikakor ne rešuje vzrokov za migracije in izvora migracij.</font><br/>
<font size="4">In tako, kot je tukaj oblikovan, se nam zdi nedopusten, ker mi imamo pravila za zakonite migracije. To so zakoni in vsaka država, kot suverena država ima pravico, da odloča suvereno o svoji migracijski politiki. No, Slovenija sprejema migrante, ampak po normalni zakoniti poti.</font><br/>
<font size="4">Če pa bomo izpolnjevali ali naj bi izpolnjevali to, kar piše v tej deklaraciji, tega si pa enostavno ne znam predstavljati</font><br/>
<br/>
<b><font size="4">17. TRAK: (ŠPE) – 15.20</font></b><br/>
<br/>
<font size="4">	(nadaljevanje) in potem povozimo tako rekoč vse zakone in tudi suverenost države je na ta način ogrožena. Seveda sem bila vedno naklonjena temu, da razvite države pomagajo nerazvitim oziroma pomagajo tako v naravnih nesrečah in ker živimo v delu sveta, ki ima boljše pogoje za življenje in delo, se mi zdi, da je tudi naša moralna obveza, da pomagamo ljudem, ki živijo v revščini in zato je prav, da je Evropa tudi največji donator državam tretjega sveta. Mislim, da lansko leto celo preko 80 milijard so skupaj EU in pa članice darovale za potrebe teh držav. Predvsem pa se strinjam delu, ko govori o razvojni pomoči in tukaj morda Slovenija namenja premalo pomoči tem državam, da bi se s tem zmanjšale migracije oziroma odpravljali vzroki za migracije. Nova Slovenija je dala tudi predlog tretjega sklepa, ki ga kolega Grims ni prebral, kjer smo predlagali: Državni zbor Republike Slovenije priporoča vladi, da v institucijah Evropske unije in OZN spodbuja iskanje rešitev za odpravljanje migracij v izvornih državah. Torej odpravljanje migracij, kar pomeni, da Evropa tudi investira tam, da pomaga pri reševanju podnebnih sprememb in pa seveda vsaka država, ki želi sprejemati več migrantov, bodisi, da jih potrebuje zaradi delovne sile, bodisi iz humanitarnih razlogov, naj se pri tem sama odloča kolikor želi in kakor hoče. Nihče ne more suverenih držav prisiliti v to, da spremenijo svojo migracijsko politiko.</font><br/>
<font size="4">	Ne nazadnje sama, pa ne da bi se hvalila, ampak moram izpostaviti to, da tisti, ki tako govorijo o pomoči migrantom, se velikokrat vprašam, koliko pa sami namenjajo denarja za revne v revnejših delih sveta. Jaz moram reči, da v Moravčah, kjer živim, pogosto obiskujejo različni misijonarji in zbirajo sredstva v različnih akcijah, od največ jih je na Madagaskarju in pogosto prihajajo k nam in z veseljem dam nekaj za te ljudi, ker vem, da je ta denar dobro uporabljen in tako kot se vsako živo bitje najbolje počuti v avtohtonem okolju, sem prepričana, da se tudi ljudje, narodi najbolje počutijo tam, kjer so bili ali pa so doma in zato moramo več narediti za to, da bodo lahko tam živeli, tam preživeli, tam imeli možnosti za delo in življenje in nekaj slovenskih misijonarjev je za to zagotovo velik zgled. Jaz upam, da bo misijonar Pedro Opeka vendarle nekoč tudi dobil Nobelovo nagrado, ki jo bo dal takoj za reševanje te problematike. Zakaj to poudarjam? Ker tam vidimo vidne rezultate, velikokrat se pa zgodi, da razvojna pomoč se porabi v teh državah nepregledno oziroma jo oblast po svoje razdeli, največ pa vzame zase. Bila sem v nekaterih državah, kjer sem videla – ljudje brez strehe nad glavo ležijo na ulicah, vlada in predsednik imajo pa razkošne  palače, tako da v tem smislu bi morali dokumenti tako OZN kot Evropske unije več delati na tem, kako reševati te problema na izvoru. Predvsem pa opozoriti države, da je nesprejemljivo, da dobavljajo, prodajajo orožje za konflikte, zaradi katerih nastaja toliko migracij, begov, preseljevanj. Tukaj pa mislim, da manjka tako Evropski uniji kot tudi Organizaciji združenih narodov poguma, da bi jasno povedali, da je takšna praksa nesprejemljiva in da ni dopustno, da se katerakoli država hvali s svojo gospodarsko rastjo na račun prodaje orožja. Poznamo primere, ni treba govoriti poimensko katere države pri tem mislim. In zakonite migracije že ves čas imamo. </font><br/>
<br/>
<b><font size="4">18. TRAK: (ŠPE) – 15.25</font></b><br/>
<br/>
<b><font size="4">	</font></b><font size="4">(nadaljevanje) Letno izdajamo več tisoč delovnih dovoljenj, tako da imamo ekonomske migrante, ki prihajajo k nam, vendar stvari morajo biti pregledne, urejene in takšne, da jih potem tudi mi zmoremo oziroma, da zaradi tega ne trpi pa domače prebivalstvo, za katerega ne nazadnje, za svoje državljane je vsaka država najbolj odgovorna. </font><br/>
<font size="4">	Tako da v Novi Sloveniji temu dokumentu nismo naklonjeni, ker menimo torej, da ne rešuje pravih problemov za migracije in v njem so tudi formulacije, ki so (ne vem) nedopustne, ko govori tudi o izražanju lastnih misli, saj v naši Ustavi 39. člen govori o svobodi izražanja misli, nastopanja, svoboda tiska, javnega izražanja in tako naprej. Tukaj bi nas pa radi ukalupili, bog ne daj, da kdo kaj reče proti temu, ali se ne strinja, pa že krši človekove pravice. Res je, da dokument ni zavezujoč, ampak mnogi pravniki pa opozarjajo prav na to, da pa lahko postane zavezujoč in zato moramo s takimi dokumenti ravnati previdno, vendar z vso odgovornostjo, ki jo imamo tudi kot država do ljudi v stiski, tukaj pa mislim, da tudi Slovenija za to namenja premalo sredstev. </font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ:</font></b><font size="4"> Naslednji se je k razpravi prijavil Robert Pavšič.</font><br/>
<br/>
<font size="4">	</font><b><font size="4">ROBERT PAVŠIČ (PS LMŠ):</font></b><font size="4"> Hvala lepa za besedo predsedujoči. Danes bo tako kot je že ves teden v ospredju to, da se bomo strinjali o tem, da se pravzaprav ne strinjamo in da zgleda vsi ta dokument, ki ga imamo danes pred sabo beremo po svoje. </font><br/>
<font size="4">	Po mojem videnju je globalni sporazum predvsem afirmacija tega, da v migrantskih tokovih spoštujemo človekove pravice – od izvora, preko tranzicije, do ciljne države kamor ti ljudje hočejo priti in pri tem seveda ločujemo med nezakonitimi migranti, zakonitimi migracijami in tudi begunci. Vse to je zelo jasno v tem dokumentu definirano. In še nekaj, globalni sporazum želi imeti regularne migracije, torej da bi bile zakonite, to ne pomeni, da postanejo ilegalni migranti kar naenkrat zakoniti migranti, daleč od tega. Ampak želi samo to, da ko nekdo pride v našo državo ali katerokoli drugo državo, da je obravnavam skladno z nacionalno zakonodajo in da tudi zanj veljajo človekove pravice, tako da jaz ta dejstva vidim, so popolnoma nasprotna od tega, kar predlagatelj danes izpostavlja.</font><br/>
<font size="4">	Izpostavljen je bil tudi konec civilizacije glede na vse te horde, ki nam grozijo iz vzhoda in iz juga. Po mojem prepričanju je konec civilizacije takrat, ko bomo začeli z inflacijo človekovih pravic. Torej, ko bodo človekove pravice enkrat veljale za nas in drugačne za tiste druge, ki pridejo. In to je tisti zavezujoč politični dogovor, da bi v globalnem dogovoru dejansko spoštovali človekove pravice v najširšem smislu. </font><br/>
<font size="4">	Ne morem mimo Rabatske deklaracije, ki je zdaj kar naenkrat postal problem oziroma kar naenkrat neko dejstvo, ki je bilo takrat drugačno zaradi drugačnih okoliščin, ampak naj preberem kaj je bilo takrat sprejeto: leta 2006 je bila v rabatu sprejeta Rabatska deklaracija na Evro-afriškem partnerstvu za imigracije in razvoj, ki jo je sprejela tudi Slovenija in predstavlja osnovo za t.i. Marakeško deklaracijo, to je dokument, ki je rastel, se je širil, t.i. živa knjiga. V tej deklaraciji je eksplicitno  navedeno, da imajo mednarodne migracije pozitivni učinek na državo izvora – »country od origin« in na t.i. gostujočo državo – »host country«. Predlagateljem pa zdaj ta trditev, ki je navedena tudi v globalnem dogovoru, se zdi zelo sporna. Ravno tako je v Rabatski deklaraciji navedeno, da je potrebno uporabiti, izkoristiti migracije kot dejavnik, ki lahko pripomore k razvoju, modernizaciji držav izvora, prehoda in ciljne države. Tudi ta teza, ki je navedena v Marakeški deklaraciji oziroma v globalnem sporazumu, se predlagateljem zdi sporna. </font><br/>
<br/>
<b><font size="4">19. TRAK: (NB) - 15.30</font></b><br/>
<br/>
<font size="4">	(Nadaljevanje) S sprejetjem rabatske deklaracije so se podpisnice strinjale da, navajam, migracijske tokove napajajo močni dejavniki v državah izvora, prehoda in ciljnih državah, ki so ekonomske in socialne narave. Navedena trditev torej potrjuje različno naravo migracij, torej tudi tiste, ki ne bežijo iz izvorne države zaradi vojen in jih identificira kot migrante. Meni pa se zdi, da mi kot migrante oziroma dopustne migrante obravnavamo samo tiste, ki bežijo zaradi vojn, ampak za njih pa tako ali tako velja mednarodna zaščita. Tako, ta selektivni spomin me malo zmoti, zato ker glede na globalni dogovor Slovenija ostaja suverena država s svojo migrantsko politiko, kjer mimogrede ni, torej mi bi morali oblikovati dokument in se odločiti kam želimo z obvladovanjem migrantskih tokov in kam želimo kot država priti, v globalnem smislu. Predvsem pa globalni sporazum dejansko zajema vse migracije od izvora preko tranzicije do ciljne države. že leta 2016, ko je bila sprejeta marakeška deklaracija, je bila sprejeta ob evroafriškem vrhu in takrat je bila močna politična in gospodarska skupina v podsaharski Afriki, kjer so spodbujali neposredne investicije za dejansko njihov industrijski razvoj, torej da bi ljudje lahko ostali dol in normalno preživeli. Danes pa se spet pogovarjamo o tem kako so v bistvu migranti tisti, ki so povzročili, da v Sloveniji slabo živimo. Jaz sem že na prejšnjem odboru rekel, niso migranti krivi, da imamo danes takšno stanje kot ga imamo, ampak smo vsi mi krivi. Mogoče vi, ki ste dlje v parlamentu še malo bolj kot jaz, ampak ne bežimo od odgovornosti. </font><br/>
<font size="4">	Globalni sporazum spodbuja mednarodno povezovanje, da bi se dejansko več držav prepletlo, tako finančno kot infrastrukturno in naslovilo migracije na način, da bi bile bolj varne, predvsem za nas. Mi, ne vem, meni se zdi, da strašimo ljudi. Prav je, da nas je strah ali kaj. Jaz mislim, da ne. Ni prav, da nas je strah, in da se zapiramo v neke meje z ograjami, z bodečo žico. To smo že vse videli, pa se ni nikoli dobro končalo. Tudi puške na meje ne. treba je spodbujati zakonodajni postopek. Torej, če nekdo pride sem in je ilegalni migranti, ima tudi pravice. Imamo mednarodno inštitucijo oziroma mednarodni instrument s katerim lahko zavarujemo meje. Frontex. Naš minister za notranje zadeve nas je zadnjič prepričal, da Frontexa trenutno v Sloveniji ne rabimo, ker glede na trenutno stanje migrantske politike zadeve lahko obvladujemo sami. Hrvaška ima na zunanji meji že pomoč Frontexa, ampak vemo kaj se dogaja. Se spuščajo razni migranti preko meje, se jih ne zavede v sistem in potem jih pravzaprav nimamo komu vrniti. To dejansko je problem, ampak se bo tudi v sklopu globalnega sporazuma o tem govorilo in našlo rešitve. In še nekaj, vse kar pravzaprav želi ta globalni sporazum, tudi kar se tiče medijev, je spodbujanje odprte in proste debate, »open and free debate2, torej je svoboda govora, kar pa želi ne preprečiti, ampak da se začne končno obsojati to kar je tudi kolega Möderndorfer govoril, je ta tako imenovani »fake news«, lažne novice. Tako, da vse preveč in dejansko vnašajo ne samo nemir, ampak tudi iracionalen strah med ljudi. Ni dobro, da se bojimo, dajmo se bati tistega kar nam res prinaša nevarnost, ne pa neke imaginarne strahove. In ko nekdo pride v Slovenijo, dajmo pokazati, da spoštujemo človekove pravice. Globalni sporazum predvideva oziroma poziva države, da ponudijo tem ljudem, ki pridejo k nam, ne glede na kakšen način, samo osnovne storitve. Če je nekdo bolan, mu moramo pomagati. Če je lačen mu damo zajesti, če je žejen mu damo piti. Potem pa se jih začne obdelovati v sistemu   </font><br/>
<br/>
<b><font size="4">20. TRAK: (NB) - 15.35</font></b><br/>
<br/>
<font size="4">	(Nadaljevanje) ali se jim pomaga iti naprej, tja kamor želijo, če so legalni, če so pa ilegalni, pa se točno ve kaj se lahko z njimi zgodi. In še nekaj, tudi zadnjič sem poudaril, zloraba mednarodne zaščite, torej inštrumenta mednarodne zaščite je skrajno sprevrženo dejanje. In tisti, ki predlaga ilegalnim migrantom, da za hitrejše doseganje svojega cilja zlorabijo ta inštrument, jih je tudi potrebno obsoditi, ampak na nek normalen človeški, ljudski način. Samo to. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK ZVONKO ČERNAČ:</font></b><font size="4"> Branko Grims v imenu predlagatelja. </font><br/>
<br/>
<b><font size="4">	MAG. BRANKO GRIMS (PS SDS):</font></b><font size="4"> Poglejte, nekatere stvari sem upal, da sem bil dovolj jasen na začetku. Če ne, jih povem izrecno še enkrat. Vse v zvezi z migranti je že odločeno in določeno v pozitivnem pravu Republike Slovenije in tistih mednarodnih aktih, ki nas zavezujejo. Vse. Problem je v tem, da se to ne spoštuje. Vse kar smo se pogovarjali zdajle, od leta 2015 naprej, v zvezi z masovnimi migracijami, se sploh ne bi moglo zgoditi, če bi se spoštovalo pozitivno pravo. Nič od tega, ključno s kvotami. To je vse v nasprotju z veljavnimi predpisi. Vse kar nekaj. Nekdo si je izmislil, da lahko kar suspendira en del prava, žal tudi prejšnja Vlada Republike Slovenije, danes pa imamo pred seboj papir, ki hoče to urediti sistemsko. Zakaj, če je vse že urejeno? Samo spoštovati je treba pravo. Se pravi, ne gre za spoštovanje prava, gre za nekaj drugega. Hoče se tisto legalizirati kar se je prej naredilo protipravno. To, gospe in gospodje, je pa čisto nekaj drugega. Pa še nekaj, govoriti, vedno znova slišim to o človekovih pravicah. Se stalno manipulira s tem. Prvo, eno so begunci po mednarodnem pravu. Beguncev tukaj ni, jih ne more biti, ker v nobeni sosednji državi ni vojne. Vse sosednje države so varne države, nikogar ni, ki bi imel, ne vem, ogroženo osebno integriteto v kateri od sosednjih držav. To se prvi, beguncev sploh ne more biti, pika, v Sloveniji. So pa migranti. In če uderejo preko meje, so to ilegalni migranti. Nekdo, ki vdere v vaš dom, je tat, je vlomilec. Vlomilec ima natanko tri pravice, da je aretiran, da je kaznovan, da je izgnan. Isto je s tistim, ki udere v državo, protipravno. Finta tega mednarodnega dogovora OZN je pa v tem, da to vse kar legalizira. Celo pospešuje, daje kot kvaliteto. In tukaj je tista temeljna manipulacija, ki ste jo tudi zdajle spet nekateri prikazali, ko ste se sklicevali na prejšnje dokumente. Vsi dokumenti tam do leta 2010 pa še kasneje nekateri, so nastajali na osnovi razumevanja migracij, samo isti pojem se uporablja, zaradi tega je tako fino s tem manipulirati pa zavajati. Pojma migracij kot tistega normalnega procesa, ko nekdo pride recimo iz ene države v drugo državo, tam dela dokler ima delo, potem se vrne, prinese s seboj pridobljeno znanje, tudi denar in to bogati obe državi. To je to o čemer ste vi govoril. Ampak to s tem kar se danes dogaja, z masovnimi migracijami nima popolnoma ničesar skupnega. Ti ljudje, ki sem prihajajo, prihajajo organizirano. Prihajajo z namenom in z zahtevami, da se Evropa, da se mi njim prilagajamo ne pa oni nam in brez namena, da bi tukaj delali. Ampak z namenom parazitiranja socialnega parazitizma na socialni državi vsake od članic Evropske unije posebej in seveda, najprej so šli v najbogatejše, kjer je ta socialna država največja. In zdaj imajo tam nerešljive probleme. Na Švedskem recimo, ki jo nekateri dajete za zgled, jaz imam tam dva bratranca, gospe in gospodje. Jaz vem kako tam živijo. Tam živijo v stalnem strahu in ne želite si tega, da bi bila Slovenija taka kot je švedska danes. Na Švedskem, ki je bila nekoč pojem socialne države, zdaj podaljšujejo delovno dobo v nedogled. Zakaj? Zato, ker bodo tisti Švedi, ki gor živijo, bodo morali delati tam tja do 68. leta pa naprej, da bodo preživeli vse migrante, ki visijo na socialni državi </font><b><font size="4">  </font></b><font size="4"> </font><br/>
<br/>
<b><font size="4">21. TRAK: (SC) - 15.40</font></b><br/>
<br/>
<b><font size="4">	</font></b><font size="4">(nadaljevanje) pa na Švedskem sorazmerno hitro dobijo državljanstvo in potem seveda na sociali naprej. Ali je to prihodnost Slovenije kakršno želijo videti? Švedska je bila najbogatejša država v Evropi, danes tam kvaliteta življenja drastično pada ravno, zaradi tega. Temu se reče socialni parazitizem in to zaradi masovnih migracij. Lepo prosim, nehajte manipulirati z izrazi migracije! Izraz migracija se uporablja večkratno tudi dnevni migranti so. Eden od poslancev je zadnjič na televiziji celo tako daleč šel, da je to, kar izenačil s temi migracijami, ki se sedaj dogaja - masovnimi -, ki so uničujoči. So dnevne migracije preko meje recimo grede ljudje na delu - najbolj normalna stvar, stvar odprte Evrope. So migracije, ki so normalne skozi vso zgodovino in s tem se stalno manipulira. To je tisto, da nekdo gre… Spozna nekoga v eni tuji državi, ga pripelje, najbolj normalna stvar. To res bogati obe države na neki način, ampak to, kar se sedaj dogaja, ko prihaja sloj ljudi, ki seveda nimajo namena delati prihajajo s popolnoma drugačnimi nameni in to umetno, pospešeno, ker se to financira ta akt mimogrede celo predvideva. To nobeden od nas ni govoril kako se bo to še dodatno pospeševalo s dodatnimi financiranjem. To je čisto nekaj drugega in to pa uničuje socialno državo, to uničuje blaginjo ljudi. To na koncu povzroča, da bomo vsi živeli v eni nevarni državi samih revežev. Ali je to bodočnost Slovenije pa Evropske unije? Zaradi tega ena država za drugo od tega akta odstopajo, ker je enostranski. Tukaj, kar se tiče zaščite človekovih pravic, ko o njej toliko govorite. Vsakdo, ki stopi na ozemlje Republike Slovenije ima zaščitene temeljne človekove pravice, če legalno vstopi se točno ve kakšne so. Če ilegalno vstopi, potem je seveda zaščiten, nihče mu ne bo nič groznega naredil, nihče ga ne bo izstradal do smrti ali kaj podobnega, ker imamo Ustavo, ki ščiti vse in vsakogar. Gospe in gospodje in to velja, za to ne rabimo nobenega novega takega globalnega akta, ta je namenjen nečemu drugemu. Ampak seveda, če je vstopil ilegalno je vdrl in ima posledice. Te posledice pa so, potem v tem, kar sem povedal. Tak človek ima natanko tri pravice, če bi se dosledno spoštovalo pravni red - da se ga aretira, da se ga procesira, kaznuje in da se ga odslovi in pošlje nazaj od koder je prišel. To je to. Sedaj se pa hoče vse to narediti legalno, da bo, potem vsakdo lahko tukaj ostal in ta akt mu daje, kar pravico do sociale neomejene pa potem, da še druge za sebe pripelje do pravice združevanja družin praktično brez omejitev. Kdo bo vse to plačal gospe in gospodje? To pomeni, da dejansko delate državo v reveže tisti, ki to podpirate. Potrebno se je zavedati dejanskih posledic. Ne govoriti, da to ni zavezujoče spet se je to slišalo. To ni zavezujoče v pravnem pomenu besede tako, da bi bilo neposredno iztožljivo na sodišču je pa politično zavezujoče. Politično je zavezujoče pred tujo politično javnostjo in če želite vsemi partnerskimi državami, ki bi pristopile k temu sporazumu. Je še kako zavezujoče. Verjemite, da se bo vedno sklicevalo na to, ko se bo hotelo nekaj uveljavljati pa se bo spreminjalo zakone in vse ostalo. Nepotrebno, ker je to vse že urejeno. Urejeno je v najboljšo korist državljank in državljanov Republike Slovenije. Nobene potrebe ni to, da se za to kaj spreminja. Ne more biti pravica kateregakoli tujca nad pravico nekoga, ki tukaj živi. Najprej Slovenija, gospe in gospodje!</font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Še eno obvestilo. </font><br/>
<font size="4">	Namesto poslanca Žana Mahniča na seji sodeluje poslanec Franci Kep. Pa Poslanska skupina Slovenske demokratske stranke, besedo ima Predrag Baković. </font><br/>
<br/>
<font size="4">	</font><b><font size="4">PREDRAG BAKOVIĆ (PS SD): </font></b><font size="4">Hvala lepa, predsednik. </font><br/>
<font size="4">	Spoštovane kolegice in kolegi!</font><br/>
<font size="4">	Jaz se tukaj ne morem strinjati z mag. Grimsom, ki govori, da pravzaprav so vse zadeve že določene in primerno urejene v naših predpisih. Seveda so, če govorimo kot je tudi sam govoril v ednini, če pride nekdo v hišo je potrebno, ja, ko pa imamo pred vrati večje število migracij seveda ta naša zakonodaja pa v tem primeru je težko predvideva čisto bom rekel po posamezniku, da se ga tako tretira, ker enostavno tehnično to ni izvedljivi in zato se je zgodila tudi ta bom rekel Marakeška deklaracija. Vesel pa sem, da smo do sedaj v dveh          </font><br/>
<br/>
<b><font size="4">22. TRAK (VI) 15.45</font></b><br/>
<br/>
<font size="4">	(nadaljevanje) urah razčistili to, da ne gre za eno, temveč da gre za dve ali dva različna dokumenta, ki sta pravzaprav nastala v okviru dveh popolnoma različnih procesov, torej marakeška deklaracija nosi naziv le dokument, ki je napisan na 8 straneh z naslovom Marakeška politična deklaracija in je bila skupaj z akcijskim načrtom za obdobje 2018 do 2020 sprejeta na peti Afra-ameriški ministrski konferenci o migracijah in razvoju. Torej, kot že samo ime nakazuje, gre za politično deklaracijo, ki nima narave pravno zavezujočega dokumenta in ne posega v našo notranjo zakonodajo, torej zaradi tega ne bo anuliran zakon o tujcih, zakon o migracijah in ne vem še o čem. Ostaja vse tako, kot je. Seveda marakeška deklaracija pa se omenja tudi globalni dogovor za varno urejene in zakonite migracije, ki predstavlja pomemben korak k iskanju pristopa k reševanju globalnega izziva migracij v okviru Organizacije združenih narodov. Besedilo je bilo usklajeno na ravni držav članic OZN za sprejem z aklamacijo in ne s podpisom na mednarodni konferenci, ki bo potekala v Markešu med 10. in 11. decembrom 2018. Podlago za sklic te konference predstavlja resolucija generalne skupščine OZN, in sicer newyorška(?) deklaracija o beguncih in migrantih in so se države članice v tem omenjeni resoluciji zavezale, da bodo torej še leta 2016 začnejo z medvladnimi pogajanji za sprejem globalnega dogovora za varne, urejene in regularne migracije na medvladni konferenci. Bistvo tega globalnega dogovora je 23 političnih ciljev, ki naj bi prispevali k boljšemu reševanju izzivov z migracijami na lokalni, nacionalni, regionalni in globalni ravni. In globalni dogovor pri tem ne ustvarja nobenih pravnih obveznosti ne na ravni mednarodnega in tudi ne na ravni nacionalnega prava. Gre za politično deklaracijo, kot je bilo že večkrat rečeno, ki je utemeljena na obstoječem mednarodnem pravu, na vrednotah državne suverenosti, delitve odgovornosti, nediskriminacije in spoštovane človekovih pravic. Poudarja pa pomen sodelovanja za naslavljanje najširših vidikov migracij, njihovih koristi in tveganj v vseh fazah migracij. Med tem ko je bilo besedilo globalnega dogovora usklajeno julija 2018 pa so pred izpeljavo decembrske konference v Marakešu svojo nepodporo politični deklaraciji, govori se sicer o izstopu, to pravzaprav je popolnoma neskladno z naravo dokumenta in procesa, so najavile izstopa ZDA, Madžarska, Avstrija, omenja pa se tudi Poljska, Češka in Italija. Svojo namero je pravzaprav najavila tudi predsednica Republike Hrvaške, pa smo že o tem pravzaprav malo prej nekaj govorili. Kakšna so bila stališča Slovenije pri sprejemanju globalnega dogovora? Izhodišča za pogajanja glede besedila globalnega dogovora so bila sprejeta s strani Vlade Republike Slovenije na seji 29. marca 2018. Stališča so se usklajevala medresorsko, temeljili pa so na septembra 2017 v Državnem zboru sprejeti resoluciji o mednarodnem razvojnem sodelovanju in humanitarni pomoči. Vodja pogajalske delegacije za oblikovanje besedila globalnega dogovora je bila takratna stalna predstavnica Republike Slovenije pri OZN. V imenu Evropske unije pa je na pogajanjih v okviru OZN nastopala Avstrija, ki pa je, zanimivo, zastopala stališče 27 držav članic, Madžarska se kot edina ni pridružila temu skupnemu stališču, no sedaj pa Avstrija pravzaprav tudi izstopa oziroma najavlja neudeležbo. </font><br/>
<font size="4">	Migracije so že same po sebi lahko zelo problematične in predstavljajo izziv države. In če se pa teh zadev dotaknemo in dodatno še bolj populariziramo pa postanejo lahko tudi izjemno nevarne. Seveda v tem nekateri začutijo priložnost, da bi lahko na dokaj enostaven način pritiskali na čustva ljudi s tem, češ, migranti so takšni, migranti so drugačni, </font><br/>
<br/>
<b><font size="4">23. TRAK: (NB) - 15.50</font></b><br/>
<br/>
<font size="4">	(Nadaljevanje) migranti posiljujejo, množično vlamljajo, pretepajo in še in še in še. In na ta način tudi kolegi iz opozicije ves čas neumorno opozarjajo, da so migracije evropski problem. In če je res temu tako, potem je pravzaprav prav, da se na ta način tudi rešujejo. Torej zdaj, ko imamo pred seboj besedilo globalnega dogovora kako se lotiti migracij celostno torej, na vseh nivojih in pa vseh kategorijah, tako legalnih kot nelegalnih, kot nezakonitih, se straši pred to deklaracijo in se zahteva, da se Slovenija od nje distancira. Potrebno se je zavedati, da če ne bomo vključeni v dogajanja pri teh aklimacij globalnega sporazuma in se bomo od tega dogovora in pa marakeške deklaracije ogradili ali pa distancirali kot to zahteva opozicija, bomo ostali z redkimi izjemami. Meje nikoli ne moremo zavarovati tako, da bo ostala nepredušna. To pravzaprav ne uspeva niti madžarski niti Združenim državam Amerike. Sami vidite kako je na meji med Mehiko in Združenimi državami Amerike, kljub vsej tehniki, ograji in ne vem kakšni vojski, policiji, še vseeno se pojavljajo ilegalne migracije, pojavlja se nezakonita trgovina ali pa prenos tako nezakonitega blaga in sicer orožja, droge in ne vem česa še vse. Torej danes vidimo, da iz naših razprav pravzaprav obstajajo, generalno gledano, na dve možnosti. Ena je tista za katero se zavzema opozicija, se pravi, da moramo zavrniti deklaracijo in globalni dogovor, ustrezno zapreti meje in potem bomo, ne vem, srečni. Veste, ne moremo tako tesno zapreti meje, da ne bodo hodili k nam. še vedno ne bodo. Zdaj, če se nam pojavi pred vrati 200 tisoč, 100 tisoč, ne vem koliko migrantov, kako bomo to rešili? S strelnim orožjem morda? Ker v tem primeru ne bomo del skupnosti, ki se zavzema za ustrezno rešitev problema, bomo ostali sami ali pa v manjšini. Večina držav pa tudi sama Evropska unija, ki bodo del rešitve, bodo enostavno takrat dejali, poglejte, niste del tega dogovora, znajdite se kolikor veste in znate. Kaj bomo potem? Deklaracije ne bo, urejanje ne bo. Ali bomo vozili, ne vem, z avioni pa metali s padali ali pa mogoče brez padal v matične države ali kako. Jaz ne vem. Zdaj, kaj je vaša alternativa potem. Kako bomo rešili migracije? Torej, se bomo sami ukvarjali z njimi. Mislim, da to ni vredu. Poglejte, ni se mogoče izstopiti iz sveta, ni se mogoče ograditi od migracij, tako kot pri podnebnih sprememb. Torej dejstvo je, da imamo segrevanje, da imamo migrante in še kaj, in že to, če ste te razprave nazaj spremljali, že tudi nekdanji državni sekretar na MNZ je opozoril, da tudi če nam pade kaj takšnega na pamet, enostavno ni ograje ni tehnike, ki bo zadržala, ne vem, 100, 200 tisoč ljudi. Ali pa je, mogoče na nek način. Zdaj, na eni strani imamo nekoga, ki govori, ja mi lahko z lahkoto sprejmemo 50 tisoč ljudi, na drugi strani imamo nekoga, ki govori, ne bomo sprejeli nikogar. Ne eno ne drugo ni vredu, ampak treba je res preveriti stvari. Deklaracija in pa globalni dogovor pa nakazujeta rešitve v tej smeri. Zdaj, ko se je Slovenija soočala z množičnimi prehodi beguncev in migrantov čez naše ozemlje, so jih zaradi omejenih kadrovskih in drugih kapacitet, ki smo jih imeli, na pomoč priskočila Evropska unija in seveda tudi druge države članice na podlagi skupne azilne politike in pa solidarnosti. Zato smo tudi lahko zdržali pritisk in to povsem brez pomembnih ali pa večjih varnostnih incidentov in zagotovil in nek človeški pristop, prvič, do prišlekov in do tega, da ni bila ogrožena varnost lokalnega prebivalstva in tudi ne varnost teh prišlekov ali pa migrantov. Kako se bo, ne morem si zamisliti kaj se bo zgodilo, če mi pač ne bomo več del te zgodbe in se to ponovi. Mi bomo zaradi teh stvari ostali sami. Ves čas  </font><br/>
<br/>
<b><font size="4">24. TRAK: (ŠPE) – 15.55</font></b><br/>
<br/>
<font size="4">	(nadaljevanje) slišimo, da bo Slovenija postala migrantski žep. In seveda…torej vse države okoli nas meje zapirajo, Slovenija bo postala migrantski žep. Zdaj, kakor si to lahko predstavljamo, da žep je nek teritorij, ki je z vseh strani zaprt, razen z ene, skozi katero priteka določena skupina ljudi. Ampak, če bodo vse države okoli nas zaprle te meje, potem mi ne bomo žep, bomo balon, mehur, ne vem kaj bomo in pomeni, da ne bo nihče prišel notri, nihče ne bo šel ven. Ali bo šel čez morje, čez naš koridor ali čez kaj – zdaj jaz ne vem. Takrat vam lahko povem, boste lahko mirno spali, ne bo nobenega k nam ali kako, jaz ne vem. Bojo ja, kljub vsemu, tudi če bojo meje zapirali, bodo. To je ena možnost o kateri sem govoril. Torej, imamo pa še to drugo možnost in sicer, da smo ena od večine držav članic, ki je pripravljena na ustrezen način urejati te izzive in pa hkrati seveda računajoč tudi na pomoč Evrope v primerih izjemnih problemov, kakršni so bili v preteklih letih. Jaz mislim, da tu ni dileme in da vsak zdravorazumski človek bo presodil, da je pravzaprav to pravilna pot.</font><br/>
<font size="4">	Za reševanje migracijskih izzivov je Slovenija v okviru Evropske unije upravičena tudi do evropskih sredstev. Glejte, mi smo v petek imeli sejo, o kateri smo razpravljali, da ni bilo počrpanih dovolj evropskih sredstev, oziroma še manj kot polovica. Torej, tam nas je skrbelo, tukaj bomo pa ostali brez teh sredstev, lahko ne in brez sodelovanja pri izvajanju teh politik, teh sredstev seveda ne bomo mogli niti dobiti. Zdaj, če malo pogledamo ta evropska sredstva, lahko ugotovimo, da smo v obdobju 2007-2013 v Sloveniji v okviru programa Solidarnostno upravljanje migracijskih tokov, imeli dodeljenih kar precej evropskih sredstev in sicer iz sklada za zunanje meje cca. slabih 42 milijonov, Evropski sklad za vračanje – 3 milijone 300, Evropski sklad za vključevanje državljanov tretjih držav – 7 milijonov, Evropski sklad za begunce za obdobje 2018-2013 – 3 milijone, torej skupaj dobrih 55 milijonov. Seveda pa v aktualni finančni perspektivi 2014-2020 pa je na področju notranjih zadev Slovenija upravičena še do sklada v okviru proračunskega naslova 3 – svoboda, varnost in pravica. Tako da se upravljata dva sklada in sicer Sklad za azil, migracije in vključevanje, to je ta AMIF, kjer je Slovenija upravičena do 14 milijonov oziroma slabih 15 milijonov sredstev in Sklad za notranjo varnost, ki je ISF, ki je razdeljen na področje policijskega sodelovanja, preprečevanje in boja in pa področja mej in vizumom – v enem delu slabih 10 milijonov in v drugem delu 31 milijonov sredstev. </font><br/>
<font size="4">	Globalni dogovor, o katerem je danes govora, je pravzaprav politični dogovor, ne gre za mednarodno pogodbo in v ničemer ne odstopa od veljavnega mednarodnega in evropskega prava, to sem že povedal – prav nasprotno, globalni dogovor v celoti sledi in ukrepe bazira na obstoječem pravu. Če bi šlo za mednarodno pogodbo vemo, kakšen je postopek na ravni Organizacije združenih narodov in potem v Republiki Sloveniji. Za njeno veljavnost bi bilo potrebno ali pa bi bil nujen podpis, oziroma ratifikacija s strani določenega števila članic OZN, namesto tega pa se bo besedilo deklaracije decembra potrjevalo zgolj z aklamacijo oziroma z izraženim odobravanjem. Zdaj, če bi šlo za pogodbo, bi morala vlada pripraviti in v Državnem zboru izvesti postopek ratifikacije na pogodbe, ki v tem primeru ni potreben. Na to, da gre za tak postopek kaže tudi dejstvo, da besedilo dogovora še ni bilo prevedeno v slovenščino, kar je obveza ob pristopanju k mednarodnim pogodbam in tukaj je razlika – zato ni bilo prevedeno v slovenščino. Na drugi strani se resolucije in drugi dokumenti Organizacije združenih narodov ob sprejemanju nikoli ne prevajajo v vse, ampak samo v pet uradnih jezikov Organizacije združenih narodov – arabski, kitajski, angleški, francoski, ruski in še kateri – španski se mi zdi. Zato ne obstaja uradni prevod dokumenta in ne zato, ker bi se skrivalo ali ker bi se »taškalo«. </font><br/>
<br/>
<b><font size="4">25. TRAK: (ŠPE) – 16.00</font></b><br/>
<br/>
<b><font size="4">	</font></b><font size="4">(nadaljevanje) Zdaj nekatere redke države od globalnega dogovora odstopajo z notranje političnih razlogov in ne zato, ker bi bil dogovor slab. Avstrija je besedilo na primer pogajala v imenu Evropske unije, zdaj pa ga označuje kot slabega, strašenje ljudi na področju migracij je v večini sosednjih držav na oblast pripeljalo desno populistične stranke, ki vedo, da če se odrečejo globalnemu dogovoru, za to ne bo nobenih mednarodnih sankcij, ampak bodo kvečjemu nagrajene pri domači javnosti, kjer velja večinsko proti begunsko in proti migranstsko razpoloženje. Na to seveda računa tudi desni del opozicije v Sloveniji in na področje teh migracij, da zdaj zaradi svoje opozicijske pozicije, ni bil primoran sprejemati nobenih odgovornosti v zvezi s tem. </font><br/>
<font size="4">	Zanimivo je tudi to, da desni del opozicije v Sloveniji širi proti migrantski diskurz, predvsem v odnosu do ekonomskih migrantov, ampak zdaj eno veliko izjemo ne, ki se kaže na veliko nekonsistentnost in nerazumevanje sveta v katerem živijo, torej naše slovenske delavce, ki so, bom rekel ekonomski migranti v Avstriji, zaradi različnih razlogov precejšne število naših državljanov migrira na delo v Avstrijo. Spremembe politike v Avstriji v smeri »Austria first«, pa je pripeljalo do tega, da so naši ljudje bili označeni kot ekonomski migranti, katerim se omejujejo neke pravice, ki pripadajo sicer avstrijskim državljanom, torej govorimo o otroških dodatkih. To je seveda diskriminatorno, kar je označila tudi Evropska komisija. Tovrstne prakse pa kažejo, kako hitro se lahko znajdemo v neki situaciji, ko so naši državljani lahko označeni za klasične ekonomske migrante in diskriminirani na podlagi jezika, ki ga po Evropi in po svetu pomaga širiti desni del opcije.</font><br/>
<font size="4">	Seveda zaradi tega vsega ne morem jaz sam drugače misliti, kot da se ves ta cirkus okrog migrantov, ki se zganja, počne zaradi promocije, nekaj pred lokalnimi volitvami, nekaj pa tudi sicer. Veste, ampak s tem jahate izjemno nemirnega konja, ki se imenuje nacionalizem. Nekateri sicer pravite, da nacionalizem ni nič posebnega ali pa je domoljubje, dejstvo je, da nacionalizem je izdajstvo domoljubja. Zelo verjetno se bo zgodilo, da bo ta konj vas vrgel iz sedla  in pomendral po seboj, ampak ne bo samo vas, bo še koga drugega, po nedolžnem. In če si še naprej izražam slikovito, če toliko časa boste bezali medvedko iz brloga, da vam bo ta skočila v obraz. Tako kot je skočila v 30. letih oziroma saj se je to dogajalo v 30. letih prejšnjega stoletja in potem je medvedka skočila v obraz leta 1941, vemo pa vsi kako se je to končalo. </font><br/>
<font size="4">	Pa bom zaključi, saj… Glejte migrante na meji in njeni bližini pa tudi v notranjosti uspešno obvladujejo policisti, to bodo počeli tudi v prihodnosti. Mi pa imamo dve možnosti. Ali bomo izbrali, da bomo del rešitve migrantske krize in se bomo skupaj z večino držav spopadli s tem problemom ali pa bomo del problema in bomo ostali sami ali pa v manjšini. Meni je odgovor kristalno jasen, hvala lepa.</font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Predlagatelj Branko Grims.</font><br/>
<br/>
<b><font size="4">	MAG. BRANKO GRIMS (PS SDS): </font></b><font size="4">Ja, glejte, jaz samo upam, da ljudje danes tole gledajo. Iskreno upam. Kolega iz SD, ki je zdaj govoril pripada stranki, katere evropska poslanka na odgovor na tisto polemiko, pa ljudje božji, 10 tisoč mladih Slovenk in Slovencev odhaja vsako leto v tujino napiše: »ja, ekonomske migracije so nujne, torej bomo uvozili 10 tisoč migrantov«. S tem je povedano vse, temu se reče nadomeščanje lastnega naroda z nekom drugim, za katerega domnevaš, da bo tvoj zvesti volivec. S tem, da potem nanizate kup nesmislov. Najprej moram ponoviti še enkrat – vse, kar je potrebno v zvezi z zaščito migrantov, zaščito človekovih pravic, zaščito posameznikov, je že korektno in do konca zajeto v pravu Republike Slovenije. To se pravi s tega vidika ni nobenega problema. Če kdo predlaga danes nekaj drugega, to dela z drugim namenom, z namenom rušenja tega</font><br/>
<font size="4">	</font><br/>
<b><font size="4">26. TRAK: (TB) – 16.05</font></b><br/>
<br/>
<font size="4">	(nadaljevanje) pravnega reda. Govorite, da je bilo usklajeno besedilo globalnega pakta o migracijah OZN. Ja, usklajeno je bilo, ja. Med političnimi elitami, za hrbtom lastnih državljank in državljanov.</font><br/>
<font size="4">Kaj mislite, zakaj so to skrivali pred javnostjo? Zato, ker jih je bilo sram, gospe in gospodje. Ker vejo, da je to narobe. In tudi vi to veste, samo to prodajate, ker pač pričakujete neko politično korist, na račun uničenja lastnega naroda. Pa sram naj vas bo, vaši očetje bi vas nekam poslali, še v prejšnjem režimu.</font><br/>
<font size="4">Drugo, kar je, ko govorite, še bolj lahko, no pa še to, še bolj je lahko tiste sram, z gospodom Šarcem na čelu, ki danes pravijo: »Ja veste, ta akt nas ne zavezuje, pa mi bomo sicer to podprli, ampak jaz ne grem tja«.</font><br/>
<font size="4">Ja gospe in gospodje, če mislite, da je nekaj dobrega za Slovenke in Slovence ta globalni akt OZN, pojdite tja, pa se tam slikajte, bodi ponosni in prevzemite odgovornost. Ne pa reči, bomo poslali tam enega tretjerazrednega uradnika, da bo on za dežurnega krivca, mi si pa po »Pilatovsko« umijemo roke, ko bodo škodljive posledice, nas pa »kao« ni bilo zraven, čeprav smo mi v resnici to povzročili.</font><br/>
<font size="4">Pa to je sramota! To je politika, ki ne zasluži besede politika. Take ljudi bi bilo treba vreči iz oblasti in to na glavo, pa v kateri koli državi, saj imamo tudi kakšne sosede, tudi kakšen podoben primer. Če je nekdo prepričan, da je to nekaj dobrega, naj gre sam tja, pa naj to javno podpre in prevzame odgovornost. Če pa ve, da je slabo, potem naj pa se neha sprenevedati in od tega takoj odstopi. Ne pa da pravi, ne bom šel tja, bo šel nekdo drug / nerazumljivo/. Pa sram naj ga bo tistega, ki to počne, to je pa že višek vsega. Kje je pa odgovornost do lastnih državljanov?</font><br/>
<font size="4">In mimogrede, ko ste prej ves čas govorili: »Ja, nekatere države zdaj odstopajo od tega iz notranjepolitičnih razlogov«. Ja, res je. In ta notranjepolitični razlog se imenuje odgovornost do lastnega naroda, do lastne države, do lastnih državljank in državljanov. Zato odstopajo od tega. Ker vmes so se seveda oblasti zamenjale. To sem povedal že na uvodu.</font><br/>
<font size="4">Res je, ja, prejšnja vlada, ki je bila socialistična v Avstriji, levičarska, je peljala ta globalni pakt. Bila je glavni pogajalec celo, v tistem obdobju, zdaj je pa seveda druga vlada in so kategorično zavrnili kakršno koli možnost, da bodo zraven, ker imajo odgovornost do lastnega naroda, ne pa do onih volivcev, ki bi jih uvozili na novo.</font><br/>
<font size="4">Potem to mešati z migranti iz Slovenije v Avstrijo. Prvič je to do teh naših državljank in državljanov hudo žaljivo, če jih enačite s tistim, kar zdajle ilegalno prodira ali pa hoče prodirati iz Arabije, pa iz Afrike v Evropo. To je žaljivo, gospe in gospodje.</font><br/>
<font size="4">Drugo, kar pa je, s tem pokažete, da se požvižgate na pravni red Republike Slovenije, na našo državo in na Evropsko unijo. Kajti, zakaj oni lahko hodijo tjale delat? Ker živimo v Evropski uniji, kjer velja, med ostalim, tudi svoboda gibanja in svoboda dela in svoboda delovne sile in živimo znotraj Schengena, kjer naj ne bi bilo mejnih kontrol, pa se žal zdaj spet obnavljajo ravno zato, ker si vlade jemljejo pravico, slovenske, da imamo pač mejo, ki spominja bolj na eno sito, kot pa na dejansko mejo in vse prihaja čez. In sosedje se hočejo zaščiti.</font><br/>
<font size="4">In zaradi tega imajo dodatne kontrole na meji. Ne samo Avstrijci, Italijani so poslali dodatno policijo na mejo, pa potem karabinjerje, pa vojsko, pa še prostovoljce, če kdo tega ne ve. Ni več samo kontrole na avstrijski meji, zdaj je tudi že na italijanski zaostrena. In še se bo stopnjevalo.</font><br/>
<font size="4">In za to ste vi odgovorni. Pa veste, zakaj ste odgovorni? Ker se sprenevedate, ko pravite: »Ja, kaj bomo pa potem naredili, če tega ne bomo sprejeli?« Tisto, kar bi morala že prejšnja vlada pred tremi leti. Spoštujte pravni red Republike Slovenije, gospe in gospodje. Izvajajte vse zakone, tako kot so, pa izvajajte dosledno mednarodne predpise, tako kot so, ker bi bila vaša temeljna dolžnost, če ste oblast ne, in prevzemite za to odgovornost.</font><br/>
<font size="4">Kakšne primerjave delate, pravite, ja, če bi eden vdrl v hišo, ga je treba sankcionirat, če jih pa deset pride je pa problem. Ja, kaj? Če jih deset pride k vam krasti, jim boste pa vrata odprli, pa boste rekli, zdaj pa zagrabite in vse ven znosite, kajne? Ne, na pomoč boste poklical, kajne? To je pa realno stanje, če že dajete neumne primerjave. </font><br/>
<br/>
<b><font size="4">27. TRAK: (TB) – 16.10</font></b><br/>
<br/>
<font size="4">	(nadaljevanje) To se pravi, kaj je dolžnost vlade? Dolžnost vlade, gospe in gospodje, ki ste na oblasti je, da zaščiti lastno državo in lastne državljane in njihovo blaginjo. Ne pa da ustvarja okoliščine, ki v perspektivi pomenijo konec slovenske identitete, ki povzročajo, že, krizo socialne države, ki pomenijo nevarnost za državljanke in državljane in ki pomenijo strahotno razvojno coklo za Republiko Slovenijo. </font><br/>
<font size="4">In če to delate zavestno, kajti po vseh teh podatkih, ki sem jih sedaj navedel, to ni več neznanje, to gre za zavestno, temu gospe in gospodje, se pa reče veleizdaja, če hočete vedeti. Če že uporabljate ostre besede. In zato malo premislite, o čemer se danes pogovarjamo.</font><br/>
<font size="4">Pa pravite: »Ostali bomo sami«. Koga pa imate za norca? Sosedje so že rekli, da tega ne bodo pod nobenim pogojem potrdili. Ta drugi sosedje so že rekli, pod nobenim pogojem tega ne bomo potrdili. Italijani napovedujejo, včeraj je predstavnik lege, zelo visok predstavnik, napovedal, da ne bodo tega potrdili. Bomo videli, kakšna bo končna odločite. Na Hrvaškem se pač odločajo tako, kot se. Realna možnost je, da nihče od teh dveh ne bo potrdil.</font><br/>
<font size="4">Potem, ne da bomo mi osamljeni, ker bi pač ne potrdili tega, ampak bomo osamljeni, če ne bomo zavrnili tega, ker vsi ostali bodo zavrnili to. Dva od teh zanesljivo, ker sta to že uradno napovedala in to dokončno.</font><br/>
<font size="4">Se pravi, ne govorite neumnosti, lepo vas prosim. Tukaj gre samo za vprašanje, v kateri skupini smo. Evropa, v naslednjih letih bo očitno začela pokati po šivih še bolj, kot že ta hip poka. Pokala bo po šivih na en del, ki se bo spremenil v neko »Evrabijo« ali pa »Evroafriko«, če hočete, in drugi del, ki bo poskušal ohraniti svojo identiteto.</font><br/>
<font size="4">In tukaj gre samo za vprašanje, na kateri strani smo in jaz trdim, da moramo biti na tej drugi strani. Zato sem rekel, da je temeljna odločba slovenskega naroda bila utemeljena na pravici do samoodločbe. To je bila odločitev za samostojno državo Slovenije. Ta pravica je napisana v temeljni listini v OZN in po drugi strani v preambuli slovenske Ustave. In ko gre za tako pomembno odločitev, je do konca nesprejemljivo, da se jo pripravlja in prikriva pred očmi javnosti, da se niti za ustrezen prevod ne poskrbi, da se ne seznani niti Državnega zbora, da se vse skriva, ker je tiste, ki to počnejo sram.</font><br/>
<font size="4">Saj meni je jasno, zakaj to skrivajo. To je nesprejemljivo. Take odločitve, ki v končni fazi pomenijo odločitev o tem, v katero smer bo odšla država Slovenija, bi morale biti predmet plebiscitarne odločitve. Ali se s tem postopkom zaključi in se od tega odstopi, pa to niti ni potrebno, če pa se hoče iti s to politiko naprej, kot sta jo začrtala Marakeška politična deklaracija in pa zdaj prinaša globalni sporazum OZN o varnih, zakonitih in tako dalje, migracijah, potem pa naj ljudje o tem, ali to politiko sprejemajo in podpirajo, odločijo na plebiscitu.</font><br/>
<font size="4">S tem ne odločajo o nobenih človekovih pravicah, še enkrat povem, človekove pravice so zaščitene z drugimi pravnimi akti Republike Slovenije. / nerazumljivo/ mednarodnimi akti, tistimi, ki jih je Slovenija že ratificirala. Tako da, lepo prosim, da mi ja ne bo kdo kaj o človekovih pravicah govoril. To se tega sploh ne dotika.</font><br/>
<font size="4">Ljudje imajo pravico odločiti o tem, kakšna bo bodoča Slovenija, v katero smer naj gre, ker s tem odločajo o sami sebi, to je temeljna pravica slovenskega naroda, ki izhaja, še enkrat povem, iz listine OZN in iz slovenske Ustave, konkretno iz preambule k slovenski Ustavi in je neodtujljiva pravica vsakega naroda.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Replika, Predrag Baković.</font><br/>
<br/>
<b><font size="4">PREDRAG BAKOVIĆ (PS SD):</font></b><font size="4"> Ja, saj, lahko bi repliciral na vse, ampak, bom samo na en del. </font><br/>
<br/>
<b><font size="4">GOSPOD _____:</font></b><font size="4"> Nimate argumentov.</font><br/>
<br/>
<b><font size="4">PREDRAG BAKOVIĆ (PS SD):</font></b><font size="4"> Seveda, to vi mislite. Ampak, takole bom rekel, tisti očitek, ko pravite, da enačimo naše državljane z državljani, migranti oziroma, ki prihajajo k nam, to ne enačimo mi, to enači desna avstrijska vlada, ki je naše postavila v nek podrejen položaj, kar se tega tiče.</font><br/>
<font size="4">Toliko o temu, mislim pa, da sem bil dovolj jasen, ko sem razložil, zakaj ni bilo prevedeno, ta globalni sporazum v slovenski jezik in za kakšno zadevo gre. Hvala.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Naslednji se je k razpravi prijavil Matej Tašner Vatovec.</font><br/>
<br/>
<b><font size="4">DR. MATEJ TAŠNER VATOVEC (PS Levica):</font></b><font size="4"> Najlepša hvala predsednik.</font><br/>
<font size="4">Kje pravzaprav začeti v tej debati? Jaz se ne bom naslanjal na uvodno predstavitev predlagatelja,</font><br/>
<br/>
<b><font size="4">28. TRAK (VI) 16.15</font></b><br/>
<br/>
<font size="4">	(nadaljevanje) mogoče samo na en detajl. Govora je bilo o uničevanju razvojnega potenciala, o državi revežev, o tem zakaj deset tisoč mladih odhaja iz Slovenije. Jaz bi samo spomnil, da so verjetno ali pa zelo gotovo v večji meri krive za ta odhod in za takšno stanje kakršnega imamo danes v Sloveniji prociklične politike prve Janševe vlade, ki so pregrevale gospodarstvo in naredile gospodarsko krizo in so jo potem tudi varčevalne politike druge Janševe vlade, se pravi z ZUJF-om, pokojninsko reformo in tako dalje. To so vzroki zaradi katerih je veliko več ljudi šlo iz te države, kot pa teh nekaj sto beguncev ali pa migrantov, če želite, ki so v zadnjih dveh, treh letih prišli k nam. To je ena stvar. </font><br/>
<font size="4">	Kar se tiče globalnega dogovora, če smo čisto iskreni je to prvi pomemben korak ali pa eden od glavnih pomembnih korakov v pravo smer na področju migracij in kot tak je na nek način nek konkreten dogovor razuma. In v bistvu, če pogledamo kdo nasprotuje takšnemu dogovoru, se pravi Orban, Salvini, Kurtz pa Trump, mislim, da je zelo jasno, da smo tukaj v bistvu v, ne pred dilemo odgovornost, neodgovornost, ampak odgovornost in pa norost. Gospod Grims, to je tisto vprašanje na kateri strani smo, ali smo na strani razuma ali smo na strani norosti. Tako, da se sklicevati na poteze Salvinija in podobnih ljudi, seveda, ni nikakor odraz razuma. Globalni dogovor kot tak, jaz se bom naslanjal ne to, ker je mislim, da kljub vsemu, čeprav predlagatelji omenjajo dva dokumenta v tem sklicu, da je ta globalni dogovor tisti, ki je glavni, je v resnici nekaj kar je odraz civilizacije, ne pa tisto, kar trdijo predlagatelji. Sedaj gre za to in mislim, da moramo biti tu zelo jasni, da ne gre za nobeno izredno ali pa kakšno posebno novo politiko, ampak so v bistvu dogovori in ukrepi, ki so že tako ali tako del mednarodnih že obstoječih mednarodnih pogodb in tudi ostalih konvencij. Da bi to vplivalo na predpise je popolnoma deplasirano in še eno v vrsti laži, ki jih poslušamo danes na tem odboru. Tako da nič šokantnega ni v teh dokumentih. Če pogledate na 5. strani oziroma 5. in 6. strani imamo še 23 zelo konkretnih ciljev, kako upravljati z migracijami. In da bo zelo jasno, tu imamo takšne cilje kot so posebna skrb za otroke, zaveza k zmanjševanju razlogov zaradi katerih ljudje bežijo od svojih domov, boj zoper trgovino z ljudmi, zoper tihotapce in seveda tisto kar je ključni in kar v Sloveniji manjka, okrepljena integracija ljudi, ki pridejo v nove države. In to so vsi ukrepi, ki so nujno potrebni. In ja, bi morali biti zavezujoči. Ker če gre za dogovor, dogovor na mednarodni ravni, mislim, da je prav, da se jih tudi spoštuje. To, kar smo poslušali na začetku je, bom rekel, zelo kreativno medbesedilno branje tega dogovora in seveda deluje točno na tistem, kar smo pravzaprav že ves čas priča, ko je gospod Grims, eden od glavnih akterjev ali pa tistih, ki predstavlja takšne kreativna medbesedilna branja v javnosti. Se pravi, lahko hitro poslušate o šokantnih zadevah, ki pa niso nič drugega kot fake news laži in zavajanja. V Levici vztrajamo na tem oziroma pričakujemo, da bo Vlada šla na konferenco v Maroko, da bo seveda tudi aktivno sodelovala pri sprejemanju tega globalnega dogovora in da ne bo podlegla, tako kot je prejšnja vlada zelo hitro podlegla ustrahovanju desnice z ograjo na meji in tako naprej, ampak da bo malo bolj humano začela gledati na te pojave. Tako da nas, upamo, da je tudi bil spodrsljaj tisto, kar so bile izjave predsednika Vlade prejšnji teden glede teh dveh dokumentov. </font><br/>
<font size="4">	Za konec bi pa samo še nekaj poudaril. Gospod Grims je govoril o božjih ljudeh ali pa ljudeh božjih. Gospod Grims, človek božji, papež je sam pozval k sprejemu globalnega dogovora leta 2017. In dodal je, bom citiral, »da spodbudimo kulturo srečanja, da gledamo na ljudi, ki po svetu migrirajo zaradi različnih vzrokov kot so konflikti, posledice podnebnih sprememb, huda revščina, da odpremo srca, misli in spremenimo dojemanje.« Poleg tega je papež leta 2016 tudi vse, ki se imajo za </font><br/>
<br/>
<b><font size="4">29. TRAK: (NB) - 16.20</font></b><br/>
<br/>
<font size="4">	(Nadaljevanje) kristjane, zavračal je begunce, označil za hinavce. Gospod Grims, če se imate za kristjana, potem je govoril tudi o vas. </font><br/>
<br/>
<b><font size="4">	PREDSEDNIK ZVONKO ČERNAČ:</font></b><font size="4"> Najprej sem vseeno dolžan poslanca Mateja T. Vatovca opozoriti, naj bo v svojih razpravah dostojen, naj se omeji na argumentacijo tistega kar misli povedati, ne pa, da žali. On je v okviru svoje razprave povedal nekako takole. Tisti, ki podpirajo ta globalni dogovor, so na strani razuma, so normalni, razumni, tisti ki mu nasprotujejo, med njimi je omenil madžarsko, Ameriko, Avstrijo, Italijo, tudi nekatere v Sloveniji, se pravi, v konkretnem primeru Slovensko demokratsko stranko, Novo Slovenijo, Slovensko nacionalno stranko, ki menijo, da ta dogovor ni dober, so pa nori. Torej, mi smo norci, ki temu nasprotujemo. Prosim, da niste žaljivi, ker vam bom naslednjič dolžan izreči opomin, da ste dostojni v svojih razpravah, in da ne žalite. Mi ne žalimo vas, mi ne dajemo neprimernih primerjav, pa bi jih lahko, nešteto, glede na to kaj vse smo poslušali v temu diskurzu, tako danes kot v preteklih tednih in mesecih s strani Levice in ostalih, ampak ne žalimo. Zaradi tega vas prosim, da se omejite na dejstva. Postopkovno…</font><br/>
<br/>
<b><font size="4">	MATEJ TAŠNER VATOVEC (PS Levica):</font></b><font size="4"> Gospod predsednik, tekom teh dveh ur pa 21 minut in če štejemo, ste imeli veliko prilik, da bi kakšen opomin izdali, da bi pozvali k bolj dostojnemu obnašanju in verjetno bi se morali vzreti na vašo desno stan. Tako da, ne nazadnje bi lahko tudi sami sebi sedaj en opomin priznali zaradi nepristranskosti. </font><br/>
<br/>
<b><font size="4">	PREDSEDNIK ZVONKO ČERNAČ:</font></b><font size="4"> Kje je tukaj procedura? Je ni, ne. </font><br/>
<font size="4">	Predstavnik predlagatelja… Robert Pavšič, postopkovno. </font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Moj postopkovni predlog je, pa da potem, če že, gospodu Tašnerju grozite z opominom, da ga daste tudi gospodu Grimsu, ko je rekel, da je treba Vlado vreči na glavo. Mislim, da je to, da je bila tudi deplasirana grožnja pa še direktna je bila, dosti bolj kakor to kar je rekel gospod Tašner, ko je rekel, ne da ste nori, ampak da ste na strani norosti, kar mislim, da je velika semantična razlika. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK ZVONKO ČERNAČ:</font></b><font size="4"> Ni proceduralni predlog. Preberite si potem magnetogram in boste videl kdo je imel prav, kdo je kaj rekel. </font><br/>
<font size="4">	V imenu predlagatelja, mag. Branko Grims.  </font><br/>
<br/>
<b><font size="4">	MAG. BRANKO GRIMS (PS SDS): </font></b><font size="4">Hvala. </font><br/>
<font size="4">	Najprej kar se tiče vlad. Jaz nisem govoril o eni, govoril sem v množini. Če je kdo v teh besedah prepoznal aktualno Vlado, potem naj se zamisli nad tem kakšno vlago imamo. </font><br/>
<font size="4">	Drugo kar je, je vprašanje Salvinija. Salvini je trenutno se dokazal kot eden največjih evropskih državnikov, ki mu raste podpora v Italiji tako hitro, da vi o tem niti sanjati ne morete. Cela Evropa mu v tem hipu po inštitucijah, kar je levičarjev, mu mečejo kolena pod noge. On pelje naprej svojo politiko in briljanten je. In vsaka čast Italijanom in samo upajmo, da se podobno smer ubere tudi v Sloveniji, daje prednost Italijanom, daje prednost svojim, prednost varnosti, prednost evropskim vrednotam, utemeljenih na krščanstvu in vsem drugem kar predstavlja temelj tradicij in vrednot Evrope. To, gospe in gospodje je prava politika. Verjamem pa, da vam ni všeč to, verjamem, ampak to je vaš problem. </font><br/>
<font size="4">	Zdaj pa, tisto kar je pa resen problem je pa, da sem bil nekajkrat zdajle skoraj z vpitjem obtožen, da lažem. Če povzamem ključno, rekel ste, da bi sprejetje, da bi lahko sprejetje tega globalnega sporazuma OZN, če citiram, »da bi to lahko vplivalo na naše predpise, da je to še ena v vrsti laži«, itn., tako ste rekel. No, zdaj pa poglejmo kaj piše v tem sporazumu. Bom prebral v angleščini in v slovenščini, tako da bo popolnoma jasno. Lahko vam tudi povem, da je to stran 24, člen 33. Da se države, ki bodo to sprejele, zavezujejo, da bodo »in act implement maintain registration, that panelizes«, itn., se pravi, da se tiste države, ki bodo to sprejele, zavezujejo, da bodo sprejele, uveljavile in obdržale zakonodajo, ki bo kaznovala, in potem nadaljuje z vsem, potem našteva, čez več členov, od zločinov iz sovraštva do besednih, do ne vem česa vsega, skratka, potem govori naprej, že v cenzuri pa meša vse od svobode javne besede do ne vem česa. </font><br/>
<font size="4">  </font><br/>
<b><font size="4">30. TRAK: (SC) - 16.25</font></b><br/>
<br/>
<b><font size="4">	</font></b><font size="4">(nadaljevanje) Če je to neresnica, da bi sprejetje tega vplivalo na predpise kaj, potem pomeni, da se države zavezujejo, da bodo sprejele, uveljavile in obdržale takšno zakonodajo. To še kako vpliva na sprejemanje prepisov. In tisto, kar ste vi govorili je ne samo laž, ampak še hudo žaljivo zraven in to se zavedajte. Lepo prosim, vsaj če že ne govorite resnice ne lažite tako očitno, ker vas lasten akt, ki ga zagovarjate takoj postavi na laž in takih členov mimogrede je še nekaj v temu aktu notri. Beseda, da se zaveže, da bomo nekaj sprejeli kot država nekaj v zakonodaji nekaj uveljavili v svojih predpisih in nekaj izvedli se pojavi še vsaj 20 do 30-krat notri pa še druge zaveze so, ki so materialne narave. To še kako zavezuje. Zavezuje seveda politično, ampak lahko verjamete, da če se bo to sprejelo tudi, če se bo pri tem rekli »mi tja ne gremo«, zato da se bomo fine delati, ker naj se sram bo, potem samo eden teden minil pa bomo v Državnem zboru priča, da bo priletel eden predpis, kjer se bo reklo - to prihaja iz tega globalnega sporazuma - mi smo to dolžni sprejeti saj smo se zavezali mednarodno javnostjo. To je pa, potem realno stanje, gospe in gospodje. Lepo prosim govorimo tako, da se stvari soočijo na ravni argumentov. </font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Dr. Milan Brglez, ima naslednji besedo. Se opravičujem, Matej T. Vatovec ima še prej repliko. </font><br/>
<br/>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Jaz sem predvsem ciljal na to, da vi navajate, da bi bilo treba Ustavo spremeniti - to je ena stvar. Tukaj v tem dokumentu nimate nikjer nobene podlage v nobeni od točk v nobenemu členu kdaj bo potrebno Ustavo spreminjati. </font><br/>
<font size="4">	Kar se pa tiče / nerazumljivo/, ki ste jih omenjali. Tukaj je pa treba predvsem brati v smislu, da zadržimo pravo, ki ga že imamo in naša zakonodaja je ne glede na to ali je človek migrant ali je slovenski državljan je pač zaščiten po tej zakonodaji. Tisti, ki zavaja ste to vi. </font><br/>
<font size="4">	Niste mi pa odgovorili glede vašega statusa »kristjana« in besed »papeža«. </font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Mag. Branko Grims, če želite? </font><br/>
<font size="4">	Izvolite. </font><br/>
<br/>
<font size="4">	</font><b><font size="4">MAG. BRANKO GRIMS (PS SDS): </font></b><font size="4">Še enkrat bom samo ponovil. </font><br/>
<font size="4">	Da gospod Tašner Vatovec, če že, sedaj ste sam povedal, da ste prej lagal, ker seveda ta akt jasno pove, da boste nekaj sprejeli, uveljavili in to na ravni zakonodaje pa obdržali. Prej ste pa rekel, da meni očitate, da je to laž. To se pravi - še enkrat povem -, če lažete bodite malo bolj spretni, saj znate, saj levičarji ste dobri v tem, potrudite se malo. Tisto, ko pa manipulirate in manipuliralo vas je sedaj že cela gora ste pa seveda mešali pojem begunec z migrant. Res se je v preteklih letih strašansko manipuliralo s pojmom beguncev, ko se je hotelo govoriti o dejansko ekonomskih migrantih. Pri tem aktu se ta zgodba konča, kajti tukaj se ne govori več o beguncih, ampak o migrantih, o migracijah in migrantih in zaradi tega je bilo tudi tisto, kar ste rekli nespodobno. Mimogrede, če bi se vse to v praksi dogajalo in kaznovalo, kar bi tukaj navajate bi bilo zelo zanimivo. Je pa sedanji papež seveda nekoliko vam blizu, zato se kar veselo sklicujte nanj, ampak vsaj povejte stvari po resnici kot so bile rečene. On se je skliceval, tudi sam ste to povedal, na koncu ste pravilno povedal, »ja, za begunce« tukaj pa govorimo o aktu o migracijah o globalnem aktu za migrante. </font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Dr. Milan Brglez, ima besedo. / medsebojno pogovarjanje/ Ste jih še imeli. Izvolite, replika.</font><br/>
<br/>
<font size="4">	</font><b><font size="4">DR. MATEJ TAŠNER VATOVEC (PS Levica): </font></b><font size="4">Bom čisto na kratko. Takšnih dvobojev se ne da zmagati, ker pač veste / nerazumljivo/, ne bom ga ponavljal. </font><br/>
<font size="4">	2016 je papež govoril o beguncih, 2017 je papež pozval k sprejetju točno tega dogovora in če zvežete in znate malo logično povezovati stvari mislim, da so zelo jasne tako da… </font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Dr. Milan Brglez ima besedo. </font><br/>
<font size="4">	  </font><br/>
<b><font size="4">31. TRAK (VI) 16.30</font></b><br/>
<br/>
<font size="4">	</font><b><font size="4">DR. MILAN BRGLEZ (PS SD):</font></b><font size="4"> Hvala za besedo. </font><br/>
<font size="4">	Danes se je razpravljalo že o marsičem. In jaz mislim štartati najprej pri tistem, ki je v marsičem vplival na ta globalni dogovor za varne, nadzorovane in urejene migracije, kot mislim, da bi se moral ta dokument prevesti, ker zaenkrat je v petih uradnih jezikih Združenih narodov. In štartal bom s tistim akterjem, ki pa svoje vrednote in s tem tudi evropske vrednote in evropsko civilizacijo definira v 2. členu pogodbe o Evropski uniji takole: »Unija temelji na vrednotah spoštovanja človekovega dostojanstva, svobode, demokracije, enakosti, pravne države in spoštovanja človekovih pravic, vključno s pravicami pripadnikov manjšin. Te vrednote so skupne vsem državam članicam v družbi, ki jo označuje pluralizem, nediskriminacija, strpnost, pravičnost, solidarnost ter enakost žensk in moških.« Definiram tisto točno, imamo iz pogodbe o Evropski uniji zelo jasno zadevo postavljeno. Ne samo, da sem prepričan, da take definicije v današnji Evropski uniji ne bi mogli več sprejeti, prepričan sem tudi, da današnje ustave, ki jo imamo ne bi mogli še enkrat sprejeti. Pa ne zato, da si jaz ne bi želel, da bi takšna bila. Ampak to niti ni toliko pomembno. Pomembno je, da je Evropska unija bila tista, ki je v sam globalni dogovor postavila par zahtev. Prva od njih je bila ravno ta nezavezujočnost, politična zaveza da, vendar pa ne pravna zaveza. Bistvena razlika v celotni zadevi, cel sistem nadziranja, ki je pa odvisen od suverenosti držav in poročanja, ki ga poznamo znotraj mednarodnih dokumentov, takšen kot v številnih drugih primerih, pač v zadevah, kjer nacionalne rešitve niso dovolj, ker niti evropske rešitve niso dovolj in jih ne znamo izpeljati. </font><br/>
<font size="4">	Druga takšna zahteva, ki so jo postavili in je bila inkorporirana v končno besedilo je razlikovanje med migranti in begunci. Zakaj? Zaradi tega, ker so tisti osnovni namen dokumenta, ki naj bi šel za pospeševanje regularnih migracij spremenili v preprečevanje neregularnih migracij. Sedaj, ali je to tisti, ki se pač ukvarjajo z migracijami niso srečni bili zaradi te intervencije Evropske unije, ampak ta intervencija je sedaj sestavni del tega dokumenta. </font><br/>
<font size="4">	Tretja stvar, ki so jo prav posebej izpostavili je bil poudarek na dolžnosti države, da znova sprejme svojega državljana, ki je pravno gledano zelo težko dokazljiva ali pa dokazljiva na način kot jo Evropa določa, ampak med ostalimi je vključena v celotni dogovor. Gre za celovito reševanje. Izhodišče je še vedno spoštovanje obstoječih predpisov, ki se nanašajo na človekove pravice. Pa v trenutku ko poznaš materijo človekovih pravic veš, da so človekove pravice meja tako za tistega, ki je njihov nosilec kot pravzaprav za drugega v razmerju do koga pravzaprav te morajo biti. Vedno govorimo o človekovih pravicah in dolžnostih in celo v samem besedilu je, kar je nenavadno, recimo, na strani 23, prav omenjeno, da imajo tudi migranti »rights and obligations« in vključuje spoštovanje ne samo človekovih pravic kot takšnih, ampak tudi spoštovanje nacionalne zakonodaje, spoštovanje običajev države v kateri se nahajajo oziroma je njihova ciljna država, kamor naj bi se… Ja, seveda mora takšna zadeva temeljiti na tem, da gre za vzajemno spoštovanje, saj karkoli drugače tudi na kakšne družbe, ki bi bila inkluzivna in kohezivna pač ne more biti. </font><br/>
<font size="4">	Tisto, kar je važno nadalje je, da v celotni deklaraciji oziroma v celotnem globalnem dogovoru, da se vključuje tako družbe in države, ki so izvorne, prehodne, torej tam, preko katere se potuje in ciljne. Vse tri. In je to dejansko edini zaenkrat globalni okvir, ki ga imamo znotraj katerega je možno tudi z državami izvora migracij in tam tudi kaj početi. Evropska unija je celotno zadevo </font><br/>
<br/>
<b><font size="4">32. TRAK: (SC) - 16.35</font></b><br/>
<br/>
<b><font size="4">	</font></b><font size="4">(nadaljevanje) umestila v bom rekel 2017 leta v razvojno pomoč oziroma kot ključno razvojno vprašanje in znotraj tega iskala pravzaprav tudi tiste oblike soglasja, ki so bile potrebne, zato da se je pogajala. Pogajala se je tako dolgo, da je to brez nadzora javnosti ja, ne v bistvu je bolje je vprašanje kdaj izpostaviš celotno zadevo. Dejstvo pa je, da so takšni dokumenti običajno objavljeni po tistem tudi prevedeni v slovenski jezik po tistem, ko so sprejeli na globalnem nivoju. Za enkrat smo pred tem, da bodo aklamirani v Marakešu, ampak kaj veliko več pa na tej točki glede tega nimam. </font><br/>
<font size="4">	Še eno je važno. Da je ta globalni dogovor v marsičem ali pa bom rekel je povsem skladen z evropskim acquis, ki je bil na teh področjih torej ali migracij ali begunstva ali azilne politike, ki je bil izoblikovan do sedaj. In da se nekatere država poskušajo sedaj tudi preko te razprave nekako izločiti iz celotne zadeve, ki pa jih že zavezuje na ravni EU. Madžarska je klasičen primer. Če se kdo spomni dolgo časa je bila polemika o tem ali so tiste solidarnostne kvote obvezne ali ne, ampak to zadevo je izgubila pred sodiščem Evropske unije in tukaj ni kakšnega vprašanja in nadaljnje razprave kdo ima prav in kdo nima prav. Avstrija, ki je bil prej omenjena v drugem kontekstu, ja, se hoče izviti iz nekih drugih vidikov, ki so spet del acquis gre pa predvsem zato, da se te zadeve nediskriminatorno obravnava in da se obravnava vse ravni migracij tako tiste, ki so sedaj že urejene in kjer imamo pravne predpise kot tiste, s katerim imamo problem, ki so pa neurejene. Da je model, da se enkrat te zadeve uredijo in da so predvidljive, da so nadzorovane, da nikogar ne ogrožajo, ne ogrožajo tistih, ki migrirajo in tam kamor gredo to je najverjetneje neki ideal h kateremu najverjetneje lahko težimo, ampak to ne pomeni, da se jih bo, zaradi tega pospeševalo, ker je vse odvisno konec koncev od pristanka držav kamor tudi gredo. Saj ne more biti drugače, ker konec koncev je ta zadeva še vedno v pristojnostni nacionalnih držav, da to uredijo z migracijsko politiko, ta je bila vedno v pristojnosti vsake od držav in tukaj je ena od velikih nalog, ki jih ima tudi ta držav tudi migracijska, integracijska in vse te politike, ki bi ji bilo potrebno proaktivno narediti bi bilo potrebno ob tem primeru tudi. Zakaj pa se soočajo s problemi v zahodni Evropi vsaj, kar se tega tiče, ker še prejšnjih valov niso znali integrirali, ker so jih getoizirali, ker se niso ukvarjali s to zadevo ker, ampak dobro ta del je manj mogoče pomemben. Tisto, kar bi hotel izpostaviti je deset načel in tukaj je zelo pomemben vrstni red teh desetih načel, ki jih ta dokument izpostavlja. Govori o splošnih načelih, ki naj bi urejala to vprašanje. Gre takole. Prvo načelo, da ga bom poenostavil, tudi migranti so ljudje. Drugo načelo, mednarodnega sodelovanja. Moramo sodelovati, vemo iz svojih izkušenj, da je potrebno sodelovati. Tretje načelo je načelo nacionalne suverenosti. Pomeni v bistvu sedaj, če ga postaviš je takoj za tem torej mednarodno sodelovanje, potem pa pride v bistvu. Ničesar ni možno sprejeti, kar pač tudi država v skladu s svojim pravnim redom ne bi izoblikovala, spremenila v zakonodajo. Potem naslednje, ki je zelo pomembno. Vladavina prava in ustrezni pravni postopki vključno z dostopom do teh pravnih postopkov. Če se kaj spomnite smo v primeru tudi beguncev oziroma azilne zakonodaje dejansko pravice izrezali dokler jih… Dobro, v osnovnem zakonu zrezali do zgolj postopkovnih pravic, ker kakšnih socialnih iz tega ven ni možno izpeljati in ta zadeva… Ja, ko se začne pojavljati vprašanje sredstev, ki jih dajemo za to niso vezana na to koliko jih dejansko dajemo tem osebam, ki dejansko pridejo. </font><br/>
<br/>
<b><font size="4">33. TRAK (VI) 16.40</font></b><br/>
<br/>
<font size="4">	(nadaljevanje) Prosilec dobi 18 evrov žepnine, drugi pa 297 evrov sociale, če bi že status dobil. Dobi ga pa zelo redko. In še 297 v primeru, da nima svojih sredstev za stanovanje. In to je to. Iz tega ne delati takšne utopične zgodbe, kako so te zadeve privilegirane v primerjavi z našimi državljani ali s komerkoli drugim. </font><br/>
<font size="4">	Peto načelo, trajnostni razvoj. Ja, trajnostni razvoj je tisti moment v Združenih narodih o katerem se govori od leta 2000 naprej in znotraj katerih se dejansko tudi migracije postavlja. Tudi mi, ko smo govorili o novi oziroma ko smo spreminjali strategijo razvojne pomoči oziroma razvojnega sodelovanja in humanitarne pomoči, ker ti dve zadevi še vedno obravnavamo skupaj, smo pravzaprav migracije vključili v to. Tukaj je en nov vidik. In dejansko to razvojno pomoč ne izvajamo v velikem delu dejansko tam, kjer so izvori celotnih problemov. In takšen političen dogovor kot je ta omogoča, da se skonkretizira in na nek način, da se tudi mi temu posvetimo. </font><br/>
<font size="4">	Šele na šestem mestu so človekove pravice. Pa ne govorim sedaj tu, ta hierarhija ni tako mogoče pomembna, ampak v naštevanju celotne zadeve pa le izpostavlja neko zaporedje. Zakaj? Zaradi tega, ker dejansko ta dogovor ne ustvarja novih pravic, zahteva pa, da se obstoječe spoštuje. In obstoječe za nas obstajajo in k njim smo zavezani, po lastni ustavi smo zavezani. Dokler obstaja ta država bo ta država temeljila na človekovih pravicah, ker v nasprotnem primeru jih je treba iz ustave izbrisati. In jaz iskreno upam, da se ta čas ne bo zgodil oziroma ja, preko mene mrtvog. </font><br/>
<font size="4">	Enakopravnost spolov je naslednja. </font><br/>
<font size="4">	Naslednje načelo je najboljši interes otrok. Ja, mislim, da vse te zadeve zgledajo samoumevne. </font><br/>
<font size="4">	Potem pa dva vidika, ki sta tudi važna, glede na to, da gre za celovito obravnavo te stvari na globalnem nivoju.</font><br/>
<font size="4">	Pristop celotne oblasti je deveto načelo, kar pomeni horizontalno in vertikalno je te zadeve treba povezati.</font><br/>
<font size="4">	In končno, pristop celotne družbe, vseh deležnikov v dani družbi. </font><br/>
<font size="4">	To so načela. 	</font><br/>
<font size="4">	Sedaj tistih 23 političnih ciljev, ki naj bi to urejali so pa naslednji, zato, da bomo vsaj enkrat vedeli o čem dejansko govorimo. Zbiranje in uporaba točnih in razdruženih podatkov kot podlaga za politike, ki temeljijo na dokazanih dejstvih. Ko se govori o tem, da je treba karkoli že glede diskurza spreminjati, gre ravno zato, da morajo biti te stvari utemeljene na dejstvih, na številkah, ki so preverljive in napori glede tega, ja, so vsekakor potrebni in brez mednarodnega sodelovanja jih ne bo. </font><br/>
<font size="4">	Drugi politični cilj, minimizacija negativnih gibal in strukturnih dejavnikov, ki spodbujajo mednarodne migracije. Usmerjeno je v to, da bi se jih reševalo tam, kjer je dejansko zadeva nastala. In sedaj Evropska unija je kot celota posredno ali pa neposredno za marsikaterega od teh dejavnikov odgovorna. In normalno, razviti svet mora nekaj glede tega narediti, v nasprotnem primeru bo imel še večje težave. </font><br/>
<font size="4">	Potem tretje, točne in pravočasne informacije v vseh fazah migracij. </font><br/>
<font size="4">	Četrto, zagotavljanje, da migranti razpolagajo z ustreznimi dokazili ter dokumentacijo glede svoje identitete. Ampak to se ne nanaša na, tako kot se v bistvu, če greste natančno prebrati, se ne nanaša na to, da bi morali sedaj dokumente dobiti od tam, kamor so sedaj prišli, ampak da dobijo predvsem dokumente tam od koder so. Ker v tem je razlika pri migrantu v primerjavi s tistimi, ki gre za begunce. Begunci običajno niti dokumentov s seboj nimajo, ker bežijo, ker se bojijo in tudi ne more biti kakršnegakoli že sodelovanja z lastno državo. Medtem, ko se sodelovanje z državo od koder so v primeru migracij pa nekako predpostavlja. Včasih je to tudi državna politika, konec koncev, da spodbuja migracije, ampak največkrat bi to bila politika tistih držav, ki si to želijo, ampak to je treba nekako urediti z vsemi ostalimi. </font><br/>
<font size="4">	Potem naslednja, dostopnost ter fleksibilnost načinov za regularne migracije ali urejene.</font><br/>
<br/>
<b><font size="4">34. TRAK: (NB) - 16.45</font></b><br/>
<br/>
<font size="4">	(Nadaljevanje) Naslednji cilj je pošten ter etični nabor, etični način nabora ter delovnih pogojev delavcev migrantov, ja, že najverjetneje si ne želimo oziroma drugače povedano, ne želimo si situacije kjer najprej te nezakonite migracije koristijo določene ekonomije, ki je na pol siva, črna ali karkoli takega, potem pa na enkrat postane to problem vseh, ker ja, ne bom rekel, da se je kje v Evropi to pravzaprav dogajalo, ampak je pa domneva, da se je nekaj časa dogajalo preden so to postali večji problem. potem naslavljanje in zmanjševanje najbolj ranljivih segmentov migracij. Ja. Otroci, ženske, to je bilo že prej jasno. Reševanje življenj ter koordiniran mednarodni pristop glede pogrešanih migrantov. Ja, mogoče nas to že skoraj da več ne zbode toliko, žal, ampak potrebno je tukaj nekaj narediti. Okrepljen transnacionalni odgovor na tihotapljenje migrantov, preprečevanje, boj proti in izkoreninjenje trgovine z ljudmi v kontekstu migracij, integrirano, varno ter koordinirano upravljanje z mejami, recimo Frontex je del tega, ja, že paše v to zgodbo. Večja gotovost in priredljivost preverjanja v migracijskih postopkih, pripor migrantov kot zadnji možni ukrep in iskanje alternativ zanj, ampak to gre ravno v takih primerih nereguliranih migracij, boljša konzularna zaščita, pomoč ter sodelovanje čez celoten migracijski cikel, predpostavlja se, da država od koder človek je, da pri tem pravzaprav pomaga, mora sodelovati, mora biti sodelovanje med tisto od koder je in tisto kamor gre, ker v nasprotnem primeru bomo imeli vedno vedno probleme. Potem, dostop do osnovnih storitev za migrante. Naslednje, šestnajsti, ki je mislim, da kar, sem ga že prej navajal, hkrati 23 stran je namreč tista, kjer je to, opolnomočenje migrantov in ciljnih družb ali držav sprejemnic za polno vključenost ter družbeno povezanost, odprava vseh oblik diskriminacije ter oblikovanje javnega diskurza o migracijah temelječega na dejstvih in ne na predsodkih in strašenju, če bi dodal zraven k temu, investiranje v razvoj veščin ter njihovo skupno priznavanje, ampak spet so za to postopki, ki morajo biti meddržavno urejeni, dogovorjeni, nikakor drugače. Ustvarjanje pogojev, da migranti in diaspora prispevajo k trajnostnem razvoju v vseh državah, olajšana pot za prenos finančnih prispevkov migrantov v države izvora. Na tem veliko sem jaz tudi enkrat govoril o naših gasterbeiterjih, kjer jih, takrat so tiste države morale vsaj dopuščati možne načine kako se denar vrača v državo od koder so pravzaprav ti prišli. In to se še danes dogaja tudi pri nas s tistimi, ki pravzaprav pri nas delajo in so iz bivše skupne države, pošiljajo denar domov. In zdaj tukaj najti načine, ki bodo koristili vsem. Ja, ni neumna zadeva sama po sebi. To ravno govori o tem, da so mislili na vse vidike migracij, ne samo na tiste, ki se zdaj poudarjajo, masovne, nezakonite, itn. </font><br/>
<font size="4">	Potem 21., sodelovanje za varen in dostopen način vračanja in ponovnega sprejemanja migrantov ter njihovo ponovno integracijo. Prav poudarjen je ta vidik in tukaj je ta ne povsem prostovoljna zadeva, ki je bila postavljena v primeru izkoriščanja vseh pravnih sredstev za tiste, ki pač nimajo več statusa, saj jih pravzaprav na ta način lahko celo zahteva in to je izsilila dobesedno Evropska unija znotraj celoten zadeve in to je vsebovano v tem dogovoru. Potem je razvoj mehanizma za prenos socialnih upravičenj in prisluženih koristi. Ja, v bistvu v enem okolju delaš v drugem bi imel penzijo, razumete najverjetneje te vidike in ti so lahko res problem. In končno okrepljeno mednarodno sodelovanje ter partnerstvo za varne, urejene oziroma varne, nadzorovane in urejene migracije. To je 23 ciljev, ki sami po se bi ne predstavljajo takšne grožnje kot se jo pravzaprav predstavlja. Jaz sem si šel še pogledati tistih 16 strašnih znanstvenih ugotovitvah o tem dokumentu, ki ja, res so zelo zelo zainteresirano branje, ki je bilo objavljeno, pa ga v tem trenutku, razen če bom res izzvan, ne bi strašno izpostavljal, razen mogoče tistega osnovnega izhodišča, ki se ga je včasih zelo rado izpostavilo,  	  </font><br/>
<br/>
<b><font size="4">35. TRAK: (TB) – 16.50</font></b><br/>
<br/>
<font size="4">	(nadaljevanje) torej, da migracije spodbujajo trajnostni razvoj in tako naprej.</font><br/>
<font size="4">Prvič, o trajnostnem razvoju ne govorimo tako dolgo, da bi lahko ta trajnostni razvoj v tem kontekstu globalizacije primerjali s tistim, kar je bilo 2 tisoč let nazaj, to je za začetek.</font><br/>
<font size="4">Drugo, kar je. Spomnim se študij OECD, ki so ravno o tem, govorile ravno o pozitivnih vidikih migracij in pač, ekonomisti včasih ne pogledajo celotne skice ali pa slike, družbene, družba mora biti na ustrezen način organizirana, da lahko dejansko do tega pride ali pa morajo biti zadeve tako urejene, da lahko do tega pride. In torej, predpostavka je urejenost migracij, potem lahko pride do teh pozitivnih vidikov, v nasprotnem primeru lahko žal pride prevečkrat do izgube človeških življenj, s čimer pa se potem nobeni indeks razvoja pravzaprav ne more utemeljevat ali pa ga ni smiselno utemeljevat.</font><br/>
<font size="4">Ampak, bom navedel pa še en citat. Takole: »Migracije so poseben izziv za naše partnerstvo. Dobro urejene so priložnost za vse. Za države izvora in ciljne države in tudi za imigrantske skupnosti same. To je tudi vodilo globalnega pristopa EU, k migracijam. Ne smemo se navaditi na podobe obupanih in izčrpanih migrantov, pogosto naplavljenih na obale Sredozemlja. Te podobe pričajo o nekih drugih partnerstvih. Takšnih, ki izkorišča nesrečo drugih. Afriška in evropska stran morata izpostaviti učinkovit dialog, da se lahko skupaj lotita obojega, teh partnerstev in vzrokov za njihovo nevarno privlačnost«. Govor predsednika slovenske vlade, Janeza Janše, na plenarnem zasedanju predsednikov držav in vlad vrha EU-Afrika(?), Lizbona, 9. 12. 2007.</font><br/>
<font size="4">Tudi tega bi lahko navedli, v bistvu, da so očitno neki pozitivni vidiki. Ampak, takšnih zavajanj je bilo več kot dovolj in ne bi hotel v bistvu skakat na kakšno drugo temo, kjer je bilo takšnih zavajanj tudi žal preveč in je bilo potem tudi s strani evropskega sodišča za človekove pravice ugotovljeno, da so bila povsem napačna, kot je primer izbrisanih.</font><br/>
<font size="4">Ampak, bom pa raje končal s pravim citatom Vaclava Havla(?), ne s citatom, ki ni njegov. Takole gre: »Človekove pravice so univerzalne in nedeljive. Tudi človekova svoboda je nedeljiva. Če jo zanikamo komur koli na svetu, jo torej posredno zanikamo vsem ljudem. Zato ne smemo ostati tiho, ko se soočamo z zlom ali nasiljem. Tišina jo le spodbuja«.</font><br/>
<font size="4">Hvala za besedo.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Mag. Branko Grims</font><br/>
<br/>
<b><font size="4">MAG. BRANKO GRIMS (PS SDS):</font></b><font size="4"> Hvala za besedo.</font><br/>
<font size="4">Zdaj, najprej, kar se tiče tega stalnega ponavljanja o človekovih pravicah. Ta mednarodna pogodba, kot jo bombastično imenuje, globalna pogodba o varnih migracijah OZN, nikomur ne garantira človekovih pravic. Človekove pravice so zagotovljene z drugimi, pravno zavezujočimi akti, že v celoti in brez izjem, vsem znotraj meja Republike Slovenije. S tega vidika je to nepotrebno, v vsakem primeru pa karkoli vpletati o človekovih pravicah, je tukaj izrazito zavajajoče.</font><br/>
<font size="4">Razen v enem primeru. Če se hoče migracijo uveljavit kot človekovo pravico. Ampak migracija nikoli v zgodovini ni bila človekova pravica, ni človekova pravica in nikoli ne sme postati človekova pravica. Kajti, vse tisto, kar je gospod Brglez prej dal v izhodišče, se strinjamo, ampak vse to je že urejeno, v obstoječih pravnih predpisih.</font><br/>
<font size="4">Ni ničesar potrebno spreminjat. Jaz sem ravno to poudarjal, v nasprotju s tem, kar je bilo prej rečeno. Da ni potrebno ničesar spreminjat, samo potrebno je spoštovati in izvajati, dosledno, na enak način za vse in brez izjeme Ustavo Republike Slovenije in veljavne zakone.</font><br/>
<font size="4">Sploh ni potrebno sprejemati tega akta. Tam pa je to vse že zavezujoče urejeno in če kdo danes</font><br/>
<br/>
<b><font size="4">36. TRAK: (ŠPE) – 16.55</font></b><br/>
<br/>
<b><font size="4">	</font></b><font size="4">(nadaljevanje) tišči ta sporazum, ga iz drugih razlogov, ravno zato, ker mu to ni vešč, kar je tam urejeno, ne pa zato, ker bi bilo to treba spoštovati. Poleg tega govoriti o integraciji, integracija deluje dokler gre za vrednostno približno sorodne migracije. S tega vidika še enkrat opozarjam, da lepo prosim, da nehate manipulirati s temi izrazi. Dokler je bila migracija v tem, da je šel en iz Slovenije rudariti v Francijo, en Francoz je pa odprl lokal v Ljubljani, so bile to čisto normalne migracije, ki so dejansko imeli tudi po študiji OECD pozitivne posledice za vse države. Danes govorimo o globalnih masovnih migracijah, ki ne prinašajo nič drugega kot revščino, nevarnost in uničenje, tudi uničenje civilizacije kot končno posledico, uničenje narodov. To je čisto nekaj drugega.</font><br/>
<font size="4">	Kar se tiče integracije. Integracija je problem, ker to, kar k nam prihaja, je v glavnem prosto radikalnega islama. Radikalni islam pa se ne integrira, se nikoli ne bo, ampak hoče vladati. Kako je s tem v praksi? Primer Dihad Joa(?) – tisti klavec, ki je rezal vratove na spotih, ki jih je izdajal ISIS. Tisto je bil mladinski kirurg, najboljši v Veliki Britaniji v resnici. Živel je v hiši za 2 milijona funtov, ne evrov, izhajal iz dolge tradicije, iz družine kirurgov. Tretja generacija je bil, če se ne motim, že dve generaciji pred njim sta bili rojeni v veliki Britaniji, ampak bil je pripadnik radikalnega islama. Ko je bilo rečeno džihad, je šel in je rezal vratove. Zato je popolnoma napačno izhodišče, kot je zdaj rekel gospod Brglez, da se je premalo dajalo za integracijo – nič ne pomaga, ker oni se sami getoizirajo s svojimi metodami, ker je taka pač njihova religija in to je problem. Ta problem prihaja in migracije niso noben, dokler so recimo, kaj jaz vem… zakaj nima Poljska nobenega problema z migranti? Pa imajo milijon Ukrajincev zdaj na ozemlju Poljske – o tem Evropa sploh noče slišati, to so pa res begunci, ja, ali pa migranti, saj niti ni važno kako jih imenuješ, v tem primeru. Ker ni nobenega problema. Ljudje so približno enakih vrednot, delajo, so zaposleni, nobenega problema ni, skupaj živijo in je to to. Ko pa gre za radikalni islam je pa to čisto nekaj drugega in seveda nekaterim to paše, ker s tem, ko se uničuje krščanske temelje Evrope, izginja Evropa taka kot je bila. Vsi k temu držijo štango, naj pač preberejo Sveto pismo, kako že pravi: »blagor ubogim na duhu«.</font><br/>
<font size="4">	Stroški, poglejte. Manipuliranje s stroški, koliko stane en migrant. Računsko sodišče Republike Slovenije je ugotovilo, da je strošek za enega migranta tisoč 963 evrov vsak mesec. In nima nobenega smisla to prikazovati tako in drugače. Eni so posredni, eni so neposredni, eno je tako, eno je drugače, v glavnem ti stroški so nori. Marsikdo v Sloveniji je celo življenje delal, dobiva pa zdaj par sto evrov pokojnine komaj, sramota. Ne more živeti, životari s tem. Tem ljudem je najprej treba pomagati. Reče se, da je to nekaj, kar bo krepilo razvoj – pa ne se hecat, to je socialni parazitizem, nihče od teh ne dela in tudi ne bo delal, to vsi veste. Zraven imamo pa mlade družine v Sloveniji, ki svojih otrok ne morejo preživljati, potem jim pa otroka vzamejo ne, zato ker so neurejene razmere. To je pa moderna Evropa pa zmešane vrednote in zato lepo prosim ne mi govoriti o vrednotah, ko gre za te stvari. S spoštovanje vrednot pa je nekaj, kar bi pričakoval od vseh, ja, ampak tega žal ni. Predvsem pa nihče, zlasti pa ne gospod Brglez ne, ni odgovoril na tisto temeljno dilemo, ki jo je postavil Nobelov nagrajenec Milton Friedman, ki je povedal, da so odprte meje države z neomejenimi migracijami in država blaginje popolnoma nezdružljive. Imaš lahko mejo, ki je odprta, neomejene migracije in državo revščine, totalne revščine. Imaš pa lahko državo blaginje, ampak potem seveda prvemu ne smeš slediti in to je ta dilema o kateri mi danes govorimo. Ali smo za to, da bo Slovenija varna </font><br/>
<br/>
<b><font size="4">37. TRAK (VI) 17.00</font></b><br/>
<br/>
<font size="4">	(Nadaljevanje) država, država blaginje ali pa država z odprtimi mejami in država revščine. In kdor zagovarja, da mora biti Slovenija država z odprtimi mejami in država revščine trdim, da dela narobe. Če pa to dela zavestno pa se temu reče veleizdaja. Gospe in gospodje, zato je treba ta akt zavrniti. </font><br/>
<br/>
<b><font size="4">	PREDSEDNIK ZVONKO ČERNAČ:</font></b><font size="4"> Dr. Brglez replika. </font><br/>
<br/>
<b><font size="4">	DR. MILAN BRGLEZ (PS SD):</font></b><font size="4"> Najprej, vsekakor je sedaj, smo slišali vse živo kaj to je. In jaz nikakor nisem govoril o nobeni pogodbi. Nisem govoril o nobenem sporazumu. Govoril sem o globalnem dogovoru, kot se temu dokumentu reče. In je okvir za to, da bi se lahko globalno sodelovalo. Brez globalnih okvirjev je zelo težko sodelovati. Razumem, da se me pač namenoma ne razume, tako kot se namenoma ne razume Miltona Friedmana. Ker če bi ga natančno preštudirali bi ugotovili, da so lahko svobodne, nezakonite imigracije povsem kompatibilne z državo blaginje. In bi bilo celo neumno v takem primeru, kot primer tega se lahko navaja mehiške imigracije. Tako da ne bi na tak… Mislim, vsakega od teh avtorjev sodobnih se da najverjetneje vsaj na dva ali pa tri način pogledati in ne na prvo pa ne izgublja…</font><br/>
<br/>
<b><font size="4">	PREDSEDNIK ZVONKO ČERNAČ:</font></b><font size="4"> Naslednja razpravljavka je Nataša Sukič. </font><br/>
<br/>
<b><font size="4">	NATAŠA SUKIČ (PS Levica):</font></b><font size="4"> Spoštovani predsedujoči, hvala za besedo. </font><br/>
<font size="4">	Povedanega je bilo danes že ogromno. Delno se bom morala izgleda ponoviti, na žalost, zato ker imam občutek, da tukaj nekako ne poslušamo argumentov, ampak predlagatelj, ki ponovno, ne vem, ki je nastopil v duhu tega, da je begunsko krizo seveda sedajle v prejšnji razpravi svoji že zreduciral na varnostni problem, ko je govoril o radikalnem islamu, kot da gre pri teh množicah migrantov in beguncev za neke same neke skrajne islamiste. Ne vem sploh, kako naj človek to še komentira. Dejansko se ustvarja vzdušje kot da sedimo tukaj na predvečer zatona civilizacije, pa me zanima, seveda, kaj, katere civilizacije. Navsezadnje zibelka civilizacije ob Evfratu in Tigrisu, kot vemo, danes pa je to, pač, problem očitno, ampak poglejte. Bolj je zaskrbljujoče, da imamo tukaj pred seboj dve zavedi, mednarodna akta, ki sta izjemno pomembna in želita urejati prave stvari na pravi način preko nekih mednarodnih in globalnih dogovorov in je to naenkrat sporno za predlagatelja. Recimo, marakeška deklaracija, ki je bila sprejeta na Evro-afriški konferenci, dejstvo je, da Evropska unija je sklepala, sklepa in bo še naprej sklepala tudi glede migracij različne dogovore z različnimi državami. In to res ni nobena novost, nič takega. Recimo, poznamo budimpeški proces, kjer je šlo za dogovor z državami svilne poti, poznamo praški proces, kjer je šlo za dogovor med Balkanom, Azijo, Rusijo, Turčijo in tako naprej. In najbolj nenavadno je, ta vaša nekonsistentnost politike SDS oziroma pristopov k temu, navsezadnje, če se spomnimo, to je bilo danes že omenjeno, mislim, da vsaj že dvakrat, rabatskega sporazuma oziroma procesa iz leta 2006, kjer je bil prvi tak dogovor z afriškimi državami in takrat v imenu Slovenije oziroma natančneje povedano, v imenu Vlade Janeza Janše je junija 2006 v Rabat odpotoval Dragutin Mate. Se pravi, SDS-ov minister za notranje zadeve. Torej, SDS še kako zelo dobro ve od kdaj so tovrstni dogovori, od kdaj se takšni akcijski načrti sprejemajo. In takratno stališče Slovenije je bilo, da bodo migracije prioritetno področje v času predsedovanja Slovenije Evropski uniji ter da se bomo trudili za uresničevanje zastavljenih ciljev in ukrepov v okviru razvojnega partnerskega sodelovanja z Afriko. In jaz res ne razumem te nekonsistentnosti. </font><br/>
<br/>
<b><font size="4">38. TRAK: (NB) - 17.05</font></b><br/>
<br/>
<font size="4">	(Nadaljevanje) Leta 2006, ko ste bili vi na oblasti, je veljalo eno, danes ko ste v opoziciji, pa velja nekaj popolnoma nasprotnega. Še bolj zanimivo je, da je za vas sporen globalni dogovor o varnih, urejenih in zakonitih migracijah, ki ga pripravlja Organizacija združenih narodov. Ne vem, ali vi menite, da torej naš planet, Svet, ne potrebuje globalnega dogovora. Meni se zdi to nenavadno. Mislim, da vsekakor, pač vsi kot trenutno živeča civilizacija, če človeštvo pojmujemo kot civilizacija, ki je danes tukaj, tak dogovor gotovo potrebujemo, sploh ker, in bom ponovila spet tisto kar je bilo že najmanj dvakrat danes povedano. Gre za dokument, ki ni nič, o katerem ni nič šokantnega. Nasprotno, v njem gre za zaveze glede deljenja odgovornosti, za posebno skrb za otroke, za zavezo k zmanjševanju razlogov zaradi katerih ljudje bežijo iz svojih domov, za boj zoper trgovino z ljudmi, boj zoper tihotapce, za okrepljeno integracijo in podobne ukrepe, ki so dejansko nujno potrebni in zakaj se bi Slovenija izvzela iz takšnega globalnega dogovora. Poglejte, mislim, najbolj me pa… Pravite, da mi tukaj, ki zagovarjamo te akte, lažemo, da zavajamo, itn. Danes ste že najmanj dvakrat omenjali, da je strošek na migranta skoraj 2 tisoč evrov. To je tako kot bi rekli, me zanima, jaz vem, da je zdaj Računsko sodišče dalo to oceno, ampak kaj je zajeto v tej oceni. To ni tisto kar migrant dobi v žep. To je tako kot bi, me zanima kakšen je pa strošek za enega zaprtega državljana Slovenije, ki je v zaporu. Namreč, v ta strošek, ki je izračunan, je vračunan cel sistem, se pravi, vsi naši zaposleni, ki delujejo v tem sistemu. To imajo navsezadnje tudi naši državljani in državljanke službe, če smo že pri tem in si služijo vsakdanji kruh s tem, da pač delajo na tem področju. Dejansko strošek za dnevno oskrbo prosilca za mednarodno zaščito od 24. junija 2016 znaša 8,9 evra na dan. V ta znesek je všteta osnovna oskrba, ki vključuje nastanitev v azilnem domu, prehrana in oskrba z oblačili, obutvijo in sredstvi za osebno higieno. Na mesec to znaša 386 evrov in nikakor ne skoraj 2 tisoč evrov. 2 tisoč evrov pa res znaša, ko imamo v vidu plačo vseh naših, ki delajo, ljudi, ki delajo na tej problematiki. Potem izračunajte koliko nas stane en zapornik, ki je državljan ali državljanka Slovenije, če boste po tem istem ključu to preračunali, boste dobili tudi številke nad katerimi se bomo potem… Tako, da toliko o tem. </font><br/>
<font size="4">	Potem, tukaj ste uvedli diskurz normalnih in nenormalnih migracij. Mislim, pravite, poslanec Grims, pravite da za vas bi bila normalna migracija, ko Slovenka sreča francoskega fanta in to je normalna migracija. Pa vas bom malo ironično vprašala, in kaj, če bi bil ta francoski fante recimo napol maroškega porekla, bi bila to še zmeraj normalna migracija ali bi že sledilo skorajda uničenje civilizacije, pa me zanima, katere civilizacije, pa bom na tej točki raje zaključila, ker je bilo povedanega, mislim za potrebe lokalnih volitev vsekakor za to dnevno politikantsko rabo. Pač, ja, vse jasno, radi strašite, zavajate, pa ne bom rekla…, v redu, morda bom rekla, tudi lažete navsezadnje vi. Samo ti bi še spomnila, da na tem odboru smo že videli mini predvolilno kampanjo treh vaših kandidatk za županje, ki so pod krinko civilnih iniciativ zganjale gonjo zoper begunce. Danes se ta šov nadaljuje tukaj, ker pač naslednji teden bomo že po lokalnih volitvah, pa bo že, pa bo sicer ta tema tudi na Odboru za zunanjo politiko, nato še na seji Državnega zbora, ampak takrat bodo že volitve mimo, pa je treba zdajle malo še preliti olje na ogenj, tako da je res na tej točki sem bom pa raje zaustavila, ker je res že, je prav že nesmiselno ponavljati in ponavljati in ponavljati argumente, ki jih vi niti ne poslušate, ker vas ne zanimajo, ampak govorimo mimo drug drugega, ne poslušate argumentov, govorite pa o, ne vem… O tem kako je Salvini na pravi poti, itn. Saj tudi Mussolini se je zdel takrat na pravi poti, pa vemo kam je to pripeljalo, pa pustimo. No, toliko za enkrat. </font><br/>
<font size="4">	Hvala. </font><br/>
<br/>
<b><font size="4">39. TRAK: (TB) – 17.10</font></b><br/>
<br/>
<font size="4">	</font><b><font size="4">PREDSEDNIK ZVONKO ČERNAČ:</font></b><font size="4"> Mag. Branko Grims.</font><br/>
<br/>
<font size="4">	</font><b><font size="4">MAG. BRANKO GRIMS (PS SDS):</font></b><font size="4"> Hvala.</font><br/>
<font size="4">	Glejte, eden od najstarejših trikov, ki so ga vedno delali levičarji je, da tisto, kar počnejo sami, potem kažejo s prstom na drugega.</font><br/>
<font size="4">	Zdajle ste naredili naslednje. Rekli ste, da ne poslušam. Če bi vi poslušali prej, bi slišali, da sem posebej povedal, da so tudi naši delavci Slovenije hodili v okviru Slovenijalesa dol v Afriko, so se tam nekateri poročili, pripeljali sem otroke, žene in je bila to čisto lepo normalna migracija. To se pravi, to kar ste zdajle namigovali, ste samo pokazali, da ste sami polni predsodkov, pa seveda, da ne poslušate, kaj vam sogovornik pripoveduje.</font><br/>
<font size="4">	Tisto, kar je problem, je 1963 evrov na vsakega migranta, vsak mesec. To je ugotovilo računsko sodišče. Zdaj pravite, saj toliko ne dobi vsak migrant v žep. Saj tega nihče ni rekel, draga gospa, to dobro veste, to ste si vi zdajle z zraka potegnili, zato da, ker vam paše.</font><br/>
<font size="4">Ampak, kaj je bistveno? 1963 evrov gre davkoplačevalskega denarja, ki bi drugače šel lahko za neke druge dobre namene. Za slovenske upokojence, za otroke, za vse tisto, kar v Sloveniji potrebujemo.</font><br/>
<font size="4">In potem se pogosto reče, prej smo slišali celo razpravo na to temo, ja, saj potem pa dobimo še nekaj evropskega denarja. Ja, ali Evropa tista ta denar? Ga dobiva iz vetra? Evropa dobiva denar tudi tako, da vplačuje Republika Slovenija denar na evropski proračun in gre spet za denar slovenskih davkoplačevalcev, samo okoli ovinka ga dobimo nazaj. In za ta denar bi lahko gradili razvojne projekte, lahko bi delali infrastrukturo, lahko bi gradili bolnice, šole, karkoli drugega, ta denar mečemo skozi okno za ilegalne migrante, ki bodo po novem masovno postali legalno, kajti to je tisto, kar je problem.</font><br/>
<font size="4">Velikanska in nepremostljiva razlika je med migracijami, ki so običajne in s tem stalno manipulirat, ja to se zdajle krasno vidi, in pa umetno spodbujenimi ilegalnimi migracijami, ki so masovne, ki prinašajo uničenje.</font><br/>
<font size="4">In kaj je v resnici vsa zgodba tega? Te migracije posameznikov so naraven proces, so sestavni del človeštva. Masovne migracije, take, kot so sedaj, pa so v resnici samo »biznis«, so največji, najbolj umazan »biznis«, kar sem ga kdaj videl. Ker je to »biznis«, ki uničuje varnost ljudi, ki uničuje življenje ljudi, tistih, ki grejo na pot in tistih, ki v Evropi živijo in s tem nekateri noro dobro služijo. In to je zanimivo, vsi so levičarji, ne?</font><br/>
<font size="4">In, kaj je še najbolj zanimivo, da ta mafija, kajti gre za mafijske posle, sega preko NVO, pa tja do Bruslja, na žalost. In kako to potem zgleda? Da imaš kakšne nevladne organizacije, ki se silno lepo imenujejo, pa potem gredo s čolnom, »pokasirajo« denar od Bruslja, »pokasirajo« denar od držav, »pokasirajo« denar od onih, ki jih naložijo in pri tem jim še ljudje darujejo, ker mislijo, da delajo nekaj plemenitega, ko(?) uvažajo te ljudi v Evropo, mi pa vse to plačujemo gospa.</font><br/>
<font size="4">In zdaj me prepričajte, da je to povezano z varovanjem človekovih pravic. Je, ja. Ampak samo z varovanjem temeljnih pravic, tudi človekovih pravic tistih, ki v Evropi živimo in temu je treba narediti konec. Še manj pa, to spodbujat, organizirat in plačevat in sankcionirat z uvedbo cenzure, kot to predvideva ta sporni akt OZN.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Replika. Nataša Sukič.</font><br/>
<br/>
<b><font size="4">NATAŠA SUKIČ (PS Levica):</font></b><font size="4"> Spoštovani kolega, sicer si ne predstavljam, kako boste dosegel, da bo svet tak, da boste preprečil vse te migracije in da potem ne bomo potrebovali v sistem zaposliti ljudi, ki se bodo s tem ukvarjali in da ne bomo imeli stroška. To se mi zdi zelo zanimiv izziv, kajne, da bomo potem raje ta denar kam drugam namenjali.</font><br/>
<font size="4">Drugič pa, ko pravite, kak umazan »biznis« je to. Ja, vojna na Bližnjem vzhodu je skrajno umazan »biznis«. Jo levičarji povzročajo? Ne bi rekla. Poglejmo, kdo so tisti glavni akterji, kdo tam rožlja z orožjem, kdo ga preprodaja in kdo je cele države razsul in zaradi česar ljudje bežijo iz vojne, predvsem in iz razrušenih mest? Tako da, to so tisti pravi vzroki za ta hud pritisk, ki se dogaja v zadnjih letih.</font><br/>
<font size="4">Kajti, v zadnjih letih imamo recimo tukaj Sirijo, ki jo bombardira kdo? Ali je predsednik, recimo, aktualni predsednik </font><br/>
<br/>
<b><font size="4">40. TRAK: (ŠPE) – 17.15</font></b><br/>
<br/>
<b><font size="4">	</font></b><font size="4">(nadaljevanje) ene izmed teh glavnih držav, ki so glavne krivke – Trump, slučajno levičar? Niti pod razno, tako da hvala, jaz se umikam iz razprave, nima smisla. Lahko mi še stokrat replicirate, vem, da nikamor ne bom prišla s svojo razpravo in da je to enostavno samo utrujanje in kot sem rekla pač predvolilni pamfleti za trenutne lokalne volitve.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Mag. Branko Grims.</font><br/>
<br/>
<b><font size="4">	MAG. BRANKO GRIMS (PS SDS): </font></b><font size="4">Poglejte, ne vem zakaj se vi toliko ukvarjate z lokalnimi volitvami ali pa ko sem sem prišel, so med odzunaj vprašali: »kaj je zdaj groznega, ko je gospodu Bandelliju rekel Šarec, da mora odstopit?«. Sem mu zelo jasno povedal, to so popolnoma nepomembne teme od danes na jutri v primerjavi s tem, kar obravnavamo danes, kajti to je pa tema, ki odloča o prihodnosti slovenskega naroda, spoštovana gospa.</font><br/>
<font size="4">	Zdaj pa, kar se pa tiče tega, ko ste pomešali vse vojne begunce pa migrante, če bi imeli kaj podatkov o številkah kdo k nam recimo prihaja v zadnjem obdobju, bi vedeli, da Sirijcev praktično ni, jih tudi nikoli ni bilo, kar v glavnem so bili to ljudje s ponarejenimi potnimi listi, da pa je med temi, ki prihajajo velikanska večina Alžircev, Maročanov, Pakistancev in tako naprej, skratka ljudi iz držav, ki niti slučajno niso bile predmet kakšne vojne v zadnjem obdobju, tako kot ste to namigovali, ampak gre za čisto druge stvari in tem se hoče zdaj s tem aktom še bolj odpreti vrata kot se jim je prej. To je vsa zgodba in samo še enkrat povem, vse zgodbe z migracijami in s prej, s t.i. begunci, so bile v resnici samo biznis, umazan grd biznis, ki bi v normalni državi bil sankcioniran, v Evropi se je pa še nagrajeval in slavil kot nekaj plemenitega. Toda to je biznis zaradi katerega so pa dejansko trpeli in trpijo ljudje, tudi Evropejci, tudi Slovenci, če želite. Tudi slovenski policist je bil že ubit.</font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">V prvem krogu imam prijavljeno še razpravljavko Mašo Kociper, za drugi krog pa Janija Möderndorferja. Izvolite kolegica Maša Kociper.</font><br/>
<br/>
<font size="4">	</font><b><font size="4">MAŠA KOCIPER (PS SAB): </font></b><font size="4">Hvala lepa. Od trenutka, ko sem se prijavila pa do zdaj je bilo res že veliko stvari, ki sem jih jaz hotela povedati, povedano, zato bom morda začela s tem, da bom ponovila, kar sem ponovila že na prejšnji zelo podobni seji tega odbora pred enim tednom, kjer smo se tudi pogovarjali o migracijah in o tem, kako nas bodo ravnokar preplavili in uničili migranti, ki so praktično že na naši meji.</font><br/>
<font size="4">	Povedala sem in še vedno mislim, da je seveda na enk način mogoče razumeti določene stranke, da uporabljajo ta populizem zato, da krepijo svojo volilno bazo ali celo pritegnejo nove ljudi. To se ne dogaja samo v Sloveniji, ampak po celi Evropi in po celem svetu. Naloga nas, ki mislimo drugače, ki nam je bolj pomembno kaj je prav kot to, kaj je popularno, pa je, da vsakič znova in z velikim potrpljenjem znova in znova na sejah take vrste, povemo kaj je pa resnica. In danes sem prav ponosna nad razpravo kolegov, ki so razpravljali pred mano in so z veliko potrpežljivosti in jasnosti razlagali ljudem, en mag. Grimsu, o čem je govora v tej deklaraciji. Ker ljudje so tisti, ki morajo to razumeti, en on. In mislim, da ste zelo dobro obrazložili določene stvari, določene segmente in tako naprej. Jaz bom vendar samo še par stvari poudarila. </font><br/>
<font size="4">Prvo, kar velja še enkrat poudariti, da gre za prvi mednarodni dogovor o upravljanju migracij, ki se zavzema boljše sodelovanje pri obravnavanju vprašaja migracij. Predlagatelj poslanec Grims ves čas ponavlja: »pa saj mi vendar imamo svojo zakonodajo, pa saj mi imamo vendar svojo ustavo, samo spoštujmo jo pa nič drugega ne rabimo«. Ja, ne vem no – ali ne razumemo, kaj ureja mednarodno pravo? Mednarodno pravo ureja sodelovanje med narodi, ne ureja samo jurisdikcije ene države, pristojnosti tiste države, ampak gre za mednarodno sodelovanje in prav to je vsebina tega dokumenta, globalnega sporazuma in na ta način je bila in z zelo podobno vsebino zasnovana tudi marakeška deklaracija v okviru Evropske unije. Obe se pač ukvarjata z istim vprašanjem, se pravi ne s suvereno pravico države, da odloča kako bo urejala določene stvari, to smo danes že večkrat poudarili in povedali.</font><br/>
<font size="4">	</font><br/>
<b><font size="4">41. TRAK: (SC) - 17.20</font></b><br/>
<br/>
<font size="4">	(nadaljevanje) Upam tudi, da pomirili naše državljane, da to ostaja v domeni držav, ampak zlasti tudi mednarodno sodelovanje na tem področju pravice, obveznosti itd… Tudi obveznosti migrantov kot smo slišali. Kar se pa moramo verjetno prav vsi strinjati je, da je migrantska tematika zelo pereča tematika, ki se tiče ne samo Evropske unije, ampak vidimo celega sveta. Zelo narobe bi bilo, če bi organi na nivoju Evropske unije ali pa organi na nivoju recimo Organizacije Združenih narodov ta pereči problem ignorirali in ne bi na njega ustrezno reagirali in prav to se dogaja. Prihajajo novi bolj zavezujoči ali pa bolj jasni dokumenti o tem kako te stvari urejati. Čeprav danes govorimo o globalnem sporazumu bi vseeno pomnila vse tukaj prisotne na leta in leta že sedaj posnetkov otrok, žensk tudi moških utopljenih, mrtvih v Sredozemskem morju itd… Kakršnekoli je vaše srce in kakšne barve že je tudi če je črno mislim, da ne morete spregledati tega, da je treba na tem področju nekaj narediti. Vsako leto smo deležni podatkov koliko ljudi se utopi v Sredozemskem morju in koliko ljudi na drugačne načine umre na svojih poteh. Ta globalni sporazum in tudi je bilo že tisočkrat povedano nikakor ne izenačujem imigrante in begunce in tukaj ima predlagatelj seveda prav, ločuje pa migracije na legalne in nelegalne. Legalne migracije dajmo reči bobu bob smo nekaj, kar že desetletja in stoletja obstaja in je lahko koristno. Na tak način so nastale Združene države Amerike na tak način odlično funkcionira Avstralija z legalnimi migracijami. Neka država ima neki manko, pridejo ljudje, ki to znanje imajo in zagotovijo boljši razvoj te države - win win situacija. Imam pa tudi drugo situacijo to so nelegalne migracije in tudi te je treba urejati ravno, zato da ne umirajo ljudje po nepotrebnim in tega problema se na veliko točkah ta deklaracija in pa tudi globalni sporazum dotika. </font><br/>
<font size="4">	Kar mene izrazito moti in sem povedala že zadnjič in bom tudi drugič je to zastraševanje ljudi in zato se mi zdi tako zelo pomembno, da odgovarjamo s fakti tudi tako kot sporazum pravi z resnimi podatki in resnimi razpravami. Že / nerazumljivo/ je ugotovil, da se da z ljudmi najbolj manipulirati s strahom. Kadar so ljudje prestrašeni lahko so to izobraženi državljani, ki niso obremenjeni s politiko kakršnikoli, ampak kadar postanejo ljudje prestrašeni - prestrašeni pa postajajo, zaradi nepravih informacij in zastraševanje - začnejo reagirati iracionalno. Takrat postane neka stvar tudi za državo lahko problem in tako so se tudi zgodilo določene stvari v preteklosti, ko pravite, da dajemo neumestne vzporednice. Kakorkoli, za mene je pri teh sporazumih pri obeh zlasti vprašanje solidarnosti in vprašanje neke odločenosti moderne skupnosti držav kako bo odreagirala na te izzive in ali bo nanje odgovarjala skupaj z nekimi dokumenti h katerim spoštovanju se zavežemo ali vsaka posebej. Vsak posebej je veliko manj močen kot vsi skupaj in vsak posebej tudi ni prav, da se mora s tem spopadati. Koliko let smo gledali kaj se je dogajalo v Italiji in kako Evropska unija ni naredila dovolj, da bi jim pomagala in sedaj ima Italija Salvini za stranko SDS je to najbolj progresivni politik in oh in sploh, kar ji je smo slišali v Evropski uniji. Za Stranko Alenke Bratušek je Salvini problem. Sploh zato, ker je takih politikov vedno več. Sploh zato, ker taki politiki govorijo kar je popularno in ne, kar je prav. In sploh zato, ker je zgodovina pokazala žal, da potem v resnici velikokrat obstanejo tisti, ki govorijo popularno in ne tisti, ki govorijo kar je prav. Stranska kolateralna škoda je pa včasih kakšna vojna z milijoni in milijoni mrtvih. Jaz mislim, da vsaka država, ki hoče obdržati neki visok nivo družbenega        </font><br/>
<br/>
<b><font size="4">42. TRAK: (TB) – 17.25</font></b><br/>
<br/>
<font size="4">	(nadaljevanje) razvoja, ki smo ga pridobili v Evropski uniji, mora take dokumente tudi ta globalni sporazum podpreti in zame je tudi ključno, da smo kot država, na pravi strani. Se pravi, ne na strani Madžarske in ne na strani Italije in ne na strani, zdaj po novem, spet, Avstrije, ampak, da smo na strani tistih držav, ki se zavedajo pomena teh dokumentov in skupnega reševanja težav.</font><br/>
<font size="4">	In zlasti me to, ne glede na to, da ta dokument recimo zadeva tudi migracije v Mehiki in tako naprej, zlasti me v tem kontekstu skrbi Evropska unija. Zato, ker ste že mnogi od vas povedali in mnogo smo o tem že slišali, lahko Evropska unija prav na tem vprašanju tudi pade. In če bomo to vprašanje migracij izkoriščali za notranjepolitične boje in preigravanja, potem ogrožamo tisto, kar smo v letih in letih skupaj ustvarili. Neko Evropsko unijo, ki jo zavezujejo vrednote, ki jih je poslanec Brglez prej prebral, da so zapisane v drugem členu te deklaracije.</font><br/>
<font size="4">Tako da, da bo čisto jasno, tudi Stranka Alenke Bratušek podpira ta globalni sporazum. Meni, da je vse takšne napore treba spoštovati, podpreti, zavračamo populizem in smo veseli, da tako mislijo tudi stranke koalicije.</font><br/>
<font size="4">In se vprašam, kako bi sploh potemtakem naše stranke lahko sodelovale s stranko, ki razmišlja tako drugače. Tako da, je neka logika v tem, da je vlada takšna, kot je in ne drugačna.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Hvala lepa.</font><br/>
<font size="4">Mislim, da ima Stranka Alenke Bratušek kakšen večji problem doma, ni se treba še / nerazumljivo/ ukvarjat.</font><br/>
<font size="4">Predno dam besedo..</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Proceduralno.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Mag. Branku Grimsu</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Proceduralno.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Mi dovolite eno obvestilo še.</font><br/>
<font size="4">Dr. Matej Tašner Vatovec odslej naprej nadomešča Natašo Sukič in več Boštjana Koražijo, ki se nam je pridružil.</font><br/>
<font size="4">Proceduralna. Maša Kociper.</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Izjemno neprimerna pripomba predsednik odbora. Izjemno neprimerna.</font><br/>
<font size="4">Kdo vam da opomin, če kršite Poslovnik, se sprašujem. In prej ste zelo enostransko urgirali v korist vašega kolega, ki nas je vse skupaj poklical izdajalce naroda. Rekel, da imamo neumne primerjave in tako naprej, zdaj pa ste še vi, z eno zelo neprimerno pripombo, segel čez meje dobrega okusa.</font><br/>
<font size="4">Ne vem, kdo vas lahko opomni? Jaz mogoče? Opominjam vas, da se zdržite, prosim, takih pripomb.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Kakšen je vaš proceduralni predlog?</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Ja, vi pa res ne razumete proceduralnih predlogov.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Ne, vi.</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Že ene tri niste razumeli.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Vi jih ne dajete.</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Ja, proceduralni predlog..</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> To bi bil proceduralni predlog.</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Je, da se vzdržite.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> To je bila razprava. Prijavite se za razpravo v naslednjem krogu.</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Ne, proceduralni predlog se navezuje na proceduro. / oglašanje iz dvorane/</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Mag. Branko Grims ima besedo.</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Ja, saj me je ugasnil, glej. / izklop mikrofona/</font><br/>
<br/>
<b><font size="4">MAG. BRANKO GRIMS (PS SDS): </font></b><font size="4">Hvala. / oglašanje iz dvorane/</font><br/>
<font size="4">Samo še enkrat bom ponovil, da upam, da zdajle ljudje tole gledajo. Zdaj, težko je polemizirat, če je nekdo pet let v parlamentu in v svoji razpravi jasno pokaže, da nima pojma o temu kaj je pravni red in kaj je pravo in kaj je spoštovanje pravne države.</font><br/>
<font size="4">Malo prej ste rekli, draga gospa, da bi morali spoštovati Ustavo in zakone in da si jaz za to zavzemam, vi pa pravite, da je treba spoštovati mednarodno pravo. Zdaj, najraje bi se zjokal, nad takimi neumnostmi, kot jih vi govorite, ker taki ljudje očitno odločajo o usodi Republike Slovenije in so že odločali v prejšnjem mandatu in taki ljudje odločajo o usodi in prihodnosti slovenskega naroda.</font><br/>
<font size="4">Ali vi veste, kaj je pravni red? Pravni red je seštevek vseh prepisov Republike Slovenije, na čelu z Ustavo, ki zavezuje vse in vsakogar, preko zakonov, podzakonskih aktov in vsega ostalega, kar je sestavni del pravnega reda Republike Slovenije. Plus tisti mednarodni akti, ki so bili ratificirani in seveda zavezujejo državo Slovenijo.</font><br/>
<font size="4">To se pravi, to kar ste rekli, je popolna bedarija. Ali veste v čemu je problem? Problem vas, vaše trenutne vlade in vaše prejšnje vlade je v tem, da pravnega reda Republike Slovenije, ko je šlo za ilegalne migracije, niste spoštovali. Pa ne samo pravnega reda Republike Slovenije, tudi mednarodnih predpisov niste spoštovali. Dublinskega sporazuma, vseh mednarodnih predpisov, ki urejajo postopke in tako naprej, na meji. 200 tisoč ilegalnih migrantov je šlo preko Slovenije, brez, da bi jih sploh</font><br/>
<br/>
<b><font size="4">43. TRAK: (TB) – 17.30</font></b><br/>
<br/>
<font size="4">	(nadaljevanje) popisali in jim vzeli prstne odtise. To je bilo nespoštovanje mednarodnih prepisov, ne samo predpisov Republike Slovenije.</font><br/>
<font size="4">Tisti, ki vstopi na ozemlje Evropske unije, bi ga morala prva država vpisat, uredit in odločit. Zlasti pa to velja za Schengen. Ko nekdo vstopi na območje Schengena, mora država odločiti in ta odločitev velja za celoten Schengen. Nič od tega niste naredili, popolnoma nič. Zavestno ste kršili predpise. Vi ste dokazali zdajle, da pojma nimate o pravu, ampak, na čelu vlade je bil pa človek, ki je ustaven pravnik, pa se je vse to dogajalo.</font><br/>
<font size="4">To pa je katastrofa za Slovenijo in za pravni red, kar pomeni, da se je pravni red zavestno kršilo. Ker bi morali potegniti za sabo ne samo politično, ampak tudi kazensko odgovornost. In vi vse to podpirate in še zagovarjate danes.</font><br/>
<font size="4">Zdaj pa, tisto, kar ste postavili kot temeljno dilemo. Kaj je prav? Odlično. Pa dajmo to postaviti kot izhodišče. Kaj je prav? Ampak v okviru ustavnega reda. Oprostite in jaz trdim, da ni prav, ni prav, da se meče eno mamo z dvema otrokoma iz stanovanja, po drugi strani se pa na mesec zapravi 1963 evrov za ilegalnega migranta.</font><br/>
<font size="4">Ni prav, da zdajle zbiramo na Gorenjskem pomoč za prizadete v ujmi in v Tržiču. To delamo posamezniki, to delajo podjetniki, država pa meče 1963 evrov na mesec, za vsakega ilegalnega migranta skozi okno. Pa ne mi govorit, saj on tega ne dobi. Toliko to stane slovenske davkoplačevalce. To so stroški, ki jih ta država in državljanke in državljani in podjetniki ne bi plačevali, če te neumnosti ne bi bilo.</font><br/>
<font size="4">Ampak ta neumnost je zaradi kršitve pravnega reda, to je točno to, o čemer ste vi na začetku govorili in vi ste osebno za to tudi odgovorni, ker ste temu ves čas držali »štango« in še vedno držite »štango«. In tukaj vas tudi pravno neznanje ne reši več. Ste odgovorni.</font><br/>
<font size="4">Kaj je prav? Dve leti nazaj je vlada Republike Slovenije v proračunu 123 milijonov evrov namenila za ilegalne migrantke, en upokojenec v Sloveniji je pa umrl zaradi podhladitve, ker si s svojo bedno »penzijo« ni mogel plačati ustrezne kurjave, pa huda zima je bila. Pa še več deset ljudi je bilo podhlajenih, kar pozanimajte se po bolnicah.</font><br/>
<font size="4">To ni prav, gospa Maša Kociper. To ni prav. In za to ste vi odgovorni. In to se hoče zdaj legalizirat in celo zapovedat, s sprejetjem tega sporazuma, ki seveda, ni iztožljiv, ni direkten pravni akt, ampak, zavezuje pa politični in na tej osnovi se bo, zelo hitro, sprejemalo predpise, ki bodo pomenili cenzuro in potem naprej peljali to politiko. To politiko, ki ni prav. Ki nima veze z vrednotami, na katerih je ostala samostojna Slovenija. Ki nima veze niti s slovensko Ustavo, niti s pravnimi predpisi, ker do take situacije sploh priti ne bi smelo, če bi se spoštovalo predpise Republike Slovenije in mednarodno pravo, draga gospa Maša Kociper.</font><br/>
<font size="4">Pa se ga ni in še danes se ga ne spoštuje. To pa je katastrofa za Slovenijo. In zato prevzemite odgovornost. Če pa pojma nimate, pa tega vsaj ne pokažite na televiziji, no.</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Replika.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Replika, Maša Kociper.</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Nič niste opozorili kolega, ki je bil žaljiv, ste opazil?</font><br/>
<font size="4">Ja, tako pač je.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> Imate repliko ali ne želite?</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Imam repliko, če mi boste dovolil.</font><br/>
<br/>
<b><font size="4">PREDSEDNIK ZVONKO ČERNAČ:</font></b><font size="4"> No, potem pa prosim, da se omejite na repliko.</font><br/>
<br/>
<b><font size="4">MAŠA KOCIPER (PS SAB):</font></b><font size="4"> Pa če mi podaljšate, zato ker me prekinjate, lepo prosim.</font><br/>
<font size="4">Ja, ko zmanjka argumentov, se pač začnejo žalitve in marsikaj sem že in še bom doživela v tem parlamentu, ampak, da mi bo pa Branko Grims rekel, da nimam pojma o pravu, ne vem, ali bi se na glas smejala ali bi bilo to malo neokusno.</font><br/>
<font size="4">Kakorkoli, ko vam zmanjka argumentov, prižgete vašo kaseto in začnete te plošče, koliko stane en migrant in koliko je, upokojence so vrgli ven in tako naprej.</font><br/>
<font size="4">To ne spremeni dejstva, da smo vam danes dokazali, da zavajate javnost in da je ta globalni sporazum o nečem popolnoma drugem, o čemer vi govorite. In ker bi radi druge obtožujete, da lažejo in da nimajo pojma, vam povem, da lažete in da nimate pojma.</font><br/>
<font size="4">Ali ste sploh prebrali ta sporazum v celoti? In lažete, ko pravite, da sem jaz rekla, da mednarodno pravo ne zavezuje. Lažete.</font><br/>
<br/>
<b><font size="4">44. TRAK: (NB) - 17.35</font></b><br/>
<br/>
<font size="4">	(Nadaljevanje) Jaz kaj takega ne bi rekla. Jaz sem rekla, da vi pravite, da zavezuje v Sloveniji zakon in Ustava in da ne potrebujemo nič drugega. Jaz sem pa rekla, da gre tukaj pa za dokument, ki se nanaša na mednarodno sodelovanje med državami. Prosim, ne lažite in ne zavajajte. In prosim, nehajte žaliti drugače misleče v tem parlamentu. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK ZVONKO ČERNAČ:</font></b><font size="4"> Še mag. Branko Grims. Proceduralno. </font><br/>
<br/>
<b><font size="4">	MAG. BRANKO GRIMS (PS SDS):</font></b><font size="4"> …/ nerazumljivo/ predlog, da gospe Maši Kociper naredite magnetogram, pa ji ga dajte v okvir, pa ji ga izročite, pa naj ga ima doma. </font><br/>
<br/>
<b><font size="4">	PREDSEDNIK ZVONKO ČERNAČ:</font></b><font size="4"> Naslednji razpravljavec je Jani Möderndorfer. Jani Möderndorfer ima besedo.  </font><br/>
<br/>
<b><font size="4">	JANI (JANKO) MÖDERNDORFER (PS SMC):</font></b><font size="4"> Hvala lepa.</font><br/>
<font size="4">	Jaz bom pač zdaj reskirati moral, da bom od kolega Grimsa, ki je v vlogi poročevalca oziroma predlagatelja kasiral potem seveda osebno diskvalifikacijo, ker argumentov pač ni in ni in ni. Zakaj? V svoji razpravi oziroma v vlogi v kateri je danes pravzaprav, da trdno stoji na okopih in razlaga eno in isto mantro, je seveda v svoji razpravi tudi omenil, da pričakuje opravičilo od mene v razpravi, ki sem jo imel. Moram pa reči, da v vsej tej razpravi, ki smo jo imeli…, seveda je ne bo doživel. Ne bo je doživel, pa ne zato, ker jaz ne bi bil toliko neolikan oziroma karkoli pač že, kakorkoli bi že temu rekli, ampak predvsem zaradi tega, ker si jo ne zasluži, ker v resnici pričakujejo opravičilo za nekaj česar ni. Veste, včasih je treba pred svojim pragom najprej počistiti. </font><br/>
<font size="4">	Danes v razpravi sem predvsem poslušal tisto kar je najbolj zanimivo, kako se opravičuje dejstvo, češ kako je Slovenija sodelovala pri takšnih deklaracijah v preteklosti, ko tega problema še ni bilo in kako pravzaprav je zdaj treba ukrepati, ker zdaj so neke nove okoliščine neka nova situacija, itn. No, poglejte, do takšnih sporazumov seveda spoštovani kolega Grims, prihaja predvsem na podlagi nekih določenih poročil, ki prihajajo s strani svetovne organizacije, ki za potrebe migracij opravlja določena poročila. Govorim o World migration report, ki je ustanovljen bil leta 1951 in na podlagi, od takrat naprej seveda spremlja vse migracije v svetu in potem po vsakem segmentu posebej in izdaja letna poročila. In na podlagi teh letnih poročil seveda lahko zelo hitro ugotovimo, da je v letu 1991 bilo na celem svetu ca 151 milijonov migracij, leta 2009 jih je bilo tam nekje okoli 212 milijonov migracij, leta 2018 pa je ocena, da bo teh migracij 250. Kar pomeni seveda, če se pogovarjamo o teh migracijah, da tako drastično narasla pravzaprav niso v zadnjih petih letih, ampak da so migracije problem zadnjih 25 let zelo resne. Ali bolj natančno, da ne bom govoril na pamet, iz poročila iz leta 2017, ker za 2018 še nimamo tega poročila, ker bo prišlo naslednje leto enkrat v aprilu mesecu, je v Evropi bilo migracij 77,9 milijonov. Leta 2000 pa 56 milijonov v Evropi. Se pravi, od 2002 pa do 2017 v sedemnajstih letih se je povečalo za 20 milijonov, kar pomeni, da je to bol problem že leta 2000, ko še niste bili na oblasti. Ampak 2006 oziroma od 2004 do 2008 ste bili vi na oblasti, je to že bil tudi problem, pa takrat vi tega niste tako dojemali. Ampak vi seveda gledate samo skozi prizmo, da Slovenija obstaja samo takrat, kadar začuti sama osebno problem in takrat je treba pa nekaj odrediti, vendar tega problema cela Evropa težko sama rešuje, kar pomeni, da gre za globalni problem, ki ga mora cel Svet reševati skupaj z neko skupno enotno dogovorjeno politiko in o tem govorijo ti dokumenti. Vi imate resen problem s, pravzaprav v resnici ugotavljam, da ga sploh nimate. Vi ste ugrabili ta problem, ki je zelo resen, s svojo politično    </font><br/>
<font size="4"> </font><br/>
<b><font size="4">45. TRAK (VI) 17.40</font></b><br/>
<br/>
<font size="4">	(nadaljevaje) agendo, kako ustvariti sovraštvo in strašiti ljudi zato, da boste vi imeli nek izplen iz tega. In to zagotovo počne tudi novi premier v Avstriji in seveda vaša svetla ugledan točka evropska, Orbanova razsvetljenost, katerega mimogrede to, kar imate proti Sorošu, je bil pa njegov celo osebni prijatelj, ampak sedaj so se razšli in sedaj seveda si govorijo drugače. </font><br/>
<font size="4">	Da ne govorim o Trumpovski politiki, kateri vam je pa za vzgled in vzor, ker dostikrat seveda Trump govori o nekih zidovih, ki jih bo tam zidal na mehiški meji. Vi bi pa najraje to naredili tu. </font><br/>
<font size="4">	Ne morem pozabiti, ne gre mi iz glave celo vaša, bom rekel, strašenje vaše politike na področju zdravja, kako bodo prinesli vse viruse v to Slovenijo in kaj jaz vem kaj še vse.</font><br/>
<font size="4">	Veste, migrantska politika, ali pa, bom rekel rajši, tisto dejstvo kar je, migrantski problem, govorim o tem masovnem problemu katerega vi dostikrat zlorabljate in govorite o njih kot o hordah, je problem zato, ker ga je nekdo sproduciral. Jaz ne bom pozabil še v prejšnjem mandatu, mislim da ste bili tudi vi med njimi, ampak zagotovo, ne bi vas pa rad to pot po krivici obdolžil, ker nimam tega v spominu, se pa spomnim kolega Gorenaka, ki je vedno ponavljal eno in isto, ti ljudje naj ostanejo doma in naj primejo za puško in naj se branijo in borijo za svojo državo. Ampak nikoli pa ni povedal v katero milico naj gredo, od desetih milic, recimo, ki so samo tam v Siriji, ali v eno ali v drugo ali v tretjo ali četrto ali peto, šesto, sedmo, osmo, deveto ali deseto. No, in to je zagotovo eden od tistih problemov s katerimi, mislim, da se moramo realno soočati tudi tukaj mi, vsi skupaj, ali je Slovenija skupaj z evropsko politiko ali misli, da bo sama nekaj naredila z Orbanom pa z Avstrijci. Jaz mislim, da odgovor je zelo preprost. Da smo stopili v Evropsko unijo zato, da bomo del Evropske unije, ne del Orbanove unije. Jaz vem, da je težko to poslušati in da vzdihujete zraven, spoštovane kolega poslanec Gorenak, ampak verjemite mi, da jaz trpim že dve uri, ko vas poslušam z vsemi možnimi vskoki in razlagami in interpertacijami, ki jih imate. Ampak dostojno poslušam in pač trpim, ker sem se prostovoljno odločil, da to počnem kar počnem. Ampak ne vem, če je to enako za ljudi, ki to poslušajo na drugi strani ekranov. Eni se bojijo, večina jih ne razume, eni se pa za glavo držijo. Žal, jaz se opravičujem, ker smo vsi tako dolgi, ampak te seje nisem sklical jaz, sklical jo je predsednik na vašo pobudo. Zato sem rekel, da jaz nimam težave tu viseti do jutri zjutraj. </font><br/>
<font size="4">	Toliko sem želel dopolniti. Zagotovo pa, kolega Grims, ne bom se opravičil, ker se nimam za kaj, ker nisem vam nič hudega naredil, še več, mislim, da zelo uživate v tej seji. </font><br/>
<br/>
<b><font size="4">	PREDSEDNIK ZVONKO ČERNAČ:</font></b><font size="4"> Še predlagatelj, mag. Branko Grims. </font><br/>
<br/>
<b><font size="4">	MAG. BRANKO GRIMS (PS SDS):</font></b><font size="4"> Kratko pojasnilo, Evropska unija pač deluje po določenih principih. Sestavni del prava in politike Evropske unije so samo tiste pogodbe, ki jih sprejmejo vse članice. V danem primeru je to nemogoče, ker sta se vsaj dve od članic že izrekli, da ne bosta tega sprejeli. To se pravi, govoriti o tem, da je to zaradi Evropske unije to ni, ne tega konkretno, ne nečesa s podobno vsebino na ravni Evropske unije ne bo več možno sprejeti, ker bosta zanesljivo vsaj dve članici proti. </font><br/>
<font size="4">	Govoriti o tem, da pa je to svetovna agenda brez ZDA, gospe in gospodje, to ni več svetovna agenda. To je zelo velika verjetnost po napovedih pa je, da bo na koncu tega odstopil še Putin oziroma Rusija, potem pa bo to že sploh na enem zelo čudnem nivoju vse skupaj. Zadeva je pa problematična predvsem za Evropo. Ne zaradi migracij kot takih, še enkrat povem, ampak zaradi tega, kako prihaja in kdo sedaj prihaja. Sedaj so migracije organizirane, tu nima </font><br/>
<br/>
<b><font size="4">46. TRAK: (ŠPE) – 17.45</font></b><br/>
<br/>
<font size="4">	(nadaljevanje) več nobene veze z vojnami, to poganjajo politični in finančni interesi, denar velik(?) kapitala / nerazumljivo/ narave tipa Soroš ali pa Arabcev in po drugi strani seveda politični interesi tistih, ki v teh, ki prihajajo vidijo svoje bodoče volivce. To v resnici poganja zdaj migracije, pa čisto nič drugega. Ko pa se s tega dela drama in se spet meša begunce in migrante, kot je prej počela kolegica, ki je rekla: »a se spomnite utopljencev?« - pa koliko od vas gospe in gospodje je pa videlo tako neskončno grozljive slike, da se povedati ne da, obglavljenih punčk pa obešenih fantkov iz nekaterih Iraških pa Sirijskih mest – to pa počne radikalni islam,gospe in gospodje in edini, ki se jih zdaj sistematično iztreblja, so v resnici kristjani. O tem pa nihče ne govori v tej Evropi.</font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Maša Kociper, replika. Razprava.</font><br/>
<br/>
<font size="4">	</font><b><font size="4">MAŠA KOCIPER (PS SAB): </font></b><font size="4">Gospod Grims je res vse pomešal. Prej sem jaz bila kriva za to, kar je prejšnja vlada delala, v kateri sploh naše stranke ni bilo, zdaj ej pa razložil, da bi morale ta dokument sprejeti vse članice Evropske unije – toliko o poznavanju prava, da bi veljalo. Ne, ne, ne, gospod Grims, to je deklaracija Združenih narodov, globalni sporazum.</font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Ni tega tako rekel, ampak če želi mag. Branko Grims to pojasniti, izvolite.</font><br/>
<br/>
<font size="4">	</font><b><font size="4">MAG. BRANKO GRIMS (PS SDS): </font></b><font size="4">Sem že točno jasno povedal za koga kaj velja in sem povedal, da ta akt itak to ne more biti, če citiram ane, Maša? Da pa tudi noben podoben akt več ne more postati akt celotne Evropske unije, niti, da bi jo zavezoval kot sistem znotraj pravnega reda, niti, da bi jo zavezoval politično, ker karkoli bi imelo tako vsebino, bosta najmanj dve članici zanesljivo zavrnili. To sem v resnici rekel. Samo poslušati je treba, saj bo šlo.</font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ:</font></b><font size="4"> Vsi, ki ste želeli razpravljati, ste razpravljali. S tem zaključujem razpravo. Prehajamo na odločanje. Odločali bomo o mnenju k priporočilu v treh točkah. Da ga še enkrat preberem, glede na to,d a je bila razprava kar dolga in smo se mogoče malo že miselno odmaknili od tega, o čem bomo odločali.</font><br/>
<font size="4">	Proceduralno mag. Grims.</font><br/>
<br/>
<font size="4">	</font><b><font size="4">MAG. BRANKO GRIMS</font></b><font size="4"> </font><b><font size="4">(PS SDS):</font></b><font size="4"> Na začetku sem sam naredil manjšo napako, ker sem nekaj šparal. To je tisti tretji sklep. Trije sklepi so in vsi trije seveda bi zaslužili ustrezno glasovanje in podporo. Sestavni del tretjega sklepa je tisto, kar bi morala biti edina prava politika ves čas, vseh držav v vseh teh letih. Namesto, da uvažajo tuje vojske in tuje vojne na evropska tla, bi morali pomagati tam, od koder ti ljudje prihajajo in to je vsebina tretjega sklepa.</font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ:</font></b><font size="4"> Saj jaz sem nameraval zdaj te tri sklepe oziroma te tri točke priporočila prebrati. Prva točka pravi: Državni zbor Republike Slovenije priporoča Vladi Republike Slovenije, da nasprotuje globalnemu dogovoru o varnih, urejenih in zakonitih oziroma nadzorovanih, kot je bilo rečeno migracijah v okviru sodelovanja vseh mednarodnih organizacijah in v okviru kakršnegakoli mednarodnega sodelovanja.</font><br/>
<font size="4">	Druga točka: Državni zbor Republike Slovenije priporoča Vladi Republike Slovenije ob vseh mednarodnih aktih, ki na kakršenkoli način obravnavajo meddržavne migracije, predhodno seznani slovensko javnost z uradnim besedilom takšnega mednarodnega akta v izvornem in v slovenskem jeziku,ter vedno in predhodno seznani Državni zbor Republike Slovenje, katerega stališče oziroma stališče pristojnih delovnih teles upošteva pri nadaljnjih obravnavah takega akta.</font><br/>
<font size="4">	Tretja točka tega priporočila se glasi: Državni zbor Republike Slovenije priporoča Vladi Republike Slovenije, da v institucijah Evropske unije in Organizacije združenih narodov spodbuja iskanje rešitev za odpravljanje migracij v izvornih državah.</font><br/>
<font size="4">	Torej, glasujemo o naslednjem predlogu mnenja. Odbor za notranje zadeve, javno upravo in lokalno samoupravo je obravnaval predlog priporočila, ki sem ga ravnokar prebral, v zvezi z globalnim dogovorom o varnih, urejenih in zakonitih migracijah ter obveščanju javnosti in Državnega zbora Republike Slovenije o mednarodnih zavezah, ki se nanaša na meddržavne nezakonite migracije svojega delovnega področja ter predlaga matičnemu delovnemu telesu, Odboru za zunanjo politiko, da ga sprejme. Želi kdo obrazložiti svoj glas? Ne, želi. Prehajamo na odločanje.</font><br/>
<font size="4">	Glasujemo.</font><br/>
<font size="4">	</font><br/>
<b><font size="4">47. TRAK: (SC) - 17.50</font></b><br/>
<br/>
<b><font size="4">	</font></b><font size="4">(nadaljevanje) Kdo je za? (5 članov.) Kdo je proti? (10 članov.)</font><br/>
<font size="4">	Ugotavljam, da to mnenje ni bilo sprejeto. </font><br/>
<font size="4">	S tem zaključujem obravnavo predloga priporočila na zainteresiranem delovnem telesu. Odbor bo pripravil poročilo, v katerega bo to mnenje vključil in ga posredoval predsedniku Odbora za zunanjo politiko predsedniku matičnega delovnega telesa, ki je pristojno za obravnavo predloga priporočila. </font><br/>
<font size="4">	V skladu s prvim odstavkom 43. člena Poslovnika Državnega zbora moramo določiti tudi poročevalca ali poročevalko, ki bo poročilo odbora predstavil na seji matičnega delovnega telesa torej na Odboru za zunanjo politiko. Predlagam podpredsednika Igorja Pečka, če temu nihče ne nasprotuje? Pravi, da ne more. Mag. Branko Grims je član odbora za zunanjo politiko, ali kdo nasprotuje, da on predstavi stališče našega odbora glede na to, da je negativni ne bo kaj dosti predstavljati? Izvolite. </font><br/>
<font size="4">	Postopkovno, Jani Möderndorfer. </font><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC): </font></b><font size="4">Jaz predlagam… Vi to sicer zelo rad vidim delite sedaj to drugim članom oziroma podpredsednikom. Praksa je bila, da je to vedno, če se le da predsednik predstavil in to je to. Jaz predlagam vas, da vi predstavite to stališče. </font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Hvala lepa za to zaupanje. Se bojim, da vam te želje žal v petek ne bom mogel opravičiti, ker me ne bo. Ne vem, če je mogoče kolega Pavlin pripravljen? (Ne.) Nikogar ne bo. Predrag Baković? </font><br/>
<br/>
<font size="4">	</font><b><font size="4">PREDRAG BAKOVIĆ (PS SD): </font></b><font size="4">Bom pa jaz. </font><br/>
<br/>
<font size="4">	</font><b><font size="4">PREDSEDNIK ZVONKO ČERNAČ: </font></b><font size="4">Jaz sem predlagal gospoda Grimsa, ampak sem slišal neke glasove proti. Tako da, če se strinjate, da Branko Grims predstavi naše stališče, ki bo na odboru? Potem predlagam, da stališče predstavi mag. Branko Grims. Ali kdo temu nasprotuje? (Ne.) V redu. </font><br/>
<font size="4">	S tem zaključujemo to točko dnevnega reda. </font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA, TO JE NA OBRAVNAVO PREDLOGA STALIŠČA REPUBLIKE SLOVENIJE DO SPOROČILA KOMISIJE - SODOBEN PRORAČUN ZA UNIJO, KI VARUJE, OPOLNOMOČI IN ŠČITI VEČLETNI FINANČNI OKVIR ZA OBDOBJE 2021 DO 2027. </font></b><font size="4">Predlog stališča je na podlagi prvega odstavka 4. člena Zakona o sodelovanju med Državnim zborom in Vlado o zadevah EU Državnemu zboru v obravnavo dne 26. oktobra 2018 posredovala Vlada Republike Slovenije in je objavljena na spletnih straneh Državnega zbora. Na sejo k tej točki so bili vabljeni predstavniki Ministrstva za notranje zadeve, ki so udeležbo opravičili, zaradi drugih obveznosti. Drugače sem pa videl tam na seznamu, da je zadolženih za obravnavo tega gradiva, ki se nanaša na več področij 18 ljudi, vendar danes nikogar ni tukaj. Tako da, pričenjamo obravnavo predloga stališča, ki jo bomo opravili na podlagi 154.h člena Poslovnika. Glede na to, da nobenega od vabljenih ni odpiram razpravo. Želi kdo razpravljati? (Ne.) Razpravo zaključujem. </font><br/>
<font size="4">	Prehajamo na odločanje. </font><br/>
<font size="4">	K predlogu stališča ni bilo predlaganih amandmajev, zaradi tega odboru predlagam, da sprejme naslednje mnenje: »Odbor za notranje zadeve, javno upravo in lokalno samoupravo podpira predlog stališča Republike Slovenije do sporočila komisije sodoben proračun za Unijo, ki varuje, opolnomoča in ščiti večletni finančni okvir za obdobje 2021 do 2027.« </font><br/>
<font size="4">	Želi kdo o tem predlogu razpravljati oziroma obrazložiti svoj glas? (Ne.) Zaključujem razpravo. </font><br/>
<font size="4">	Prehajamo na glasovanje o predlogu mnenja. </font><br/>
<font size="4">	Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je ta predlog mnenja sprejet. </font><br/>
<font size="4">	Odbor bo v skladu s 154.h členom Poslovnika DZ kot matično delovno telo pripravil mnenje in ga posredovala odboru za zadeve EU, ki bo kot pristojno delovno telo na svoji seji sprejelo odločitve v zvezi s predlogom stališča. Tudi tukaj moramo določiti predstavnika oziroma poročevalca, ki bo predstavil poročilo na seji Odbora za zadeve EU. Tukaj sprašujem vseeno kolega Blaža Pavlin, če bo na tej seji odbora kadar bo, če lahko predstavi. Dobro. Ali kdo temu nasprotuje? (Nihče.) Ugotavljam, da smo za predstavitev stališča našega odbora določili kolega Blaža Pavlina.</font><br/>
<font size="4">	</font><br/>
<b><font size="4">48. TRAK (VI) 17.55</font></b><br/>
<br/>
<font size="4">	(Nadaljevanje) S tem zaključujem to točko dnevnega reda in s tem tudi 4. nujno sejo Odbora za notranje zadeve, javno upravo in lokalno samoupravo. </font><br/>
<font size="4">	Hvala lepa in lep večer še naprej. </font><br/>
<br/>
<b><font size="4">Seja se je končala 12. novembra 2018 ob 17.55.</font></b>
</root>