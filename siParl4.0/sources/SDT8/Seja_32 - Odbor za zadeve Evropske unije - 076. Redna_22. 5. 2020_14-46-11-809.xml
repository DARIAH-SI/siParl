<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA </font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZADEVE EVROPSKE UNIJE </font></b><br/>
<b><font size="4">76. seja </font></b><br/>
<br/>
<b><font size="4">(22. maj 2020)</font></b><br/>
</p></div><br/>
<br/>
<b><font size="4">Sejo je vodil mag. Marko Pogačnik, predsednik odbora. </font></b><br/>
<b><font size="4">Seja se je začela ob 9.01.</font></b><br/>
<br/>
<b><font size="4">1. TRAK: (JJ) </font></b><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Spoštovane kolegice in kolegi začenjam 76. sejo Odbora za zadeve Evropske unije. </font><br/>
<font size="4">	Obveščam vas, da so zadržani in se seje ne morejo udeležiti naslednji člani odbora: gospod Hršak in gospod Trček. Na seji kot nadomestni člani odbora s pooblastili sodelujejo iz kvote SMC poslanska gospa Mojca Žnidarič. Obveščam vas, da so na seji povabljeni poslanci Evropskega parlamenta iz Republike Slovenije ter predstavniki Vlade in Državnega sveta. Vse navzoče lepo pozdravljam. </font><br/>
<font size="4">	Prehajam na določitev dnevnega reda seje odbora. S sklicem seje ste prejeli dnevni red odbora. Ker v poslovniškem roku nisem prejel predlogov za njegovo spremembo, je določen takšen dnevni red seje, kot ste ga prejeli s sklicem. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZA SESTAVO DVEH STALNIH DELEGACIJ DRŽAVNEGA ZBORA V MEDNARODNIH INSTITUCIJAH ZA PREOSTANEK MANDATNEGA OBDOBJA 2018-2022.</font></b><font size="4"> Predloga sta pripravljena na podlagi pobude za sestavo stalnih delegacij Državnega zbora v mednarodnih organizacijah in institucijah za preostanek tega mandatnega obdobja, ki jo je posredoval predsednik Državnega zbora 8. maja 2020 ter na podlagi predlogov, ki so jih odboru posredovale poslanske skupine. Odbor za zadeve Evropske unije na podlagi 275. člena Poslovnika Državnega zbora in 18. člena Pravilnika o mednarodni dejavnosti Državnega zbora, predlaga sestavo delegacije, ki jo na to določi kolegij predsednika Državnega zbora. </font><br/>
<font size="4">	Ugotavljam, da smo prejeli ustrezne predloge za članstvo v delegacijah za parlamentarno skupščino Unije za Sredozemlje ter skupino za skupni parlamentarni nadzor Europola. Delovno gradivo s predlagano sestavo obeh delegacij ste članice in člani odbora 18. maja 2020, prejeli po elektronski pošti. O sestavi ostalih stalnih delegacij Državnih zbora, pa je v skladu s Poslovnikom Državnega zbora odločal Odbor za zunanjo politiko. </font><br/>
<font size="4">	Predlagam, da glasujemo o sklepu o sestavi delegacije za parlamentarno skupščino Unije za Sredozemlje ter o sestavi delegacije za skupino za skupni parlamentarni nadzor Europola kot izhaja iz gradiva. Želi kdo razpravljati? Vidim, da ni interesa. Zato prehajamo na glasovanje o sklepu. Glasujemo. </font><br/>
<font size="4">	Kdo je za? (15 članov.) Je kdo proti? (Nihče.)</font><br/>
<font size="4">	Ugotavljam, da je sklep sprejet. </font><br/>
<font size="4">	O sprejetem sklepu bom obvestil predsednika Državnega zbora. </font><br/>
<br/>
<font size="4">	S tem končujem 1. točko dnevnega reda  in 76. sejo Odbora za zadeve Evropske unije. Želim vam lep dan in lep vikend. Hvala. </font><br/>
<br/>
<b><font size="4">Seja je končana 22. maja 2020 ob 9.04.</font></b>
</root>