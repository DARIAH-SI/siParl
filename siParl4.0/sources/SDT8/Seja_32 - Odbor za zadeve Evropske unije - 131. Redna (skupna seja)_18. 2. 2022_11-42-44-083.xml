<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZADEVE EVROPSKE UNIJE</font></b><br/>
<b><font size="4">131. seja</font></b><br/>
<br/>
<b><font size="4">in</font></b></p></div><div align="center"><b><font size="4">ODBOR ZA ZUNANJO POLITIKO</font></b><br/>
<b><font size="4">105. seja</font></b><br/>
<br/>
<b><font size="4">(18. februar 2022)</font></b><br/>
</div><br/>
<b><font size="4">Sejo je vodil mag. Marko Pogačnik, predsednik Odbora za zadeve Evropske unije in Lidija Divjak Mirnik, podpredsednica Odbora za zunanjo politiko.</font></b><br/>
<b><font size="4">Skupna seja se je začela ob 9.22.</font></b><br/>
<br/>
<b><font size="4">	PREDSEDNIK MAG. MARKO POGAČNIK:</font></b><font size="4"> Spoštovane kolegice, spoštovani kolegi! </font><br/>
<font size="4">	Nadaljujemo sejo, ki je zdaj odprta za javnost. </font><br/>
<font size="4">	</font><br/>
<font size="4">	Prihajamo na </font><b><font size="4">2. TOČKO DNEVNEGA REDA – ZASEDANJE SVETA EVROPSKE UNIJE ZA SPLOŠNEZADEVE BRUSELJ, 22. FEBRUAR. </font></b><br/>
<font size="4">	Gradivo k tej točki smo prejeli od Vlade Republike Slovenije 17. februarja na podlagi 8. člena Zakona o sodelovanju med Državnim zborom in Vlado v zadevah Evropske unije. 	</font><br/>
<font size="4">	Naprošam državnega sekretarja na Ministrstvu za zunanje zadeve, dr. Stanislava Raščana, da nam predstavi izhodišče za udeležbo delegacije Republike Slovenije na zasedanje. </font><br/>
<br/>
<b><font size="4">	DR. STANISLAV RAŠČAN: </font></b><font size="4">Hvala lepa. </font><br/>
<font size="4">	Spoštovani gospod predsednik, spoštovana gospa podpredsednica, spoštovane poslanke in poslanci! </font><br/>
<font size="4">	Dovolite, da nadaljujem s predstavitvijo izhodišč za udeležbo slovenske delegacije na rednem zasedanju Sveta za splošne zadeve, ki bo potekalo naslednji torek, 22. februarja v Bruslju. </font><br/>
<font size="4">	Kot 1. točko na dnevnem redu bo svet za splošne zadeve obravnaval obrazložitveni osnutek dnevnega reda za redno zasedanje Evropskega sveta, 14. in 15. marca 2022 v Bruslju. Voditelje držav članic Evropske unije bodo ocenili epidemiološke razmere in ukrepe v zvezi s pandemijo COVID-19, opravili strateško razpravo o varnosti in obrambi. V tem okviru bodo predvidoma potrdili strateški kompas sprejeli priporočilo o ekonomski politiki Evroobmočja ter izmenjali mnenja o aktualnih zunanjepolitičnih vprašanjih. Slovenija podpira obravnavo predlaganih vsebin in na dnevni red nima pripomb. V nadaljevanju bodo ministri in državni sekretarji za evropske zadeve razpravljali o aktivnostih v zvezi z izboljšanjem pripravljenosti, zmogljivosti za odzivanje in odpornosti na prihodnje krize, francosko predsedstvo tako nadaljuje prizadevanje v smeri izboljšanja mehanizmov za učinkovito obvladanje različnih vrst kriz, ki jih je začela Slovenija v času našega predsedovanja. Slovenija si prizadeva za prednostno obravnavo dveh glavnih področij kriznega upravljanja na ravni Evropske unije vključno s prizadevanji za krepitev odpornosti Evropske unije na krize ter za krepitev vloge sveta v pripravah na krize skupaj s pripravo načrtov za odlivanje. Slovenija bo podprla vse aktivnosti, ki bodo pripomogle k sistemski in celostni pripravljenosti na krize na evropskih in nacionalnih ravneh. </font><br/>
<font size="4">	Svet za splošne zadeve bo kot 3. točko na dnevnem redu nadaljeval postopek v skladu s členom 7, v oklepaju (1) pogodbe O EU zoper Poljsko. Postopek sestavljata tako imenovani pregled stanja ter zaslišanja. V času slovenskega predsedovanja je bil opravljen pregled stanja. Zaslišanje bo potekalo v skladu s standardnimi modalitetami, ki jih je svet potrdil julija 2019. </font><br/>
<br/>
<b><font size="4">2. TRAK: (NB) – 9.25</font></b><br/>
<br/>
<font size="4">	(Nadaljevanje): To bo peto zaslišanje Poljske od kar je Evropska komisija decembra 2017 proti njej sprožila postopek po 7. členu zaradi ugotovitve resnih tveganj kršitev vladavine prava. Obseg zaslišanja bo v okviru obrazložitvenega predloga komisije iz leta 2017, ki se osredotoča zlasti na ogrožanje neodvisnosti sodstva v luči pravosodnih reform, ki jih je sprejela Poljska. Ob tem so pomembna pravna osnova tudi sodba Sodišče Evropske unije, ki ugotavlja kršitve prava Evropske unije s strani Poljske. Postopek se nadaljuje, ker se po oceni institucij Evropske unije stanje na področju vladavine prava na Poljskem ne izboljšuje. Med najbolj zaskrbljujočimi ostaja vprašanje neodvisnosti pravosodja, zlasti vprašanja neodvisnosti in nepristranskosti disciplinskega senata Vrhovnega sodišča ter s pravom Evropske unije neskladnega imenovanja in odpoklica sodnikov. Spoštovanju načela primarnosti prave Evropske unije ter neizvajanja sodb sodišča Evropske unije. S tem v zvezi so bili sproženi novi postopki Evropske komisije, pa tudi še ni odobrila poljskega načrta za okrevanje in odpornost, ker Poljska ni umaknila sporne pravosodne reforme. Slovenija podpira spoštovanje vladavine prava v uniji v državah članicah in institucijah Evropske unije, zaščita temeljnih vrednot in vladavine prava je skupna odgovornost vseh držav članic in institucije Evropske unije ter ena glavnih podlag za medsebojno zaupanje in delovanje Evropske unije kot celote. Podpiramo iskanje rešitev ob nadaljevanju odprtega in konstruktivnega dialoga tudi v okviru postopka v skladu s členom 7 Pogodbe o Evropski uniji, ki mora potekati na objektiven in transparenten način ob doslednem spoštovanju načela enake obravnave, postopek je treba upoštevati tudi ob dopolnjevanju z drugimi obstoječimi mehanizmi. </font><br/>
<font size="4">	Predsedujoča Francija bo pod zadnjo točko zasedanja predstavila trenutno stanje glede konference o prihodnosti Evrope, ministri in državni sekretarji za evropske zadeve bodo izmenjali mnenja na podlagi predlogov predsedstva, ki vključuje razmišljanje glede priprav končnih priporočil konference. Predsedstvo napoveduje tudi dodatno plenarno zasedanje konec aprila ter opredeljuje časovnico razprav o svetu do predstavitve zaključkov 9. maja 2022 v Strasbourgu. O odprtih vprašanjih bodo člani Sveta za splošne zadeve razpravljali tudi na neformalnem srečanju 4. marca 2022 v Arlesu v Franciji. Slovenija zagovarja stališče, da se mora konferenca osredotočiti predvsem na vsebine in politike, ki jih izpostavljajo evropski državljani, pomembno je, da so interesi državljanov v ospredju konference, in da je njihov glas slišan. Zato pričakujemo, da bo kočno poročilo odražalo ambicijo izboljšati politike Evropske unije v korist njenih državljanov ter se bodo vse tri glavne inštitucije Evropske unije, vsaka v okviru svojih pristojnosti in v skladu s pogodbami zavzele, da bodo zaključki temeljili na pričakovanjih državljanov, ter da bodo dobri predlogi tudi upoštevani. Pri pripravi političnih zaključkov konference za Slovenijo je posebej pomembna tudi transparentnost procesa. </font><br/>
<font size="4">	Pod točko razno bo francosko predsedstvo poročalo o rezultatih vrha EU En Ocean, ki je potekal od 9. do 11. februarja v Brestu. Dodatno bo podpredsednik komisije šef Kovič predstavil aktualno stanje v odnosih med Evropsko unijo in Združenim kraljestvom, poročal pa bo tudi o sestanku skupnega odbora EU – Združeno kraljestvo, ki je predvideno 21. februarja, intervencijo je napovedala tudi Slovaška, ki bo izpostavila pomen zagotavljanja zaščite za novinarje. </font><br/>
<font size="4">	Spoštovani! S tem zaključujem predstavitev izhodišč za udeležbo slovenske delegacije na februarskem rednem zasedanju Sveta za splošne zadeve in se vam zahvaljujem za pozornost. </font><br/>
<font size="4">	Najlepša hvala.   </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala državnemu sekretarju za to predstavitev. </font><br/>
<font size="4">	Odpiram razpravo. Interesa ni. </font><br/>
<font size="4">	Zato dajem na glasovanje predlog sklepa, ki se glasi: </font><br/>
<font size="4">	»Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za splošne zadeve, ki bo v Bruslju, 22. februarja in jih podprl. Glasujemo. </font><br/>
<font size="4">	Navzočih. (11 članov.) Kdo je za? (7 članov.) Kdo je proti? (Nihče.)</font><br/>
<font size="4">	</font><br/>
<b><font size="4">3. TRAK: (NB) – 9.30</font></b><br/>
<br/>
<font size="4">	(Nadaljevanje): Ugotavljam, da je bil sklep sprejet. </font><br/>
<font size="4">	S tem končujem tudi 2. točko dnevnega reda. </font><br/>
<font size="4">	Besedo predajam podpredsednici Odbora za zunanjo politiko, gospe Lidiji Divjak Mirnik. </font><br/>
<br/>
<b><font size="4">	PODPREDSEDNICA LIDIJA DIVJAK MIRNIK: </font></b><font size="4">Spoštovani! </font><br/>
<font size="4">	Ugotavljam, da smo se tudi članice in člani Odbora za zunanjo politiko seznanili z izhodišči za udeležbo delegacije Republike Slovenije na zasedanju sveta Evropske unije za splošne zadeve, ki bo v Bruslju, 22. februarja. </font><br/>
<br/>
<font size="4">	S tem končujem 2. točko dnevnega reda in 105. sejo Odbora za zunanjo politiko. </font><br/>
<br/>
<font size="4">	Besedo predajam predsedniku Odbora za zadeve EU, mag. Marku Pogačniku. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala. </font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – PREDLOG STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMANTA IN SVETA O SPREMEBMI DIREKTIVE 2013/36EU V ZVEZI Z NADZORNIŠKIMI POOBLASTILI, SANKCIJAMI, PODRUŽNICAMI IZ TRETJIH DRŽAV IN OKOLJSKIMI, SOCIALNIMI IN UPRAVLJAVSKIMI TVEGANJI TER SPREMEBMI DIREKTIVE 2014/56EU. </font></b><br/>
<font size="4">	Gradivo k točki smo prejeli od Vlade Republike Slovenije, 3. februarja na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Skrajni rok za obravnavo gradiva v Državnem zboru je danes. Gradivo k točki je bilo v skladu z določili Poslovnika Državnega zbora dodeljeno v obravnavo Odboru za zadeve Evropske unije kot pristojnemu odboru in odboru za finance kot matičnemu delovnemu telesu. Slednjega je obravnaval na svoji 45. seji, 16. februarja in sprejel mnenje, ki smo ga prejeli. 	</font><br/>
<font size="4">	Naprošam državno sekretarko na Ministrstvu za finance, mag. Majo Hostnik Kališek, da dam predstavi predlog direktive in zlasti predlog stališča Republike Slovenije. </font><br/>
<br/>
<b><font size="4">	MAG. MAJA HOSTNIK KALIŠEK: </font></b><font size="4">Hvala lepa. </font><br/>
<font size="4">	Spoštovani predsednik, spoštovane poslanke in poslanci! </font><br/>
<font size="4">	27. oktobra 2021 je Evropska komisija objavila predlog obravnavane direktive, ki je sicer del svežnja sestavljenega iz treh delov. Prvi del tehničnih sprememb v zvezi s predlogom o verižni strukturi je bil obravnavan na vaši seji v začetku januarja. Drugi del v zvezi s predlogom sprememb uredbe o kapitalski ustreznosti bank pa je bil obravnavan na vaši seji prejšnji teden. Danes je pred vami tako še tretji oziroma zadnji del navedenega paketa, ki prav tako dopolnjuje regulativni okvir za obdobje po finančni krizi s ciljem, da bi povedali konkurenčnost in vzdržnost bančnega sektorja Evropske unije. Nova pravila bodo zagotovila, da bodo evropske banke postale odpornejši na morebitne prehodne ekonomske šoke. Predlog obravnavane direktive ima sicer dva splošna cilja, prispevati k finančni stabilnosti in prispevati k stalnemu financiranju gospodarstva v okviru okrevanja po krizi COVID-19. 	Navedena cilja je mogoče v okviru sprememb direktive razdeliti na tri ključne rešitve. Prvič, zmanjšanje upravnih stroškov bank povezanih z javnimi razkritji in izboljšanje dostopa do bonitetnih podatkov bank. Drugič. Nadaljnja uskladitev nadzornih pooblastil in orodij ter tretjič, povečanje poudarka na okoljskih, socialnih in upravljavskih tveganjih. </font><br/>
<font size="4">	V zvezi z zadnjo točko velja izpostaviti, da bodo predlagani ukrepi zagotovili, da bodo banke še v večji meri upoštevale vidike trajnosti in s tem prispevale k prehodu na podnebno nevtralno in okoljsko vzdržno gospodarstvo. Po mnenju Evropske komisije je namreč potrebno izboljšati način kako banke merijo in obvladujejo ta tveganja kot tudi zagotoviti, da lahko finančni trgi spremljajo početje bank v tej zvezi. Bonitetna pravila imajo pri tem pomembno vlogo. Novost, ki jo prinaša predlog direktive je med drugim tudi harmoniziran režim glede bonitetnih in nadzornih zahtev za podružnice bank iz tretjih držav v Evropski uniji, saj trenutno zanjo večinoma veljajo nacionalne zakonodaje, ki so usklajene v zelo omejenem obsegu. Predlog sprememb direktive je Vlada Republike Slovenije obravnavala 3. februarja 2022 in jih v splošnem podprla. Vlada med drugim podpira nadgradnjo orodij za izvajanje nadzora bank vključno z večjimi pooblastili nadzornikov za ocenjevanje nekaterih pomembnih aktivnosti bank in ključnega osebja v banka. Nadaljnja harmonizacija na tem področju je načeloma smiselna, posebno pozornost pa je treba posvetiti predlaganemu obsegu sorazmernosti, ki mora zagotoviti enakovredno obravnavo bank iz različnih držav. Vlada med drugim podpira tudi predlagani režim glede podružnic, saj bo z bolj harmoniziranimi pravili na ravni Evropske unije nadzornikom omogočen boljši nadzor nad subjekti, ki so v zadnjih letih znatno povečali svojo dejavnost v   </font><br/>
<br/>
<b><font size="4">4. TRAK: (NB) – 9.35</font></b><br/>
<br/>
<font size="4">	(Nadaljevanje): Evropski uniji. </font><br/>
<font size="4">	Hvala za vašo pozornost. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala državni sekretarki za predstavitev. </font><br/>
<font size="4">	Za predstavitev mnenja matičnega delovnega telesa naprošam člane Odbora za finance, gospoda Jureta Ferjana. </font><br/>
<br/>
<b><font size="4">	JURE FERJAN (PS SDS):</font></b><font size="4"> Gospod predsednik, najlepša hvala za besedo. Cenjeni gostje, spoštovane poslanke, poslanci! </font><br/>
<font size="4">	Matično delovno telo, torej Odbora za finance je na svoji 45. seji, 16. februarja obravnaval omenjeno tematiko in v skladu s 154.h členom Poslovnika Državnega zbora Republike Slovenije sprejel naslednje mnenje. Odbora za finance podpira Predlog stališča Republike Slovenije do predloga direktive evropskega parlamenta in sveta o spremembi direktive 2013/36EU v zvezi z nadzorniškimi pooblastili, sankcijami, podružnicami iz tretjih držav in okoljskimi, socialnimi in upraviteljskimi tveganji ter spremembi direktive 2014/59EU in predlaga Odboru za zadeve Evropske unije, da predlog stališča sprejme. Hvala lepa. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala kolegu Ferjanu za to predstavitev. </font><br/>
<font size="4">	Na 80. seji, 15. februarja je gradivo k točki obravnavala tudi Komisija Državnega sveta za mednarodne odnose in zadeve Evropske unije ter sprejela mnenje, ki smo ga prejeli. </font><br/>
<font size="4">	Za predstavitev mnenja Komisije Državnega sveta k točki naprošam člana komisije, gospoda Davorina Kračuna. </font><br/>
<br/>
<b><font size="4">	DAVORIN KRAČUN:</font></b><font size="4"> Hvala lepa, gospod predsednik. Spoštovane poslanke in poslanci! Vsem skupaj en lep pozdrav. </font><br/>
<font size="4">	Torej kot ste že, spoštovani predsednik povedal, je komisija Državnega sveta za mednarodne odnose in evropske zadeve to obravnavalo v torej, 15. februarja. V razpravi so posamezni državni svetniki precej izrazili skrb, da bi lahko dodatni standardi trajnostnosti omejevali banke pri poslovanju in omejili dostop potrošnikov do bančnih storitev na račun zahtevnejših in podaljšanih postopkov odobravanja kreditov. Izpostavljeno je bilo vprašanje odprave spornih stanj v primeru, če bi se izkazalo, da je novi sistem neučinkovit. Po pojasnilih predstavnika ministrstva za finance, predvsem, da bodo pristojne evropske institucije ves čas spremljale in ocenjevale učinke direktive ter jih po potrebi oziroma slabih praksah lahko tudi prilagajale, je komisija soglasno podprla stališče Republike Slovenije do te direktive. Hvala lepa. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala za predstavitev. </font><br/>
<font size="4">	Vidim, da interesa za razpravo ni, zato dajem na glasovanje predlog stališča. Predlog stališča je daljši, in če se strinjate, ga ne bi bral v celoti. </font><br/>
<font size="4">	Tako dajem na glasovanje predlog stališča Republike Slovenije kot je objavljen na tretji strani prejetega gradiva. Glasujemo. </font><br/>
<font size="4">	Navzočih. (11 članov.) Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je stališče sprejeto. </font><br/>
<font size="4">	</font><br/>
<font size="4">	Prehajamo na </font><b><font size="4">4. TOČKO DNEVNEGA REDA – ZASEDANJE SVETA Evropske unije ZA KMETIJSTVO IN RIBIŠTVO, BRUSELJ 21. FEBRUAR.</font></b><br/>
<font size="4">	Gradivo k točki smo prejeli od Vlade Republike Slovenije 17. februarja na podlagi 8. člena Zakona o sodelovanju med Državnim zborom in Vlado v zadevah Evropske unije. </font><br/>
<font size="4">	Naprošam državnega sekretarja na Ministrstvu za kmetijstvo, gozdarstvo in prehrano, da nam predstavi izhodišče za udeležbo slovenske delegacije na zasedanju sveta. </font><br/>
<br/>
<b><font size="4">	GOSPOD ______:</font></b><font size="4"> Predsedujoči, hvala za besedo. </font><br/>
<font size="4">	Lep pozdrav tudi vsem poslankam in poslancem! </font><br/>
<font size="4">	Ker je tokratni svet, bo enodnevni in se bo začel z obravnavo toče o Skladnosti zelenega dogovora skupne kmetijske politike in trgovinske politike. Točki bo sledilo delovno kosilo na temo skupne ribiške politike, za katero je predsedstvo pripravilo tudi dokument za razpravo. Kosilo bo vodila francoska ministrica za ribištvo. V popoldanskem delu pa bodo na dnevnem redu točke s področja kmetijstva in sicer zakonodajni predlog o deforestaciji ter točki pod razno, fitosanitarnem potnem listu in o trgovini s psi. Sledila bo ponovna razprava držav članic o stanju na trgih, sledi tudi obravnava ostalih točk pod razno, ki so bile na dnevnem redu dane naknadno in sicer na srečanju posebnega odbora za kmetijstvo. </font><br/>
<font size="4">	Dovolite mi, da na kratko predstavim posamezne točke. Torej Uredba o dajanju na trgu in izvozu proizvodov, ki so povezani s krčenjem in degradacije gozdov. Republika Slovenija pozdravlja predlog uredbe in podpira prizadevanja </font><br/>
<br/>
<b><font size="4">5. TRAK: (NB) – 9.40</font></b><br/>
<br/>
<font size="4">	(Nadaljevanje): Evropske unije v boju proti krčitvam in degradaciji gozdov na globalni ravni. Uredba je obsežna in odpira mnoga vprašanja, zato smo na uvodnem sestanku delovne skupine kot večina drugih držav članic podali poročitveni pridržek. Republika Slovenija izpostavlja, da predlog uredbe predvideva izredno velik obseg nadzora nad uvozom in izvozom blaga in proizvodov kot tudi nad dajanjem blaga na trgu Evropske unije, ki bo za države članice pomenilo izjemno administrativno breme. Prav tako izpostavljamo, da utegne uredba povzročiti precejšnje administrativno breme za domače proizvajalce blaga. 	Nadalje. Izboljšanje skladnosti zelenega dogovora skupne kmetijske politike in trgovinske politike, da se podpre prehod k trajnostnim prehranskim sistemom. Tudi tukaj pozdravljamo odločitev francoskega predsedstva v razpravi kako izboljšati skladnost zelenega dogovora z Evropo, skupno kmetijsko politiko in trgovinske politike, saj menimo, da je razprava o tej tematiki velikega pomena za nadaljnji razvoj Evropske unije, kmetijskega sektorja. Potrebno je zagotoviti usklajenost teh treh evropskih sektorskih politik, ki so enako pomembne za nadaljnji razvoj Evropske unije in sicer skupne kmetijske politike, ki zagotavlja zanesljivo preskrbo s hrano tako v Evropi kot svetu, zelenega dogovora z Evropo kot novega modela trajnostne rasti Evropske unije in trgovinske politike, ki temelji na zaščiti pravil multinaturizma kot dejavnika globalne stabilnosti. Cilj Evropskega zelenega dogovora in zlasti strategije od kmetije do vilic, so ambiciozni in bodo imeli velik globalni vpliv, pri tem pa ti cilji zahtevajo dodatne napore evropskih proizvajalcev pri proizvodnji hrane. Republika Slovenija v razpravah zato tudi ves čas izpostavlja, da mora Evropska unija v trgovinskih pogajanjih zagotoviti, da se v besedilu sporazuma vključijo takšne določbe, ki bodo onemogočile, da bi evropsko kmetijstvo in agroživilski sektor bil podvržen o nelojalni konkurenci zaradi nižjih proizvodnih standardov v trgovinskih  partnericah iz tretjih držav. Točka o stanju trgu je že stalna točka na Svetu. Tukaj se bomo seznanili z informacijami komisije glede razmer na trgih in sicer to tudi poudarjamo, da je ključnega pomena redno spremljanje razmer na kmetijskih trgih in v primeru destabilizacije razmer oziroma porušenja razmerja med ponudbo in povpraševanjem hitro in učinkovito ukrepanje na ravni Evropske unije, vključno z zagotovitvijo potrebni finančnih sredstev. Tudi Republika Slovenija z zaskrbljenostjo spremlja rast stroškov vhodnih surovin, predvsem energentov, krmil in gnojil. Komisiji predlagam naj stanje še naprej skrbno spremlja in oceni nadaljnje okrevanje o katerem je poročala na zadnjih zasedanjih sveta za kmetijstvo in ribištvo že v decembru in januarju. </font><br/>
<font size="4">	Pod točko razno bodo točke - poročanje o fitosanitarnih ukrepih, ki veljajo ob uvozu v Evropsko unijo in podaljšanju uporabe fitosanitarnega potnega lista. Tukaj se bomo seznanili s predstavitvijo komisije o fitosanitarnih ukrepih, ki veljajo ob uvozu v Evropsko unijo in pa seveda o podaljšanju uporabe fitosanitarnega potnega lista. </font><br/>
<font size="4">	Potem bo predstavljena zakonodaja Evropske unije v zvezi z rejo psov v komercialne namene in trgovanje z njimi. Tukaj se bomo seznanili s poročilom danske delegacije o komercialni reji in prodaji psov. Republika Slovenija je naklonjena urejanju področja na ravni Evropske unije, vendar je potrebno ob pripravi upoštevati zakonodajni okvir, ki ureja področje zdravja živali in že določa pravila za trgovanje s psi, mačkami ter daje možnost komisiji, da sprejme izvedbena pravila, ki vključuje zdravje in dobrobit živali, predvsem pa Slovenija meni, da je treba zagotoviti sledljivost psov in poenotena pravila za zagotavljanje sledljivosti kot je na primer strogo označevanje živali z elektronskimi transponderji. </font><br/>
<font size="4">	Nadaljnja točka pod razno bo poimenovana Pošteni prihodki kmetov. Torej na pobudo avstrijske delegacije je predsedstvo na dnevni red uvrstilo točko glede poštenih prihodkov kmetov. Za točko je bilo pripravljeno gradivo, ki ga je pred obravnavo na svetu pisno podprla tudi Republika Slovenija. Smo naklonjeni urejanju področja na ravni Evropske unije glede možnih načinov povečanja prihodkov kmetov in s tem poštenega plačila preko na primer nepoštenih trgovinskih praks, organizacija proizvajalcev, trajnostnih kmetijskih praks, </font><br/>
<font size="4"> </font><br/>
<b><font size="4">6. TRAK: (NB) – 9.45</font></b><br/>
<br/>
<font size="4">	(Nadaljevanje): seznanjanje potrošnikov, obveznega evropskega označevanja porekla. Slovenija zato podpira dokument pobude Avstrije ter se jim pridružuje, saj menimo, da je z uporabo le teh se zagotavlja večje možnosti s katerimi bodo kmetje kot primarni pridelovalci surovin oziroma izdelkov lažje prišli do poštenega plačila za svoje delo. Na pobudo Poljske bo prestavljena točka Revizija promocijske politike. Torej francosko predsedstvo je na pobudo poljske in nekaterih drugih delegacij na dnevni red uvrstila točko Revizij promocijske politike. Tukaj se zavzemamo za promocijsko politiko, ki je vključujoča, da ne izključuje nobenih izdelkov ali sektorjev, ampak potrošnika informira o visokih standardih pridelave in predelave in o koristnih prehranjevalnih navadah v okviru uravnoteženje prehrane. Še dve točki. Portugalska in Španija bosta predstavile težave, ki jih imajo zaradi suše, prav tako pa bo na pobudo Nizozemske na dnevni red uvrščena točka glede izjeme pri prosti reji kokoši nesnic zaradi ptičje gripe in pa s tem povezovanje označevanja jajc. S tem zaključuje. </font><br/>
<font size="4">	Hvala lepa. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala državnemu sekretarju za predstavitev. </font><br/>
<font size="4">	Na glasovanje dajem predlog sklepa, ki se glasi: </font><br/>
<font size="4">	»Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju sveta Evropske unije za kmetijstvo in ribištvo, ki bo v Bruslju, 21. februarja in jih podprl.« Glasujemo. </font><br/>
<font size="4">	Navzočih. (10 članov.) Kdo je za? (7 članov.) Kdo je proti? (Nihče.)</font><br/>
<font size="4">	Ugotavljam, da je stališče sprejeto. </font><br/>
<font size="4">	</font><br/>
<font size="4">	Prehajamo na </font><b><font size="4">5. TOČKO DNEVNEGA REDA – ZASEDANJE SVETA EVROPSKE UNIJE ZA KONKURENČNOST, BRUSELJ 24. FEBRUAR.</font></b><br/>
<font size="4">	Gradivo k točki smo prejeli od Vlade Republike Slovenije 17. februarja na podlagi 8. člena Zakona o sodelovanju med Državnim zborom in Vlado v zadevah Evropske unije. </font><br/>
<font size="4">	Naprošam državnega sekretarja na Ministrstvu za gospodarski razvoj in tehnologijo, gospoda Andreja Čuša, da nam predstavi izhodišče za udeležbo slovenske delegacije na zasedanju Sveta. </font><br/>
<br/>
<b><font size="4">	ANDREJ ČUŠ: </font></b><font size="4">Spoštovani predsedujoči, poslanke, poslanci! Hvala za besedo in lep pozdrav vsem prisotnim. </font><br/>
<font size="4">	V nadaljevanju bom na kratko predstavil izhodišča za udeležbo delegacije Republike Slovenije na zasedanju Sveta za konkurenčnost. Ta bo potekal 24. februarja v Bruslju. V sestavi ministrov pristojnih za notranji trg in industrijo. Na tokratnem zasedanju bo svet predvidoma potrdil splošni pristop do direktive o trajnostnem poročanju podjetij. Ministri bodo izmenjali mnenja o predlogu uredbe o tujih subvencijah, ki izkrivljajo notranji trg ter opravili razpravo o zelenem prehodu industrijskega ekosistema mobilnosti. Nazadnje bosta francosko predsedstvo in Evropska komisija predstavila stanje obravnav aktualnih zakonodajnih dosjejev ter nekatere nove zakonodajne predloge. 	Dovolite mi, da na kratko predstavim posamezne točke dnevnega reda. V okviru zakonodajnih aktivnosti bodo ministri predvidoma potrdili splošni pristop do direktive glede poročanja podjetij o trajnosti ter na tej podlagi potrdili mandat za začetek pogajanj francoskega predsedstva Sveta z evropskim parlamentom s ciljem sprejetja predloga v prvem branju. Direktiva glede poročanja podjetij o trajnosti bo zagotovila boljšo obveščenost vlagateljev in širše družbe o tveganjih, ki jih za družbe predstavlja trajnostne zadeve ter o vplivu poslovanja in opravljanja gospodarskih družb na okolje in širšo družbo, kar bo doprineslo k doseganju ciljev evropskega zelenega dogovora. Naj tukaj povem, da Slovenija podpira kompromisni predlog francoskega predsedstva, le ta je pa v nekaterih delih rahlo spremenjen, ki ga je seveda že novembra lani pripravilo slovensko predsedstvo. Pri spremembah so upoštevani dodatni komentarji držav članic katerim Slovenija ne nasprotuje, zato bomo seveda tudi splošni pristop podprli. </font><br/>
<font size="4">	Nadalje bodo ministri v okviru zakonodajnih dejavnosti opravili prvo orientacijsko razpravo o predlogu uredbe o tujih subvencijah, ki izkrivljajo notranji trg. Namen uredbe je seveda zapolnitev zakonodajne vrzeli na evropski ravni in sicer v pravilih o konkurenci, trgovini in javnih naročilih. Kar se dogaja je to, da Evropska </font><br/>
<br/>
<b><font size="4">7. TRAK: (NB) – 9.50</font></b><br/>
<br/>
<font size="4">	(Nadaljevanje): komisija opaža vse več primerov tujih subvencij iz tretjih držav, torej na primer v obliki neobičajno ugodnih brezobrestnih kreditov, neomejenim državnim jamstvom ali pa na primer kapitalskih injekcij in direktnih nepovratnih sredstev, ki negativno vplivajo na konkurenco na notranjem trgu EU in vodijo do neenakih pogojev za podjetja. Slovenija podpira cilje, ki jih zasleduje predlog uredbe o tujih subvencijah, ki skrivajo notranji trg. Namen predloga je torej kot je že bilo povedano in bodo seveda tudi ministri preko razprave zagotovili ustrezno nadaljevanje dela na delovni ravni. V okviru nezakonodajnih dejavnosti bodo ministri razpravljali o zelenem prehodu industrijskega ekosistema mobilnosti. Ekosistem mobilnosti predstavlja v strukturi EU gospodarstvo a okoli 7,5 % dodano vrednost. Znotraj 1,8 milijona podjetij zaposluje več kot 14 milijonov ljudi, od tega 12 milijonov v avtomobilski industriji. Avtomobilsko industrijo je pandemija Covid izredno prizadela. Povzročila je 23 % padec prodaje v letu 2020, prav tako pa se sooča s pomanjkanjem sestavnih delov kot so polprevodniki. Ministri bodo na zasedanju sveta razpravljali o investicijskih potrebah in rešitvah v sektor mobilnosti. Za hiter zeleni in digitalni prehod potrebuje sektor izdatne naložbe. Do leta 2030 je ocena približno 130 milijard evrov na letno. Dodatnih sto milijard evrov na leto pa bo potrebnih za naložbe v zeleno in digitalno preobrazbo infrastruktur. Ministri bodo razpravljali tudi o ukrepih na področju inovacij infrastrukture, usposabljanja delovne sile ter za razvoj električnih in avtonomnih vozil. Slovenija tukaj podpira poglobljeno razpravo ministrov in tukaj tudi izpostavljam, da skupaj slovenska avtomobilska industrija zagotavlja preko 40 tisoč delovnih mest, dodana vrednost v / nerazumljivo/ je nadpovprečna in dosega skoraj 50 tisoč evrov na zaposlenega. Slovenski dobavitelji v avtomobilski industriji dosegajo vse mednarodne standarde in so kompetentni partnerji na globalnem trgu. </font><br/>
<font size="4">	V okviru točke razno bo francosko predsedstvo informiralo o stanju obravnav aktualnih zakonodajnih dosjejev, med drugim o predlogu direktive o spremembi direktive o radijski opremi tako imenovani skupni polnilci. Slovenija želi, da bi bil Predlog direktive o spremembi direktive o radijski opremi, ki določa enotno rešitev za polnjenje elektronskih naprav čim prej sprejet. V ta namen tudi podpiramo začetek pogajanj z Evropskim parlamentom. Nazadnje bo pod točko razno komisija predstavila novo strategijo EU o standardizaciji, ki je bila objavljena v začetku februarja. Slovenija pri tem ocenjuje, da seveda ta nova strategija EU zelo pomemben dokument in ne podpiramo razpravo o strategiji, saj je standardizacija element, ki igra pomembno vlogo pri delovanju enotnega trga EU. Sklicevanje na standarde v zakonodaji zagotavlja visoko varnost proizvodov, omogoča sledenje tehnološkemu napredku in večjo konkurenčnost gospodarstva, še posebej malih in srednih podjetij. </font><br/>
<font size="4">	V okviru zasedanja Sveta bo organizirano tudi delovno kosilo kjer bodo ministri razpravljali o inoviranju malih in srednje velikih podjetij in njihovi vlogi za strateško avtonomijo EU. Svet za konkurenčnost bo z ugotovitvami razprave prispeval k procesu evropskega semestra 2022. Na tem mestu bi vas še dodatno tudi obvestil, da se dnevni red Sveta še dopolnjuje. Pričakujemo, da bo pod točko razno komisija informirala tudi o novem svežnju o polprevodnikih, ki je bil objavljen 8. februarja, tako imenovani EU chips act ter o novem predlogu direktive o trajnostnem korporativnem upravljanju katerega objava se pričakuje 23. februarja. </font><br/>
<font size="4">	Včeraj nas je francosko predsedstvo obvestilo, da bo na dnevni red dodana tudi točka o kritičnih surovinah. Več informacij pa še pričakujemo. </font><br/>
<font size="4">	Hvala vam za vašo pozornost. </font><br/>
<br/>
<b><font size="4">	PREDSEDNIK MAG. MARKO POGAČNIK: </font></b><font size="4">Hvala državnemu sekretarju. </font><br/>
<font size="4">	Interesa za razprave ni.</font><br/>
<font size="4">	Dajem na glasovanje predlog sklepa, ki se glasi: </font><br/>
<font size="4">	»Odbor za zadeve Evropske unije se je seznanil z izhodišči za udeležbo delegacije Republike Slovenije na zasedanju Sveta Evropske unije za konkurenčnost, ki bo v Bruslju, 24. februar in jih podprl.« Glasujemo. </font><br/>
<font size="4">	Navzočih. (10 članov.) Kdo je za? (8 članov.) Kdo je proti? (Nihče.)</font><br/>
<font size="4">	Ugotavljam, da je stališče sprejeto. </font><br/>
<br/>
<font size="4">	Zaključujem 5. točko dnevnega reda. </font><br/>
<br/>
<font size="4">	Prehajamo na </font><b><font size="4">6. TOČKO DNEVNEGA REDA – DOLOČITEV </font></b><br/>
<br/>
<b><font size="4">8. TRAK: (NB) – 9.55</font></b><br/>
<br/>
<font size="4">	(Nadaljevanje): </font><b><font size="4">DELEGACIJE ODBORA ZA PLENARNO ZASEDANJE KONFERENCE ODBORA V PARLAMENTU EVROPSKE UNIJE ZA EVROPSKE ZADEVE COSAC, 3. DO 5. MAREC 2022. </font></b><br/>
<font size="4">	Od 3. do 5. marca bo letos v Parizu potekalo plenarno zasedanje konference odbora v parlamentu Evropske unije za evropske zadeve, zadeve COSAC. </font><br/>
<font size="4">	Gradivo, ki je objavljeno na spletnih straneh Državnega zbora sestavljajo vabilo in dnevni red zasedanja. Delegacija našega odbora lahko sestavljajo štirje člani. Pri sestavi delegacije je potrebno upoštevati 10. člen Pravilnika o mednarodni dejavnosti Državnega zbora, ki določa ustrezno zastopanost poslanskih skupin koalicije in opozicije v Državnem zboru. V skladu z dosedanjo prakso predlagam, da o delegaciji sodelujeta po dva člana iz koalicije in dva člana iz vrst opozicije. Interes za udeležbo sta javila podpredsednik odbora gospod Nik Prebil in član odbora gospod Zmago Jelinčič Plemeniti. Na osnovi prijav in na osnovi 10. člena pravilnika o mednarodni dejavnosti Državnega zbora predlagam, da delegacijo sestavljata Nik Prebil, vodja delegacije ter Zmago Jelinčič Plemeniti, član delegacije. </font><br/>
<font size="4">	Kdo nasprotuje takšni sestavi? Vidim, da ne. Na podlagi tega ugotavljam: </font><br/>
<font size="4">	»Odbor za zadeve Evropske unije je določil delegacijo za 57. plenarno zasedanje konference odborov parlamentov Evropske unije za evropske zadev COSAC, ki bo v Parizu od 3. do 5. marca v sestavi Nik Prebil, vodja delegacije, Zmago Jelinčič Plemeniti član delegacije.«</font><br/>
<br/>
<font size="4">	S tem končujem 6. točko dnevnega reda in 131. sejo Odbora za zadeve Evropske unije. </font><br/>
<font size="4">	Vsem skupaj želim lep in miren vikend! </font><br/>
<br/>
<b><font size="4">Skupna seja se je končala 18. februarja 2022 ob 9.57.</font></b>
</root>