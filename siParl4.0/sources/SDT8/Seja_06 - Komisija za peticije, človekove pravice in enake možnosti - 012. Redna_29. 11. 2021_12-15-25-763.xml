<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR </font></b><br/>
<b><font size="4">KOMISIJA ZA PETICIJE, ČLOVEKOVE PRAVICE </font></b><br/>
<b><font size="4">IN ENAKE MOŽNOSTI</font></b><br/>
<b><font size="4">12. seja</font></b><br/>
<br/>
<b><font size="4">(29. november 2021)</font></b><br/>
</p></div><br/>
<b><font size="4">Sejo je vodila Nataša Sukič, predsednica komisije.</font></b><br/>
<b><font size="4">Seja se je začela ob 14.01.</font></b><br/>
<br/>
<b><font size="4">1. TRAK: (ŠS) </font></b><br/>
<br/>
<b><font size="4">PREDSEDNICA NATAŠA SUKIČ: </font></b><font size="4">Spoštovane in spoštovani. Začenjam 12. sejo Komisijo za peticije, človekove pravice in enake možnosti. </font><br/>
<font size="4">Članice in člane komisije ter vse vabljene prav lepo pozdravljam. Obveščam vas, da so zadržani in se seje ne morejo udeležiti naslednji člani oziroma članice komisije, in sicer poslanec Aljaž Kovačič, poslanka Janja Sluga in pa poslanec Marijan Pojbič. Na seji pa kot nadomestni člani komisije s pooblastili sodelujejo poslanec Franci Kepa, ki nadomešča poslansko Lidijo Ivanuša in pa poslanec Aleksander Reberšek, ki nadomešča poslanca Andreja Černigoja. </font><br/>
<font size="4">	Prehajamo na določitev dnevnega reda seja. Seja je bila sprva sklicana za 10. november 2021 nato pa preložena na današnji dan zaradi sklica 86. izredne seje Državnega zbor. S sklicem seje, ki ste ga prejeli 26. oktobra letos ste prejeli naslednji dnevni red, in sicer eno samo točko dnevnega reda, in sicer Redno letno poročilo zagovornika načela enakosti za leto 2020.</font><b><font size="4"> </font></b><br/>
<font size="4">	Ker k dnevnemu redu seje ni bilo predlogov za razširitev oziroma za umik točke je določen dnevni red seje kot je predlagan s sklicem.</font><br/>
<br/>
<font size="4">	Prehajamo torej na obravnavo </font><b><font size="4">1. TOČKE DNEVNEGA REDA, TO JE REDNO LETNO POROČILO ZAGOVORNIKA NAČELA ENAKOSTI ZA LETO 2020</font></b><font size="4">, ki ga je v obravnavo predložil zagovornik načelka enakosti in ga bomo obravnavali kot zainteresirano delovno telo.</font><br/>
<font size="4">	Na sejo so bili vabljeni zagovornik načela enakosti, Vlada Republika Slovenije, Ministrstvo za delo, družino, socialne zadeve in enake možnosti, Ministrstvo za zdravje, Ministrstvo za izobraževanje, znanost in šport, Ministrstvo za kulturo, Ministrstvo za pravosodje, Ministrstvo za notranje zadev, Ministrstvo za okolje in prostor in Državni svet Republike Slovenije. S strani vabljenih nekih opravičil zaenkrat še ni.</font><br/>
<font size="4">	Gradivo je objavljeno na spletni strani Državnega zbora, in sicer Poročilo zagovornika načela enakosti z dne 30. 4. 2021, mnenje Državnega sveta k temu poročilu, stališče Vlade  Republike Slovenije do mnenja Državnega sveta o zagovornikovem poročilu.</font><br/>
<font size="4">	Začenjamo z obravnavo te točke in najprej k besedi vabim zagovornika načela enakosti gospoda Miho Lobnika, da nam predstavi poročilo. Izvolite.</font><br/>
<br/>
<b><font size="4">	MIHA LOBNIK:</font></b><font size="4"> Spoštovana predsednica komisije, spoštovane poslanke in poslanci, spoštovani vabljeni, lepo pozdravljeni na predstavitvi rednega letnega poročila za leto 2020.</font><br/>
<font size="4">	To je četrto letno redno poročilo zagovornika načel enakosti in je prvič sestavljeno  iz dveh delov, namreč iz dveh ločenih celot, kjer prvi del po  zgledu iz preteklih let predstavi sistematičen pregled delovanja organa v lanskem letu po vseh nalogah, ki jih organ opravlja, tako na posamičnih primerih diskriminacije kot tudi na širši družbeni sistematični ravni. Vsebuje tudi statistične podatke o opravljenih svetovanjih državljankam in državljanom, o postopkih ugotavljanja konkretne diskriminacije o posamičnih primerih in pa o ocenah diskriminatornosti predpisov, ki so tudi predpogoj za morebitno vlaganje zahtev za presojo ustavnosti in zakonitosti na ustavno sodišče. </font><br/>
<font size="4">	Tukaj dodam to pojasnilo, da je za konkretne primere </font><br/>
<br/>
<b><font size="4">2. TRAK (ŠS) – 14.05</font></b><br/>
<br/>
<font size="4">	(nadaljevanje) diskriminacije predvideno, da je naš organ tisti, ki presoja ali je o konkretnem primeru do diskriminacije prišlo ali ne. Glede predpisov pa ima glavno besedo Ustavno sodišče in naš organ predvsem pripravi oceno proti diskriminatornosti, torej diskriminatornosti predpisa in jo morebiti posreduje Ustavnemu sodišču v presojo.</font><br/>
<font size="4">	Vsebuje torej sistematični del tudi pregled stanja diskriminacije v državi na splošno in pa pregled vseh posebnih ukrepov, vseh priporočil s katerimi smo pri zagovorniku v letu 2020 skušali preprečiti in zmanjšati diskriminacijo v družbi oziroma doseči spremembe diskriminatornih predpisov politik ali praks. Na koncu je predstavljen tudi pregled sodelovanja z različnimi državnimi organi in s civilno družbo vključno z izobraževalnimi in ozaveščevalnimi aktivnostmi ter mednarodno sodelovanje organa.</font><br/>
<font size="4">	Pri zagovorniku načela enakosti smo v lanskem letu 2020po treh letih ponovno izvedli široko javno mnenjsko raziskavo glede dojemanja precepcije diskriminacije in izkušnjah z diskriminacijo državljank in državljanov pa tudi o njihovih stališčih do posameznih tem, ki predstavljajo pogled na posamezna področja našega dela. V raziskavi smo se tako dotaknili tudi vprašanja prepoznavanja institucij kot je zagovornik in uporabe njihovih pristojnosti. </font><br/>
<font size="4">	Kot je pokazala ta raziskava je za dve tretjini vprašanih vprašanje diskriminacije in varstva pred diskriminacijo pomembno družbeno vprašanje. Petina anketiranih pa je navedla, d je v letu torej v enem letu pred vprašanjem doživela neke vrste diskriminacijo in zapostavljanje, torej 20%, kar pritrjuje prvi ugotovitvi z raziskave. Gre za pomemben, razširjen problem s katerim se je treba tudi sistematično ukvarjat.</font><br/>
<font size="4">	Kar 4% udeleženih v raziskavi pa je v življenju že doživelo spolno nadlegovanje. Večinoma na delovnem mestu. Na vprašanje, zakaj osebe, ki menijo, da so diskriminirane v zvezi s tem ne reagirajo ali ne zahtevajo spremembe so udeleženke in udeleženci v raziskavi največkrat odgovorili, da zato, ker menijo, da se ne bo nič spremenilo ali pa zaradi strahu, da bi se zaradi njihovega ukrepanja njihova situacija še dodatno poslabšala.</font><br/>
<font size="4">	Pri zagovorniku smo prepričani, da se prek vzorov kako se lahko uspešno soočajo z diskriminacijo lahko tudi spodbudili ljudi do mere, da bi več uporabljali pravna sredstva, ki so jim na voljo. Zato jih skušamo spodbujati in opogumiti vsaj v tolikšni meri, da četudi ne upajo osebno izpostavljat svojih zgodb nam od diskriminaciji vseeno poročajo, da jo zabeležimo in seveda zaznamo.</font><br/>
<font size="4">	Krepitev zaupanja v  institucije, ki ščitijo pravice posameznikov predstavlja izziv tudi v širšem evropskem prostoru. To ni vprašanje, s katerim se ukvarja samo Slovenija in imajo države pri tem različne izkušnje. Načeloma se z dolžino obstoja specializirane institucije za varstvo pred diskriminacijo krepi tudi njena prepoznavnost v družbi pa tudi zaupanje ljudi v to, da jim lahko v konkretnih situacijah tudi pomaga. To posledično vodi k večji uporabi pravnih možnosti, ki jih ponujajo pristojnosti posamezne institucije oziroma zakonodaja.</font><br/>
<font size="4">	Zaradi posebnih razmer povezanih s kovidom v letu 2020 smo izvedli tudi dodatno raziskavo o položaju oseb, ki živijo v domovih za starejše. Namen te raziskave je bil raziskati in predstaviti izkušnjo tako oskrbovancev v domovih kot njihovih sorodnikov pa tudi zaposlenih in vodstvenih kadrov. Raziskava je objavljena na naši spletni strani. V njej pa je bilo navedenih več zaskrbljujočih dejstev, ki so odsevale realnost slovenske družbe v letu 2020 in s katero o kateri smo sicer že od tega trenutka naprej veliko slišali, govorili in tudi ukrepali.</font><br/>
<font size="4">	Drugi del poročila, to je ta rumeni del pa pripravi poglavja tako, da so posebej predstavljena skozi vidik posamezne osebne okoliščine </font><br/>
<br/>
<b><font size="4">3. TRAK (ŠS) – 14.10</font></b><br/>
<br/>
<font size="4">	(nadaljevanje) kot razloga diskriminacije, skozi resorje oziroma področja, skozi resorja vlade in področja družbenega življenja, ki jih posamezen resor pokriva in na koncu vsakega poglavja nekaj tipičnih oblik diskriminacije, ki se lahko pojavijo v okviru posamezne osebne okoliščine. To bralcem in bralkam olajša uporabnost tega poročila, tako da lahko hitro najdete v zvezi s starostjo, v zvezi s spolom in tako naprej po osebnih okoliščinah ali pa po resorjih kaj je bilo tisto, kar smo najbolj obravnavali v smislu svetovanja,  ugotavljanja diskriminacije v postopkih, kakšna priporočila smo dajali posameznim ministrstvom in tako služi pač kot en pregled, pregled sistem aktivnosti na tem področju.</font><br/>
<font size="4">	Na primer priporočila se večinoma nanašajo na nastajajočo zakonodajo, tisto, ki je bila lani v procesu in v zvezi s katero je zagovornik predlagal nekatere izboljšave, delno seveda so bila upoštevana, delno ne. Tisto, kar je bilo mogoče ob koncu leta zapisati je tudi v poročilu jasno označeno. </font><br/>
<font size="4">	V poglavju posamezne osebnih okoliščin so vedno vključeni tudi izseki iz prej omenjene javnomnenjske raziskave in pa pregled sodelovanja zagovornika s civilno družbo na tem področju poskušam seveda rezunirat tisto, kar v dialogih z nevladnimi organizacijami o položaju posameznih skupin spozna v tekom posameznega leta pa tudi o sodelovanju,  o konkretnem sodelovanju s posameznimi resorji in inšpektorati, ki so pristojni za posamezno osebno okoliščino oziroma področje diskriminacije.</font><br/>
<font size="4">	Lansko poročilo je imelo posebno poglavje o umetne inteligence in varstva pred diskriminacijo, ob tem ko se robotizira marsikateri aspekt odločanja v družbi se lahko določeni vzorci in algoritmi nenamerno pretihotapijo in prevedejo in tako določeni predsodki in izključevanja pravzaprav algoritem generira in potem preproducira. V zvezi s tem je bila ta tematika izpostavljena tudi v okviru predsedovanja Republike Slovenije Svetu Evropske unije. Na tej razpravi smo v sodelovanju z Ministrstvom za pravosodje tudi letos potem aktivno sodelovali.</font><br/>
<font size="4">	Na koncu želim izpostaviti še sodbo Upravnega sodišča v povezavi z eno od naših odločb v kateri smo v kateri je Upravno sodišče lansko jesen pritrdilo našemu stališču, da gre pri obračunavanju poslovne uspešnosti oziroma božičnic glede na prisotnost delavca na delovnem mestu lahko za posredno diskriminacijo zaradi spola, starševstva in zdravstvenega stanja. Ta tematika je široka mi tudi v letošnjem letu obravnavamo veliko takšnih primerov. Namreč spol, zdravstveno stanje oziroma nega otrok, spol posredno zaradi nosečnosti pogojuje višino božičnic delavkam in delavcem in s tem jih avtomatsko postavlja v diskriminiran položaj.</font><br/>
<font size="4">	Dodatno pa smo Ustavnemu sodišču v letu 2020 predložili zahtevo za presojo ustavnosti glede enakopravnosti parov istega spola. V začetku 2021 pa tudi zahtevo za presojo v zvezi z zakonom o interventnih ukrepih za pomoč pri omilitvi posledic drugega vala epidemije, sicer v povezavi zakonsko možnost da delodajalec omogoča da brez navajanja razlogov prekine pogodbo o zaposlitvi delavcem z izpolnjevalnimi pogoji za pridobitev starostne pokojnine. Noben od teh primerov do danes še ni bil na Ustavnem sodišču rešen.</font><br/>
<font size="4">	Toliko za uvod in seveda v primeru dodatnih vprašanj se priporočam. Hvala.</font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Najlepša hvala. Sedaj pa dajem besedo vabljenim, in sicer Vlado Republike Slovenije je danes pooblastila svojega predstavnika mag. Matijo Polajnerja, podsekretarja v sektorju za stanovanja , in sicer na Ministrstvu za okolje in prostor. Spoštovani, beseda je vaša.</font><br/>
<br/>
<b><font size="4">	MAG. MATIJA POLAJNAR:</font></b><font size="4"> Jaz moram reči, da s takim pooblastilom nisem bil seznanjen, da bi mene neposredno vlada pooblastila, da govorim v imenu celotne vlade in sem tukaj samo v imenu Ministrstva za okolje in prostor za dodatna pojasnila povezana s tematiko, ki jo je varuh obravnaval na področju</font><br/>
<br/>
<b><font size="4">4. TRAK (ŠS) – 14.15</font></b><br/>
<br/>
<font size="4">	(nadaljevanje) stanovanj, bivanjske problematike, najemnih razmerij in podobno.</font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Dobro, potem pa bomo pozneje, ko bo na vrsti Ministrstvo za okolje in prostor. Najlepša hvala. K besedi vabim Matejo Ribič, državno sekretarko na Ministrstvu za delo, družino, socialne zadeve in enake možnosti. Izvolite.</font><br/>
<br/>
<b><font size="4">	MATEJA RIBIČ:</font></b><font size="4"> Hvala lepa za besedo. Spoštovane poslanke in poslanci spoštovani zagovornik načela enakosti in vsi prisotni. Lepo pozdravljeni in hvala za vabilo na današnjo sejo, kjer obravnavamo redno letno poročilo zagovornika načela enakih možnosti za leto 2020.</font><br/>
<font size="4">	Uvodoma izrekamo priznanje zagovorniku za kakovostno in obsežno pripravljeno poročilo, ki nam celovito predstavi stanje glede diskriminacije v Republiki Sloveniji na vseh pomembnih področjih življenja, kakor tudi dejavnosti, ki jih izvaja zago9vornik na teh področjih ali v povezavi s katero od skupin prebivalstva. </font><br/>
<font size="4">	Na Ministrstvu za delo, družino, socialne zadeve in enake možnosti ugotavljamo, da postaja varstvo pred diskriminacijo čedalje bolj prepoznavno področje, saj se iz let v leto povečuje število ljudi, ki se nanj obrača po pomoč prav tko pa se povečuje število njegovih aktivnosti. Po eni strani gre za zelo obsežno in raznoliko področje, po drugi strani pa obstaja še veliko nerazumevanja glede koncepta diskriminacije kar izhaja tudi iz poročila. </font><br/>
<font size="4">	Kršitelji se včasih niti ne zavedajo, da so ravnali diskriminatorno. Šele ko so opozorjeni s strani zagovornika svoje ravnanje velikokrat brez težav spremenijo. To, kaže na to, kako pomembna sta prepoznavnost organa in osveščanje splošne javnosti o diskriminaciji in ukrepih za njeno preprečevanje. Pri tem imajo nezanemarljivo osveščevalno in izobraževalno vlogo tudi redna letna in posebna poročila zagovornika. Najpogosteje zatrjevana osebna okoliščina diskriminacije v letu 2020 je bila invalidnost, in sicer v 17%. Med področji je bilo najbolj zastopano zaposlovanje in delo 29%. Kot ministrstvo, pristojno za delo in invalide nam je statistika obravnavanih primerov pri zagovorniku pomemben pokazatelj področij glede katerih moramo biti še posebej pozorni pri sprejemanju nadaljnjih ukrepov.</font><br/>
<font size="4">	Leta 2020 je bilo težko leto kar se odraža tudi v poročilu zagovornika. Soočili smo se z epidemijo velikih razsežnosti, ki nas je prisilila v sprejemanje odločitev, ki jih ni nihče pričakoval. Zagovornik je kritično presojo sprejet ukrepe z vidika vpliva na posamezne družbene skupine in ugotavljal, ali so ustrezno obravnavane. Veliko priporočil zagovornika je povezanih z ukrepi sprejetimi za zajezitev in omilitev posledic epidemije. Vlada Republike Slovenije si je prizadevala v največji možni meri upoštevati ta priporočila.</font><br/>
<font size="4">	Pozdravljamo tudi zagovornikovo izvedbo javnomnenjske raziskave dojemanje in splošne izkušnje z diskriminacijo v Sloveniji v letu 2020, ki nam pokaže kako na diskriminacijo gledajo prebivalci in prebivalke Slovenije ter na katerih področji in v povezavi s katerimi osebnimi okoliščinami menijo, da do nje največkrat prihaja. Diskriminacija v državi se zdi večini vprašanih problem. Zavedamo se, da ni dovolj nasloviti zgolj posamične primere diskriminacije temveč je potrebno strmeti k njeni odpravi na sistemski ravni. S tem se pripomore k večji pravni varnosti posameznikov in posameznic ter družbenih skupin, ki so na določenih področjih v manj ugodnem položaju. </font><br/>
<font size="4">	Vlada si za dosego teg cilja nenehno prizadeva v okviru svojih pristojnosti v postopku priprave predpisov, prav tako pa si prizadeva za odpravo administrativnih ovir na različnih področjih. </font><br/>
<font size="4">	Za zaključek, vsem nam mora biti in ostati skupni cilj boj proti diskriminaciji  oziroma preprečevanje diskriminacije ne glede na osebno okoliščino. Kot lahko vidimo iz zagovornikovega poročila diskriminacija ni nekaj, kar se dogaja drugim, temveč se lahko zgodi komurkoli med nami. Pri tem je treba imeti pred očmi zlasti najbolj ranljive skupine, ki so v poročilu posebej izpostavljene in potrebujejo našo dodatno skrb in pozornost v izogib nastajanju novih krivic in neenakosti. Hvala.</font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Najlepša hvala. Iz Ministrstva za zdravje je z nami </font><br/>
<br/>
<b><font size="4">5. TRAK (ŠS) – 14.20</font></b><br/>
<br/>
<font size="4">	(nadaljevanje) državni sekretar mag. Franc Vindišar. Izvolite.</font><br/>
<br/>
<b><font size="4">	MAG. FRANC VINDIŠAR:</font></b><font size="4"> Ja, spoštovana predsedujoča, hvala lepa za besedo. Spoštovani zagovornik, spoštovane poslanke in poslanci, kolegice in kolegi, vsi prisotni. Dovolite, da na kratko povzamem tudi aktivnosti Ministrstva za zdravje, ki je v času epidemije covid prejelo na stotine vprašanj in telefonskih klicev različnih fizičnih oseb, ki so zahtevale odgovore na vprašanja ali pojasnila v zvezi z ukrepi.</font><br/>
<font size="4">	V največji možni meri smo na ta vprašanja ali pojasnila v zvezi z ukrepi. V največji možni meri smo na ta vprašanja odgovarjali oziroma skušali zagotoviti informacije, ki so jih želeli. Vsi ukrepi, ki smo jih sprejemali so imeli cilj zmanjševanju števila okužb hospitalizacij in smrti zardi covid 19. </font><br/>
<font size="4">	Posebej naj se dotaknem tudi  nacionalne strategije cepljenja, ki je med prednostne skupine uvrščala zdravstvene delavce in sodelavce, zaposlene in oskrbovance v domovih starejših občanov ter osebe p starosti, kajti prav starost je najpomembnejši dejavnik tveganja za težji potek bolezni.</font><br/>
<font size="4">	Glede postopkov diskriminacije naj omenim dostop stanovalcev domov starejših občanov do bolnišničnega zdravljenja. Vsi ti stanovalci, ki so to potrebovali so to bolnišnično oskrbo tudi prejeli. Presoja o potrebi glede bolnišničnega zdravljenja je v domeni pristojnosti zdravnika, ki pacienta obravnava. </font><br/>
<font size="4">	Posebej smo se dotaknili tudi postopka diskriminacije na podlagi spolne usmerjenosti zaradi prepovedi krvodajalstva. V tem primeru zaprosili za stališče razširjen strokovni kolegij za transfuzijsko medicino, ki nam je tudi sledil s ciljem, da je zagotavljanje varne krvi brez kakršnekoli diskriminacije. </font><br/>
<font size="4">	Pri zakonskih predlogih smo pri zakonu o dolgotrajni oskrbi sledili in se pogovorili z zastopnikom. Zakon je trenutno v parlamentarni obravnavi. </font><br/>
<font size="4">	Na področju duševnega zdravja smo pripravili novelo zakona o duševnem zdravju, ki bo temeljila predvsem na uresničitvi dveh odločb Ustavnega sodišča. Ta zakon je trenutno v obravnavi na Ministrstvu za zdravje. V nekaj tednih bo v javni razpravi.</font><br/>
<font size="4">	Tudi na področju zakona o nalezljivih boleznih je Ministrstvo za zdravje sledilo odločbi Ustavnega sodišča, predvsem pri korekciji 39. člena. Zakon žal ni šel skozi parlamentarno proceduro.</font><br/>
<font size="4">	Pomembno delo se dogaja tudi na področju pripadnikov romske skupnosti, jer Ministrstvo za zdravje skupaj s centri za krepitev zdravja zagotavlja posebno pozornost do oskrbe Romov. Vključena je pozornost predvsem na področju nosečnic od mladih deklet in pa otrok, tako da je bilo veliko aktivnosti izvedenih tudi na področju cepljenja, kajti prav ta skupina je bila ocenjena kot posebno tvegana skupina. Skupaj z Zvezo Romov in pa romskimi svetniki smo povečali napore za cepljenje in dosegli zadovoljivo precepljenost tudi v tej skupini.</font><br/>
<font size="4">	Na področju duševnega zdravja je posebej izstopalo duševno zdravje otrok in mladostnikov, zato smo že v začetku leta uspeli zagotoviti dodatne posteljne kapacitete za akutno nadomestitev teh otrok. Zgotovili smo odprtje dnevnega, dnevne bolnišnice in razširili centre za duševno zdravje otrok in mladostnikov. Aktivnost so bile izvedene tudi na področju kadrov. Zagotovljena so sredstva za specializacije 30 kliničnih psihologov v letih 2021 do 2023.</font><br/>
<font size="4">	Na področju interspolnih, problematike interspolnih ljudi v medicinskih postopkih deluje interdisciplinarni konzilij v okviru univerzitetne psihiatrične klinike, kjer so v letu 2020 uspeli s pravno ureditvijo tega konzilija tako da je zdaj formalno privitu konzilija tudi urejena. Ministrstvo ocenjuje, da je v Republiki Sloveniji za zdravstveno obravnavo transpolnih oseb dobro poskrbljeno. Ambulanta za spolno zdravje je dobro dostopna, za zdravstveno obravnavo transpolnih oseb deluje v okviru univerzitetne psihiatrične klinike konzilij, ki je tako tudi formalno urejen. Hvala lepa.</font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Najlepša hvala. Iz Ministrstva za izobraževanje, znanost in šport mislim da ni še zmeraj </font><br/>
<br/>
<b><font size="4">6. TRAK (ŠS) – 14.25</font></b><br/>
<br/>
<font size="4">	(nadaljevanje) nikogar. Potem pa vabim k besedi mag. Gregorja Jagodiča, sekretarja v službi za kulturne raznolikosti in človekove pravice iz Ministrstva za kulturo. Izvolite.</font><br/>
<br/>
<b><font size="4">	MAG. GREGOR JAGODIČ:</font></b><font size="4"> Hvala lepa za besedo. Z Ministrstva za kulturo nimamo posebnih dopolnil k poročilu. Z njim sodelujemo, se odzivamo in upamo, da bo tako sodelovanje tudi naprej. Hvala.</font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Hvala lepa. Iz Ministrstva za pravosodje je tukaj mag. Nina Koželj, generalna direktorica Direktorata za kaznovalno pravo in človekove pravice. Izvolite.</font><br/>
<br/>
<b><font size="4">	MAG. NINA KOŽELJ:</font></b><font size="4"> Najlepša hvala za besedo. Spoštovani zagovornik s sodelavkama, spoštovani poslanci, ostali prisotni, prav lep pozdrav.</font><br/>
<font size="4">	Tudi na pravosodju smo redno letno poročilo zagovornika seveda skrbno prebrali. Menimo, da je kakovostno in kvalitetno pripravljeno. V letu 2020 je zagovornik Ministrstvu za pravosodje z vidika predlaganih zakonov izdal dve priporočili. Prva se nanaša na novi zakon o varstvu osebnih podatkov, drugi na predlog zakona o državnem tožilstvu. </font><br/>
<font size="4">	Še posebej z vidika novega zakona o varstvu osebnih podatkov moram povedati, da smo zdaj v zaključni fazi priprave novega besedila. Letos spomladi maja in junija je potekalo strokovno in medresorsko usklajevanje. Mi se trudimo, da bi upoštevali kar čim več pripomb. Nekatere so si bile seveda med seboj popolnoma nasprotne, ampak tukaj glede predloga za vprašanje avtomatiziranega odločanja in avtomatizirane obdelave osebnih podatkov in vprašanje pravne podlage za zbiranje podatkov o tako imenovanih zločinih iz sovraštva smo stopili korak naprej in boste v kratkem seznanjeni z novim predlogom zakona. Vam ga bomo poslali v novo mnenje.</font><br/>
<font size="4">	Glede drugega zakona o državnem tožilstvu moram povedati, da je šlo tukaj za večjo sistemsko novelo, ki pa kasneje ni bila obravnavana zaradi drugih prioritet in je še vedno v usklajevanju.</font><br/>
<font size="4">	V okviru srečanj z vladnimi predstavniki kot lahko beremo v letnem poročilu se je varuh v letu, zagovornik v letu 2020 srečal tudi s predstavniki Ministrstva za pravosodje. Na tem srečanju je bilo potrjeno dobro sodelovanje. Tudi mi si želimo, da bi tako ostalo še naprej. Dogovorjeno je bilo tesnejše sodelovanje pri proučevanju priložnosti in izzivov na področju umetne inteligence, kar smo v vašem uvodnem nagovoru tudi slišali, da to poteka, tako da smo veseli. Torej tudi v prihodnje si bomo prizadevali za dobro sodelovanje. Hvala lepa.</font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Najlepša hvala. Iz Ministrstva za notranje zadeve sta z nami državni sekretar Franc Kangler in pa generalni direktor Direktorata za policijo in druge varnostne naloge mag. Lado Bradač. Domnevam, da bo državni sekretar tisti, ki nam bo predstavil svoj pogled. Izvolite.</font><br/>
<br/>
<b><font size="4">	FRANC KANGLER:</font></b><font size="4"> Hvala lepa. Na Ministrstvu za notranje zadeve smo proučili poročilo za leto 2020. Iz samega poročila zagovornika načela enakosti je razvidno, da je policija in vsi organi v sestavi Ministrstva za notranje zadeve tesno sodelovala z zagovornikom. </font><br/>
<font size="4">	S strani zagovornika smo dobili več priporočil. Naj jih nekaj naštejem: interspolnih ljudi, tujcev z … mednarodnem transportu, obravnavali smo nekaj primerov diskriminacij, svetovanje in informiranje. Priporočila zagovornika so bila tudi v zvezi z osnutkom novega zakona o varstvu javnega reda in miru. Na vsa ta priporočila smo tudi odgovorili pri čemer smo tudi sogovornika zagovornika načela enakosti obvestili, da tudi član medresorske delovne skupine, ki je bila ustanovljena 29. 1. 2021 glede …… pravne ureditve sprememb oziroma pravnega priznanja spola v Republiki Sloveniji, da ima tudi Ministrstvo za notranje zadeve svojega predstavnika. Toliko na kratko.</font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Hvala lepa. Iz Državnega sveta Republike Slovenije pa je tukaj mag. Peter Požon. Izvolite.</font><br/>
<br/>
<b><font size="4">	MAG. PETER POŽON:</font></b><font size="4"> Spoštovana predsedujoča, spoštovane članice in člani komisije, spoštovani zagovornik načela enakosti, spoštovani današnji udeleženci današnje seje. Državni svet Republike Slovenije se je z rednim letnim poročilom zagovornika načela enakosti za leto 2020 seznanil na svoji 43. seji 15. septembra </font><br/>
<br/>
<b><font size="4">7. TRAK (ŠS) – 14.30</font></b><br/>
<br/>
<font size="4">	(nadaljevanje) letos. Državni svet ocenjuje, da predloženo poročilo kaže ogledalo celotni družbi, predvsem pa javni upravi, ki je prva, ki mora uvajati ukrepe zoper diskriminacijo oziroma ustrezne ukrepe za njeno preprečevanje.</font><br/>
<font size="4">	Državni svet ugotavlja, da se institut zagovornika skozi leta in številne napore za zagotovitev ustreznih pogojev za delo razvil v pomemben organ. K temu, da bi se mu zagotovilo čim boljši izhodiščni položaj za njegov razvoj je v preteklih letih aktivno pripomogel tudi Državni svet. Državni svet poročilo zagovornika za leto 2020 ocenjuje tudi kot izjemno dobro učno gradivo o diskriminaciji in o tem kako ravnati, da do nje ne bi prihajalo. Institut zagovornika posamezniku ali skupini, ki se čuti diskriminirano omogoča, da se lahko obrne na visok državni organ, ki mu pomaga pri razrešitvi nezaželene situacije v kateri se je znašel.</font><br/>
<font size="4">	Državni svet glede na rezultate raziskave o dojemanju diskriminacije v družbi, ki jo je predstavil zagovornik v svojem poročilu ugotavlja, da je v družbi in državi na voljo še veliko maneverskega prostora, da se ljudi opogumi, da bodo v primeru diskriminacije o slednji poročali ter se bili pripravljeni izpostaviti za zaščito svojih pravic. Posledično ponovno kot vsako leto poziva k še bolj intenzivnemu predstavljanju pristojnosti zagovornika tako splošni in politični javnosti. </font><br/>
<font size="4">	Državni svet za primere diskriminacije, ki jih v poročilu izpostavlja zagovornik izraža željo, da bi se jih uredilo na sistemski ravni, pri čemer bi bil precejšen napredek že to, če bi se vsako leto rešilo vsaj en od znanih problemov. Oblikovanje navedenih rešitev bi se po oceni Državnega sveta moralo vključiti vse institucije, ki so v državi odgovorne za to, da rešujejo znane težave oziroma krivice in s tem izboljša kakovost življenja posameznika. </font><br/>
<font size="4">	Državni svet meni, da bi pogosto pomemben napredek predstavil že sama odprava nekaterih pravnih nejasnosti in poenostavitev postopkov, saj bi se s tem vsem državljanom še zlasti pa ranljivim skupinam prebivalstva kot so na primer invalidi, starejši ter ostale osebe z različnimi oviranostmi lahko bistveno olajšalo življenje. Tudi Državni svet se pri svojem delu trudi opozarjati na zaznane neenakosti v družbi in z različnimi pobudami spodbuditi državne organe k spremembam zakonodaje. Tako je bilo na primer večkrat opozorjeno na neenak položaj v katerem se znajdejo mlade ženske, ki zaradi zaposlitve za določen čas nimajo ustrezne pravne zaščite, ki bi omogočila, da bi se lahko odločile za materinstvo. Ali pa primer starostne diskriminacije, ki se je nakazovala v času priprave različice predloga o znanstveno raziskovalni ……. dejavnosti iz let 2020 v skladu s katero naj bi se starejšim od 65 let onemogočilo kandidirati za posamezne raziskovalne projekte. </font><br/>
<font size="4">	Navedeni predlog je bil sicer na to, sploh ni bil vložen v zakonodajno proceduro in v reševanje teh primerov se je aktivno vključil tudi institut zagovornika. </font><br/>
<font size="4">	Spoštovani, kot že rečeno Državni svet delo zagovornika podpira in je vedno pripravljen na aktivno medsebojno sodelovanje, ki je bilo do sedaj vedno zgledno in uspešno. Hvala.</font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Najlepša hvala. Se opravičujem mag. Matiji Polajnerju, podsekretarju iz sektorja za stanovanje iz Ministrstva za okolje in prostor, ki je bil mišljen kot predstavnik celotne vlade, pa smo ga zato nehote preskočili, tako da sedaj dajem še vam besedo, da predstavitev pogled Ministrstva za okolje in prostor. Izvolite.</font><br/>
<br/>
<b><font size="4">	MAG. MATIJA POLAJNER:</font></b><font size="4"> Hvala predsedujoča, hvala za besedo. Pozdravljeni spoštovani v dvorani. Ministrstvo za okolje in prostor je s strani zagovornika dobilo v lanskem letu predvsem priporočila, ki naj bi jih vključilo predvsem pri spremembi zakonodaje. </font><br/>
<font size="4">	Tukaj bi na prvem mestu poudaril, da je v letošnjem poletju končno bil sprejet predlog sprememb stanovanjskega zakona, ki določena priporočila zagovornika tudi uzakonja. Govorim predvsem o zniževanju soglasij potrebnih za vgradnjo dvigal in podobnih stvari, ki seveda bremenijo predvsem mlajšo ali pa starejšo populacijo in seveda tudi določeni instrument, ki bodo pripomogli seveda ne iz danes na jutri sigurno pa v nekaj letih do večje zastopnosti javnih najemnih stanovanj </font><br/>
<br/>
<b><font size="4">8. TRAK (ŠS) – 14.35</font></b><br/>
<br/>
<font size="4">	(nadaljevanje) s ciljno skupino eno izmed ciljnih skupin na katero je zagovornik opozarjal. To se pravi predvsem mladih. Nekaterih priporočil zagovornika žal pri tej spremembi nismo mogli v celoti upoštevat, se pa vsekakor zavezujemo, da bodo tako predmet razprave kot možnosti reševanja v sistemski spremembi stanovanjskega zakona, ki jo na ministrstvu načrtujemo v naslednjem letu, tako da to je naša obveza, da spremembe stanovanjskega zakona, ki so bile sprejete so bile res tiste urgentne, sistemski zakon pa se bo začel pripravljati v naslednjem letu.</font><br/>
<font size="4">	Nekaj priporočil nam je zagovornik podal tudi v času seveda same epidemije. Tam je ministrstvo pojasnilo ukrepe, ki jih seveda ima na svoji strani. Ti ukrepi seveda niso pomenili, da bomo lahko rešili vse probleme. Govorim predvsem o opozarjanju na možnosti deložacij najemnikov in podobno. Smo pa vsekakor pojasnili, da z vidika Ministrstva za okolje in prostor obstoječ zakonodajni okvir vključujoč vse ukrepe, ki so bili sprejeti v času epidemije nekako zagotavlja zadostno varnost najemnikom, da takih deložacij v času epidemije ne bi prihajalo.</font><br/>
<font size="4">	Komunikacijo oziroma sodelovanje z zagovornikom na ministrstvu ocenjujemo kot korektno. Zagovornik se je tudi srečal z vodstvom ministrstev v prejšnjem letu tako da pozdravljamo in upamo, da bomo tudi v prihodnosti z veseljem sprejemali tudi pobude pa pripombe, ki so sploh v kakšnem javni obravnavi zakonodaje zelo priročne tudi tiste pripombe glede nomotehnike pa poimenovanja raznih poimenovanj, ki bodo seveda predmet sprememb potem v sistemskem zakonu. Toliko z naše strani. Hvala lepa.</font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Najlepša hvala. Ugotavljam, da so vsi vabljeni predstavili svoja stališča in zdaj odpiram razpravo poslank in poslancev k poročilu zagovornika načela enakosti. Želi kdo besedo? Nihče. Se pravi, se bom kar sama potem zaenkrat prijavila, med tem če se bo še kdo odločil.</font><br/>
<font size="4">	Zdaj, spoštovani zagovornik v poročilu pišete, da brezposelnost ni osebna okoliščina kot jo določa Zakon za varstvo pred diskriminacijo, zato zagovornik o morebitni sistemski diskriminaciji samozaposlenih v času bolniške odsotnosti z dela do 30 dni ni presojal. Samo zaposleni prejmejo nadomestilo za bolniško odsotnost iz obveznega zdravstvenega zavarovanja od 31. dne bolezni ali poškodbe. Pobudnik je zatrjeval diskriminatorno obravnavo samo zaposlenih v primerjavi z zaposlenimi, ki jim bolniški stalež krije delodajalec. </font><br/>
<font size="4">	Primera torej niste obravnavali sklicujoč se na Zakon za varstvo pred diskriminacijo in podatke NIJZ s katerih izhaja, da samozaposleni in druge primerljive kategorije prekarnih delavcev koristijo bolniški stalež do 30 dni v bistveno manjši meri v primerjavi z zaposlenim. </font><br/>
<font size="4">	Zdaj v Levici smo seveda zelo podrobno proučili vaše poročilo in ga seveda pozdravljamo. Pozdravljamo napore tako zagovornika kot s4eveda Varuha človekovih pravic zato, da bo diskriminacije čim manj. Kot pa veste se v Levici s posebno občutljivostjo oziroma prav na teme, ki se tičejo torej ne samo trga dela in zaposlovanja ne samo zaposlenih ampak tudi samozaposlenih oziroma prekarnih delavk in delavcev in zato nekako smo razmišljali, da je morda ta argument vendarle nekoliko zavajujoč, saj je jasno, da bolniški stalež do 30 dni samozaposlenim pač težje dostopen zaradi česar ga tudi zelo redko koristijo, ker si preprosto bolniške ne morejo privoščiti, kar pomeni, da pogosto bolni pač delajo.</font><br/>
<font size="4">	Levica vseskozi opozarja na to anomalijo, ki se nam zdi pač resna sistemska anomalija, saj ni to zdaj krivda zagovornika ali pa varuha, je pa seveda upanje polagam na zagovornika in varuha, da </font><br/>
<br/>
<b><font size="4">9. TRAK (ŠS) – 14.40</font></b><br/>
<br/>
<font size="4">	(nadaljevanje) bosta vsak po svoje seveda to anomalijo prepoznala skupaj z nami in pač pritisnila pač vladne instance, da se vendarle nekaj na tem tozadevno spremeni, ne. Namreč menimo, da pač bi morali vi recimo vzeti zadevo pod drobnogled. Imate na primer tudi druga orodja ne le kriterij osebne okoliščine po Zakonu za varstvu pred diskriminacijo, sploh pa tukaj osebna okoliščina po našem mnenju ni brezposelnost ampak je osebna okoliščina zdravstveno stanje in zaposlitveni status.</font><br/>
<font size="4">	Polege tega ste na drugem mestu zapisali, da je zagovornik v letu 2020 izrecno beležil tudi zatrjevanje osebne okoliščine zdravstvenega stanja ter starševstva in nosečnosti, ki jih zakon izrecno ne našteva. To je eno vprašanje.</font><br/>
<font size="4">	Potem ocenili ste, da sta Družinski zakonik in Zakon o partnerski zvezi diskriminatorna, saj istospolnim partnerjem ne omogočata sklenitve zakonske zveze in dostopa do skupne posvojitve in kot zagovornik ste v tej zadevi vložili zahtevo za presojo ustavnosti na Ustavno sodišče, kar se nam zdi seveda prava poteza. Pa nas zanima, kako se zadeva razvija in kakšne sistemske rešitve in priporočila bi kot zagovornik predlagali kot zagovornik načela enakosti.</font><br/>
<font size="4">	V poročilu tudi pišete, da je v postopku zagovornika ocena Zakona o zdravljenju neplodnosti in postopkih oploditve z biomedicinsko pomočjo, ki v drugem odstavku 5. člena določa, da sta do postopkov OBMP-ev upravičena moški in ženska, ki živita v zakonski zvezi ali zunaj zakonske skupnosti, ki se zdravita zaradi neplodnosti pa me zanima oziroma nas zanima ali zakonska določba, da je dostop do oploditve z biomedicinsko pomočjo mogočen le ženskam v zakonski ali zunajzakonski skupnosti z moškim partnerjem pomeni diskriminacijo samskih žensk in žensk v istospolnih partnerskih skupnostih. Ali je vaša ocena že zaključena.</font><br/>
<font size="4">	Toliko zaenkrat iz moje strani. Sprašujem še vedno kolegice in kolege poslance ali želi kdorkoli razpravljati? Ne. Tako da, spoštovani zagovornik upam, da mi boste odgovorili na teh nekaj vprašanj.</font><br/>
<br/>
<b><font size="4">	GOSPOD ________:</font></b><font size="4"> Hvala lepa gospa predsedujoča za tri konkretna vprašanja. Mogoče bom se sproti še malo poglobil v gradiva. </font><br/>
<font size="4">	Zdaj prvo je vprašanje brezposelnosti kot osebna okoliščina. Bi samo dopolnil, da mi ta primer smo obravnavali. Šlo je za vprašanje diskriminatornosti predpisov in s to obravnavo smo pravzaprav ugotovili, da način, kako je osebna okoliščina kot tisti nujno potreben razlog, ki ga moramo identificirat definirana v proti diskriminacijski zakonodaji tega brezposlenosti oziroma samozaposlenosti ne izpolnjuje, ker je to kakorkoli nekaj kar je stvar izbire in tisti trenutek, ko namreč v primerjavi s tem, kako je osebna okoliščina v zakonodaji pa tudi v odločitvah sodišč obravnavana. </font><br/>
<font size="4">	Gre predvsem za tisto značilnost človeka, ki jo sam težko izbere oziroma spreminja. So pa nekatere tako kot spol, starost, ras in tako naprej. So seveda tudi vera in druge osebne okoliščine, ki pa se prav tako smatrajo za tiste, zaradi katerih je diskriminacija prepovedana. Torej v okviru obravnave tega primera nismo mogli ugotovit povezave med proti diskirminacijsko zakonodajo in tem problemom, ki pa seveda je problem in tega tudi v poročilu ne zanikamo, saj smo zapisali, da ta ugotovitev zagovornika pa ne pomeni, da je sedanja ureditev zdravstvenega varstva povsem primerna. Se pa tukaj odpirajo vprašanja delodajalca, ki je v primeru samozaposlenega sam, ki je tisti, ki bi potem tako nadomestilo seveda prispeval in ja iz podatkov NIJZ izhaja, da samozaposleni in druge primerljive kategorije zaposlenih v bistveno manjši meri koristijo bolniški </font><br/>
<br/>
<b><font size="4">10. TRAK (ŠS) – 14.45</font></b><br/>
<br/>
<font size="4">	(nadaljevanje) stalež do 30 dni v primerjavi z zaposlenimi v delovnem razmerju, ker verjetno nimajo pripravljenega nekega prihranka, bonusa od katerega bi živeli v času, ko ne morejo opravljati svoje s. p. dejavnosti. Vendar je to vprašanje ureditev, ki pač presega okvir proti diskriminacijskega varstva. Na ta način smo celotno našo pač odločba je tudi torej ne odločba, pardon, to je ocena diskriminatornosti objavljena na spletni strani.</font><br/>
<font size="4">	Glede vprašanja istospolnih porok. Ja, nekje 45 strani je obsega ocena diskriminatornosti predpisa na to tematiko. V ospredju je pač vprašanje enakosti zakona za vse in možnosti kandidiranja za status skupnega posvojitelja za pare istega spola. Gre tudi za zelo široko mednarodno primerjavo v tej oceni, ki je objavljena na naši spletni strani smo pravzaprav vse države, ki imajo to urejeno od sosednje Avstrije naprej zvrstili in opisali njihove uredite in kako so do njih prišli. Je pa potem kot taka ocena, ki je objavljena na spletni strani je podlaga za zahtevo za presojo ustavnosti v skladu z njo lahko samo rečem to, da je eno leto ravno minilo, od kar je bilo vloženo na Ustavno sodišče, da je bila tudi v Državnem zboru opravljena razprava o mnenju Vlade o teh vprašanjih, ki jo je pač Ustavno sodišče v zvezi s tem vprašalo, da je Državni zbor oziroma Odbor sprejel in nekatera stališča v zvezi s te, ki so bila, če se prav spomnim rahlo kontradiktorna v nekem delu soglašal z vlado v nekaterem ne in da pravzaprav mi ne moremo pravzaprav nimamo informacij kdaj bo ta odločitev znana.</font><br/>
<font size="4">	Ker je to stvar Ustavnega sodišča in pravzaprav dokler ne bo odločeno, drugih informacij sploh nimamo. Je pa pač upamo, da čim prej, v kolikor to lahko.</font><br/>
<font size="4">	Nadalje pa glede dostopa do postopkov oploditev z medicinsko pomočjo poteka pri zagovorniku postopek, ker je bila vložena neke vrst zahteva za oceno diskriminatornosti in je v zaključni fazi. Naša ocena diskriminatornosti teh predpisov oziroma nediskriminatornosti teh predpisov bo v letošnjem letu končana, jo lahko imamo v načrtu do konca leta predstaviti javnosti in potem morebitne naslednje korake v zaključni fazi. To so odgovori na ta tri vprašanja. Hvala lepa.</font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Najlepša hvala. Zdaj jaz bi samo mogoče toliko še pokomentirala, da je Vlada Republike Slovenije sama komentirala, da se zaveda da je področje diskriminacije na eni strani zelo obsežno in raznoliko, na drugi pa obstaja še veliko nerazumevanja glede koncepta diskriminacije, zato sta prepoznala organa zagovornika in osveščanje splošne javnosti o diskriminaciji in ukrepih za njeno preprečevanje zelo pomembna in zato sem samo namignila, da zelo računamo ravno na institut zagovornika in varuha, ki vidika in dektirata te anomalije ali pa te pomanjkljivosti v samem Zakonu o varstvu pred diskriminacijo, da mogoče tako kot v primeru prejle ko smo teh samozaposlenih, kjer gre pravzaprav za diskriminacijo pač bolnih ljudi. Eni bolni pač imajo vso zaščito že takoj, eni pa pač nimajo in vemo, kaj to pomeni, da judje pač bolni delajo, garajo in si ne upajo it enostavno privoščit bolniškega staleža dokler niso že tako skrajno bolni, pa še takrat 30 dni ne dobijo nadomestila za svojo odsotnost dela. </font><br/>
<font size="4">	Delat pa takrat ne more in zaslužka tudi ni, tako da to so anomalije in tukaj apeliram seveda tako na zagovornika kot seveda apeliramo </font><br/>
<br/>
<b><font size="4">11. TRAK (ŠS) – 14.50</font></b><br/>
<br/>
<font size="4">	(nadaljevanje) tudi na varuha, da vendarle premislimo vsi skupaj in poskušamo v prihodnosti nekako sistemsko to uredit.</font><br/>
<font size="4">	Jaz se vam sicer zahvaljujem. Vidim, da neke potrebe po dodatnih razpravi ni. Želite morda kot zagovornik še imet zaključno besedo, še nekaj povedati ob zaključku? Izvolite.</font><br/>
<br/>
<b><font size="4">	GOSPOD  _________: </font></b><font size="4">Ja, hvala lepa. Za nekaj okoliščin, ki so pravzaprav značilne za našo delo in so se v zadnjem letu tudi v času krize covid pravzaprav posebej izkazale je, da je sistem varstva pred diskriminacijo na nek način zelo natančen sistem in da je marsikatera družbena krivica ali pa individualna šikana in zapostavljanje seveda takšne narave, da jo ni mogoče umestit v ta sistem varstva pred diskriminacijo. </font><br/>
<font size="4">	Mi pa v vsakem primeru, če na njih naletimo oziroma smo obveščeni, se ljudje na nas obrnejo jih opišemo v tem smislu zakaj v takšen sistem ne sodijo in v tej smeri si prizadevamo tudi naprej. Letošnje leto je prineslo izzive v tem javnozdravstvenem smislu, ki so na nek način dobra ilustracija in v tem že pripravljamo letošnje poročilo. Dobra ilustracija pač zakonitosti varstva pred diskriminacijo.</font><br/>
<font size="4">	Kot rečemo prej, so javna področja družbenega življenja kot je delo, kot so zdravstvene oskrba, kot so socialne storitve, kot je trg dobrin in storitev pa izobraževanje in to so področja, ki jih ta zakon ureja. So točno definirane oblike, ki pomenijo diskriminacijo, torej neke pravice so morale biti in svoboščine okrnjene in kar je ključno, moral je biti razlog v osebni okoliščini, ki pa je zelo striktno omejena in definirana. In v letošnjem letu je bilo veliko vprašanj in dilem v zvezi z izpopolnjevanjem pogoja PCT v zvezi s čemer smo tudi zavzeli stališče, da pri izpolnjevanju pogoja PCT ne gre za osebno okoliščino in zato v zvezi z različnimi obravnavami ljudi, ki izpolnjujejo ali ne izpolnjujejo pogoj PCT ne moremo govoriti o diskriminaciji na primer podobno.</font><br/>
<font size="4">	To se zgodi velikokrat. S tem seveda ne govorimo o tem, da to niso zelo pomembne družbene razprave ali pa da niso potrebne različne družbene razprave v zvezi s tem, kako bo družba nekaj uredila. Namreč z Zakonom o varstvu pred diskriminacijo je v celoti in kategorično prepovedala diskriminacijo povsod, kjer bi za njo šlo oziroma kjer ni dovoljena. Zakon v 13. členu zelo jasno tudi uvede, da če obstaja legitimen cilj, da je mogoče potem z uporabo preko testa sorazmernosti  definiranih orodij, kjer je tako zasledovanje cilja nujno. To pomeni, da brez takšnega pristopa ni mogoče doseči cilja primerno. To pomeni, da je s takim pristopom mogoče sploh ta cilj doseči in tudi sorazmerno, da se s tem ne povzroča veliko večja škoda, kot jo pravzaprav zasleduje.</font><br/>
<font size="4">	Namreč ta test sorazmernosti je tudi v našem delu v letu 2020 dobil na pomenu in veliko pravzaprav naše komunikacije tako z državljani in z insistucijami gre v smeri tega dela vseh mogočih ukrepov ali pa tudi izjem od prepovedi diskriminacije, ki morajo bit smiselno  opredeljena. Tako da v tem smislu bo tudi naše poročilo za letošnje leto pravzaprav predstavljajo vse, kar smo na tem področju v letošnjem delu tako v okviru epidemije in drugih družbenih izzivov storili. Drugače pa, hvala lepa. </font><br/>
<br/>
<b><font size="4">	PREDSEDNICA NATAŠA SUKIČ:</font></b><font size="4"> Najlepša hvala. Sprašujem, če ima kdo morda kak predstavnik ali predstavnica ministrstev mogoče kakšno željo po kakšnem dodatnem pojasnilu? Tudi ne. Ker torej ni več izražene želje po dodatnem pojasnilu stališča s strani vabljenih razpravo zaključujem. </font><br/>
<font size="4">	Ugotavljam, da se je Komisija za peticije, človekove pravice in enake možnosti seznanila z Rednim letnim poročilom zagovornika načela enakosti za leto 2020  s svojega delovnega področja in s tem zaključujem obravnavo poročila zagovornika načela enakosti in tudi 12. sejo komisije.</font><br/>
<font size="4">	Vabljenim se zahvaljujem za udeležbo na seji</font><br/>
<br/>
<b><font size="4">12. TRAK (ŠS) – 14.55</font></b><br/>
<br/>
<font size="4">	(nadaljevanje) in vas lepo pozdravljam, Hvala lepa. </font><br/>
<br/>
<b><font size="4">Seja je bila končana 29. novembra 2021 ob 14.55. </font></b>
</root>