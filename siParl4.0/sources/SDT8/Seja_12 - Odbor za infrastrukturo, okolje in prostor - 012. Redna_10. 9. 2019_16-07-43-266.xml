<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA INFRASTRUKTURO, OKOLJE IN PROSTOR</font></b><br/>
<b><font size="4">12. seja</font></b><br/>
<br/>
<b><font size="4">(10. september 2019)</font></b><br/>
</p></div><br/>
<br/>
<b><font size="4">Sejo je vodil Edvard Paulič, predsednik odbora.</font></b><br/>
<b><font size="4">Seja se je začela ob 14.02.</font></b><br/>
<br/>
<b><font size="4">1. TRAK: (ŠPE)	</font></b><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Spoštovani, pričenjam 12. sejo Odbora za infrastrukturo, okolje in prostor in vse prisotne prav lepo pozdravljam.</font><br/>
<font size="4">Obveščam vas, da so se opravičili naslednje članice in člani odbora: Dušan Šiško, Nataša Sukič in pa Aleksander Reberšek. Na seji pa kot nadomestni člani odbora s pooblastili sodelujejo: namesto poslanca Soniboja Knežaka poslanec Samo Bevk, namesto poslanca Janija Prednika poslanec Marko Koprivc in pa namesto poslanca Luka Mesca poslanka Violeta Tomić.</font><br/>
<font size="4">Prehajamo na določitev dnevnega reda seje odbora. S sklicem seje ste prejeli dnevni red s tremi točkami. Po sklicu seje v četrtek, 5. 9. 2019, pa sem vam posredoval predlog v zvezi z dnevnim redom in sicer sem predlagal, da se dnevni red današnje seje razširi z novo točko dnevnega reda. In sicer pobuda Pravno-informacijskega centra nevladnih organizacij Ljubljana in društva za ohranjanje naravne dediščine Slovenije Ljubljana za oceno ustavnosti Zakona o interventnem odvzemu osebkov vrst rjavega medveda in volka iz narave. </font><br/>
<font size="4">Prehajamo na odločanje o navedem predlogu za širitev in sprašujem, če želi svoje stališče predstaviti kateri od predstavnikov poslanskih skupin? Ugotavljam, da ne, tako da prehajamo na glasovanje. Glasujemo.</font><br/>
<font size="4">Kdo je za? (12 članov.) Kdo je proti? (Nihče.)</font><br/>
<font size="4">Ugotavljam, da je predlog za širitev sprejet in sprejeto razširitev bomo obravnavali kot novo A1 točko. </font><br/>
<br/>
<font size="4">Prehajamo na </font><b><font size="4">1A TOČKO DNEVNEGA REDA – OBRAVNAVA POBUDE PRAVNO-INFORMACIJSKEGA CENTRA NEVLADNIH ORGANIZACIJ LJUBLJANA IN DRUŠTVA ZA OHRANJANJE NARAVNE DEDIŠČINE SLOVENIJE LJUBLJANA ZA OCENO USTAVNOSTI ZAKONA O INTERVENTNEMU ODVZEMU OSEBKOV VRST RJAVEGA MEDVEDA IN VOLKA IZ NARAVE</font></b><font size="4">, ki jo bomo obravnavali na podlagi drugega odstavka 265. člena Poslovnika Državnega zbora. </font><br/>
<font size="4">Prejeli ste naslednje gradivo: pobudo za oceno ustavnosti z dne 17. 7. 2019, mnenje Vlade z dne 8. 8. 2019, mnenje Zakonodajno-pravne službe z dne 28. 8. 2019 in pa stališče Zveze ekoloških gibanj k pobudi z dne 10. 9. 2019. Na sejo odbora sta bila vabljena Zakonodajno-pravna služba ter Ministrstvo </font><br/>
<br/>
<b><font size="4">2. TRAK: (SC) - 14.05</font></b><br/>
<br/>
<b><font size="4">	</font></b><font size="4">(nadaljevanje) za okolje in prostor. Prehajamo na obravnavo. Kot prvi dajem besedo predstavnici Zakonodajno-pravne službe gospa Arko Fabjan. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">LENČA ARKO FABJAN: </font></b><font size="4">Hvala za besedo. </font><br/>
<font size="4">	V predmetni pobudi za oceno ustavnosti zakona pobudnika navajata, da gre za vsebine, ki so že predmet tako zakonskega kot podzakonskega urejanja. Dodatno tudi izpostavljata, da je prav podzakonska ureditev to je bil odlok o ukrepu odvzema / nerazumljivo/ vrst rjavega medveda predmet presoje pred Upravnim sodiščem in Upravno sodišče je prilogo odloka odpravilo in vrnilo v ponovni postopek. Glede na to utemeljujeta pobudnika cena ustavnosti s tem, da gre za urejanje istih vsebin z različnimi zakoni poleg tega pa tudi na hierarhično različnih ravneh, kar naj bi bilo v neskladju z načelom delitve oblasti in z načeli pravne države. Glede na pravno varstvo, ki je bilo uporabljeno pred Upravnim sodiščem pa tudi zatrjujeta, da gre za izničenje pravic do sodnega varstva in pravnega sredstva. V pripravljen odgovoru je najprej v bistvu povzet postopek in sicer je bil predlog Vlada se je sprejemal po nujnem postopku z utemeljitvijo, da je zaradi stanja, ki ste ga opisala že sama pobudnika to je sodno zadržanje odstrela prišlo do povečanja gostote rjavega medveda in volka s tem pa tudi do realne bojazni napada medveda na človeka. Vlada je v utemeljitvi še navedla, da gre za poseganje v populacijo celovito selektivno in omejeno. Nadalje je izpostavljeno, da je na vprašanja ustavnosti predlaganih rešitev z Ustavo opozarjala tudi Zakonodajno-pravna služba in sicer je ravno tako opozorila na morebitno neskladje z 2., 3., 23. in 25. členom Ustave. Pripravljen odgovor, to dodatno pojasnjujem, ne izhaja iz mnenja, v bistvu izhaja iz ustaljene ustavno sodne presoje, kjer je Ustavno sodišče v več zadevah že povedalo, da mora utemeljitev rešitev izhajati iz zakonodajnega postopka in da morebitna kasnejša po zaključenem zakonodajnem postopku utemeljevanja cilja zakona, ki iz zakonodajnega gradiva niso razvidna tega ne morejo nadomestiti, zato je v nadaljevanju odgovora povzeti argumenti, ki so bili podani tako ob obravnavi zakona na matičnem delovnem telesu kot, potem na seji Državnega zbora. Predvsem je poudarjeno stališče predlagateljice zakona, da so izpolnjeni vsi pogoji, ki jih določa habitatna direktiva za izvedbo izjemnega odvzema zavarovanih vrst živali. in sicer je bilo to povečanje škode, izvedba preventivnih ukrepov in prognoza stanja vrste rjavega medveda in volka. Ti argumenti, ki so bili izpostavljeni že na matičnem delovnem telesu so bili, potem še dodatno argumentirani na seji Državnega zbora in sicer je bilo glede škode izpostavljeno, da se je število škodnih primerov v primerjavi z enakim obdobjem lani podvojilo, da ima prebivalstvo majan občutek varnosti, da kar se tiče preventivnih ukrepov, da so bile izčrpane že vse zadovoljive možnosti za preprečevanje škode in ne nazadnje, da je prognoza stanja živali se redno spremlja in da podatki kažejo, da gre pri obeh vrstah za ugodno varstveno stanje. Glede navedeno, se pravi, je odgovor osredotočen na argumente, ki so bili podani v postopku sprejemanja zakona v utemeljitev predlaganih rešitev in gre za argumente, ki so prevladali nad pomisleki, zaradi česar je na koncu podano mnenje, da pobuda za oceno ustavnosti ni utemeljena. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ</font></b><font size="4">: Hvala lepa. </font><br/>
<font size="4">	Imam še eno pooblastilo. In sicer, poslanca Igorja Zorčiča nadomešča poslanec mag. Branislav Rajić. Besedo dajem predstavniku Ministrstva za okolje in prostor, gospod Prijon. </font><br/>
<font size="4">	Izvolite. </font><br/>
<br/>
<font size="4">	</font><b><font size="4">ALEŠ PRIJON</font></b><font size="4">: Hvala lepa za besedo. </font><br/>
<font size="4">	Spoštovani predsedujoči, spoštovane poslanke in poslanci ter ostali udeleženci današnje seje, lepo pozdravljeni! </font><br/>
<font size="4">	Vlada Republike Slovenije je sprejela stališča o navedbi iz pobude pravno-informacijskega centra nevladnih organizacij in društvo za ohranjanje naravne dediščine Slovenije za oceno ustavnosti zakona o interventnem odvzemu osebkov vrst rjavega medveda in volka iz narave.  </font><br/>
<br/>
<b><font size="4">3. TRAK: (TB) – 14.10</font></b><br/>
<br/>
<font size="4">	(nadaljevanje) Vlada meni, da zakon ni v nasprotju z Ustavo Republike Slovenije ter predlaga, da Ustavno sodišče pobudo za ugotovitev protiustavnosti zavrne. Sprejem predmetnega zakona je terjala izjemna situacija v državi, zato je bil sprejet po nujnem postopku, kar omogoča Poslovnik Državnega zbora in kar je Vlada Republike Slovenije tudi utemeljila. Zakon je bil pripravljen zaradi posledic sodnega zadržanja odstrela za namen uravnavanja populacije, kar je privedlo do povečane gostote obeh zavarovanih vrst do te mere, da so te živali v zadnjem obdobju spremenile način obnašanja, kar predstavlja neposredno grožnjo za prebivalce in njihovo premoženje.</font><br/>
<font size="4">Glede očitka pobudnikov vzporedno obstoja več pravnih podlag za odstrel, je Vlada Republike Slovenije mnenja, da je dvotirnost odvzemu omogoča že sama uredba, s tem da je poleg možnosti izrednega odstrela na podlagi dovoljenj, ki jih izda Agencija Republike Slovenije za okolje, omogočala tudi odvzem na podlagi splošnih aktov v obliki pravilnikov oziroma kasneje odlokov. Poleg tega 3. člen zakona določa, da je treba v vsakem primeru upoštevati kumulativne vplive izvajanja vseh odvzemov iz narave skupaj, na ugodno stanje vrste rjavega medveda in volka.</font><br/>
<font size="4">Dejstvo, da se situacija ureja z zakonom, namesto z odlokom, pomeni Vladi z vidika presoje ustavnosti ni bistveno, saj gre v obeh primerih po vsebini za splošen in »neposamičen« pravni akt. V obeh primerih gre namreč za splošna in abstraktna pravna pravila. Vlada se tudi ne strinja z navedbo, da je vsebina zakona identična vsebini dosedanjih odlokov oziroma njihovih prilog, ki so bile odpravljene na Upravnem sodišču. Predlog zakona je bil namreč dopolnjen prav v delu, ki se nanaša na odvzem volka. Tako je bil zakonsko urejen postopek, ki na predvidenih lovsko »preglavskih«(?) območjih z največjo zgostitvijo škod in v okviru predvidenih kvot za odvzem, vključenih v odlok, vzpostavlja drugačen okvir za odvzem  kot dosedanja odlok in uredba.</font><br/>
<font size="4">Tudi pri rjavem medvedu so bila v največji možni meri upoštevana napotilo Upravnega sodišča in sicer, so bili v obrazložitvi analizirani preliminarni izsledki zadnje ankete za leto 2019, s katero je bil ocenjen trend družbene spremenljivosti oziroma občutka splošne varnosti prebivalcev glede na zadnje ankete, izvedeno v letu 2015. Ta analiza je pokazala, da velika večina anketirancev meni, da je odstrel potreben za uravnavanje velikosti populacije rjavega medveda v Sloveniji. Poleg tega, je bila tako za volka, kot tudi za rjavega medveda z dodatnimi obrazložitvami k predlogu zakona dokazana vzorčna povezava med območji največje zgostitve škod in lovsko »preglavskimi«(?) območji, na katerih so bile predvidene kvote za odvzem.</font><br/>
<font size="4">V zvezi z očitki pobudnikov, da naj bi bila pobudnikom zaradi načina sprejemanja odločitve odvzem osebkov vrst rjavega medveda in volka po nujnem postopku in v obliki zakona, odvzeta ustavna zagotovljena pravica do sodnega varstva in pravica do pravnega sredstva, Vlada meni, da ti očitki niso utemeljeni, saj je Ustavno sodišče Republike Slovenije sprejelo v obravnavo pobudo za presojo ustavnosti zakona. Navedba pobudnikov za zakon o interventnem odvzemu medveda in volka iz narave ni temeljil na strokovnih podlagah, ki jih sicer za odreditev odstrela zahteva 8. člen uredbe, po mnenju Vlade ni pomembno pravno vprašanje iz vidika presoje ustavnosti zakona. Omenjena uredba je namreč hierarhično nižji akt od zakona in predstavlja pravno podlago za izdajo odlokov, ne pa za izdajo zakona.</font><br/>
<font size="4">Ne glede na to, so bile pri pripravi zakonov upoštevane prav strokovne podlage, na katerih so temeljila predlagane kvote in pogoji za odvzem v zadnjih odlokih, z dopolnjenimi obrazložitvami.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">Odpiram razpravo, želi kdo besedo? Ugotavljam, da ne, tako da… Se oproščam, gospa… Tomić ja, izvolite.</font><br/>
<br/>
<b><font size="4">VIOLETA TOMIĆ (PS Levica):</font></b><font size="4"> Ja, hvala za besedo.</font><br/>
<font size="4">Zdaj, preden bodo, ne vem, kmetje skočili ali kdorkoli, naj povem, da smo v Levici temu zakonu nasprotovali, že tekom njegovega sprejemanja, zdaj se pa pogovarjamo o oceni ustavnosti tega istega zakona.</font><br/>
<font size="4">Zdaj, mi menimo, da navedbe predlagateljev ocene presoje ustavnosti zakona v celoti držijo in jih tudi podpiramo. Zdaj, preden se dotaknem mnenja ZPS, o katerem danes glasujemo, naj najprej samo na kratko povzamem, kako je do tega sploh prišlo, da je bil ta zakon sprejet. Razlog za sprejem zakona je bil ta, da so sodišča zadržala odstrel volkov in medvedov in tudi delno razveljavila odlok o odstrelu. NVO-ji so odstrel izpodbijali na Upravnem sodišču, kajne, in to sodišče zagotavlja sodno varstvo v upravnih zadevah.</font><br/>
<font size="4">Zdaj, upravičeno se lahko vprašamo, kakšno zaupanje </font><br/>
<br/>
<b><font size="4">4. TRAK: (TB) – 14.15</font></b><br/>
<br/>
<font size="4">(nadaljevanje) v pravno državo lahko imajo državljani in v državo, po 2. členu Ustave, če mesec dni po tej odločitvi Upravnega sodišča Vlada in Državni zbor sprejmeta zakon, ki to odločitev enostavno povozi. Upravno sodišče je odredilo zadržanje odstrela 175-ih medvedov z zelo dobro utemeljenimi razlogi. Skratka, Upravno sodišče odstrela ni zadržalo zato, ker naj bi sprejeli mi zakon, ampak zaradi čisto vsebinskih in tehničnih zahtev, ki za odstrel niso bile izpolnjene niti zdaj in še vedno niso izpolnjene. Spremeni se nič. Zdaj imamo zakon, ki ima isti naslov, ima praktično isto število členov, vsebina je praktično ista. Skratka, to so minimalni popravki, ki pač morajo biti zaradi same strukture zakona.</font><br/>
<font size="4">To, da ste spremenili zakon oziroma naslov akta in namesto odloka sprejeli zakon, razlogov, zaradi katerih je Upravno sodišče zadržalo odstrel, ne odpravlja niti na eni sami samcati točki in v kolikor bo do načrtovanega poboja volkov in medvedov dejansko prišlo in če nekdo sproži postopek pred Evropsko komisijo ali Evropskim sodiščem, verjemite, da bo Slovenija plačala zelo visoko kazen.</font><br/>
<font size="4">Zdaj, problem je, da možnosti preventivnih ukrepov nismo prej izčrpali in prav tako ni nobenega rednega spremljanja stanja populacije, ampak so zgolj modelski izračuni. Subvencije za preventivne ukrepe koristijo vsega nekaj 10 kmetov. Izkoriščeno je le malo subvencij – za električne ograje okoli 60, za pastirja 10, za psa 10. Se pravi, najprej bi morali uporabit druge možnosti.</font><br/>
<font size="4">Za konec pa, mi se pogovarjamo o ogroženih vrstah, o vrstah, ki bi jih mi morali zaščitit in ravno, skorajšnje izumrtje zveri je v prejšnjem stoletju povzročilo namnožitev divjadi in potem se spomnimo, da smo razpravljali na Odboru za kmetijstvo o divjadi, ki uničuje pridelke in potem človek mora spet umetno streljat divjad in smo takrat opozarjali, da se bodo zveri namnožile, ker ne bodo imele hrane, kajne? Celo lovci so rekli, ne toliko streljat. Ja, ampak, nekateri so si želeli, verjamem pa, da je lovstvo hud »biznis« in da se nekaterim to splača in jih prav zelo veseli. Zakaj ni mrhovišč, ki bi bili daleč od kmetij in tako naprej?</font><br/>
<font size="4">Skratka, in potem se kmetje izmenično oglašajo – enkrat se namnoži populacija divjadi, potem se namnoži populacija zveri, tako da, na tak način seveda ne gre. Zanimiva mi je pa dikcija odvzem osebkov. Ali je, med vojnami, ko pobijamo, je to odvzem osebkov, ki bivajo na ozemlju, ki bi ga mi radi imeli? Tukaj se postavlja zelo zanimivo, tudi moralno vprašanje. Skratka, to oceno ustavnosti popolnoma podpiram in o mnenju ZPS pač… ZPS mora po svoji dolžnosti branit ta zakon, vendarle.</font><br/>
<font size="4">Zdaj ZPS meni, da je bilo tekom obravnave s strani ministrstva danih dovolj dodatnih utemeljitev, zlasti kar se tiče upoštevanja habitatne direktive, je bilo res zelo na dolgo in široko povedano, kakšno škodo naj bi zveri povzročale, ampak, moram reči, da je na žalost to, da kmetje dobijo več odškodnine, če ne postavijo ograje za žival, kot če bi jo vzgajali in prodali. Poleg tega, to, da je en bivši politik, ki vodi eno stranko, ki ni parlamentarna, ponujal celo denar in nagrado, tako kot na divjem zahodu »wanted«, pa nagrado razpisuješ, je ravno tako popolnoma nedopustno in glede na to, da iščemo zunanje sovražnike vedno in povsod, bom rekla, da na žalost eni to vedno prakticirajo. Nekateri prihajajo v parlament preko zunanjega sovražnika, migrantov, realnih ali namišljenih, ne bom sodila o tem, zdaj, eni stranki, ki je do nedavnega vodila in še danes veliko ima svojih kadrov znotraj Ministrstva za kmetijstvo in drugih, in občin, zdaj pa so zveri</font><br/>
<br/>
<b><font size="4">5. TRAK: (NB) - 14.20 </font></b><br/>
<br/>
<font size="4">	(nadaljevanje) tista sovražnost. Verjamem, da človek in zver lahko sodelujeta in sobivata, vendar s pametnimi ukrepi in seveda, da zaščitimo ogrožene vrste. </font><br/>
<font size="4">	Hvala. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">	Želi besedo še kdo? Želi besedo predstavnik Vlade? Ne želi. Zaključujem torej razpravo in prehajamo na odločanje. </font><br/>
<font size="4">	Na glasovanje dajem naslednje mnenje: </font><br/>
<font size="4">	»Odbor za infrastrukturo, okolje in prostor podpira mnenje Zakonodajno-pravne službe o pobudi Pravno-informacijskega centra nevladnih organizacij Ljubljana in Društva za ohranjanje naravne dediščine Slovenije, Ljubljana, za oceno ustavnosti Zakona o interventnem odvzemu osebkov vrste rjavega medveda in voka iz narave.« Prehajamo torej na glasovanje. Glasujemo. </font><br/>
<font size="4">	Kdo je za? (13 članov.) Kdo je proti? (2 člana.) </font><br/>
<font size="4">	Ugotavljam, da je mnenje sprejeto. </font><br/>
<font size="4">	Odbor bo pripravil poročilo v katerega bo sprejeto mnenje vključeno in ga poslal Zakonodajno-pravni službi, ki v skladu z 266. členom Poslovnika Državnega zbora pripravi odgovor za Ustavno sodišče. </font><br/>
<font size="4">	S tem zaključujem a1 točko dnevnega reda. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - NA OBRAVNAVO PREDLOGA ZAKONA O DOPOLNITVAH STANOVANJSKEGA ZAKONA, KI GA JE DRŽAVNEMU ZBORU V OBRAVNAVO PO SKRAJŠANEM POSTOPKU POSREDOVAL DRŽAVNI SVET. </font></b><br/>
<b><font size="4">	</font></b><font size="4">Kolegij predsednika Državnega zbora je na 36. seji dne 7. 6. 2019 sklenil, da se predlog zakona obravnava po skrajšanem postopku. Za obravnavo je bilo posredovano naslednje gradivo. Predlog zakona z dne 16. 5. 2019, mnenje Zakonodajno-pravne službe z dne 27. 8. 2019, mnenje Vlade z dne 18. 7. 2019 in podpora Zveze društev upokojencev Slovenije k predlogu zakona z dne 7. 6. 2019. V poslovniškem roku so bili vloženi amandmaji Poslanske skupine SD k 1. in 3. členu, ter sprememba amandmaja k 1. členu in pa poslanske skupine SDS k 1. členu. Prejeli ste tudi pregled amandmajev z dne 10. 9. 2019. Na sejo so bili k obravnavi te točke povabljeni: predlagatelj Državni svet, Ministrstvo za okolje in prostor, Gospodarska zbornica Slovenije, Skupnost občin Slovenije, Združenje občin Slovenije, Združenje mestnih občin Slovenije in pa Zakonodajno-pravna služba. </font><br/>
<br/>
<font size="4">	Pričenjam </font><b><font size="4">drugo obravnavo</font></b><font size="4"> predloga zakona o kateri bomo na podlagi 126. člena Poslovnika opravili razpravo in glasovanje o posameznih členih predloga zakona. Najprej dajem besedo predstavniku predlagatelja, da nam poda dopolnilno obrazložitev k predlogu zakona. Državni svetnik gospod Kontič, izvolite. </font><br/>
<br/>
<b><font size="4">	BOJAN KONTIČ:</font></b><font size="4"> Hvala lepa gospod predsednik. Spoštovane kolegice in kolegi! </font><br/>
<font size="4">	Prihajam iz Državnega sveta, torej lahko uporabljam ta izraz, članice in člani odbora. vesel sem, da je ta točka na današnji seji in vesel sem, da smo znotraj postopka pravzaprav uspeli uskladiti in odpraviti vse nejasnosti in pomanjkljivosti na katere smo bili obveščeni oziroma opozorjeni. Vsi natančno veste, da je že nekaj časa prisotna tudi medijska podpora prizadevanjem tistih, ki želijo v večstanovanjskih objektih odpraviti arhitektonske ovire, ki želijo v večstanovanjskih objektih kjer ni dvigal, namestiti ta dvigala, vendar običajno je za dvigala potrebno gradbeno dovoljenje, in če je potrebno gradbeno dovoljenje, zakon predvideva 100 % soglasje. To seveda pomeni, da so popolnoma onemogočeni, ker se zelo hitro zgodi, da kdo, ki stanuje v prvem nadstropju, ni ravno zainteresiran za dvigalo. V višjih nadstropjih lahko pa stanujejo ljudje, ki so gibalno ovirani, lahko stanujejo tudi mlade družine, ki imajo vozičke s katerimi prevažajo otroke in ne nazadnje, imamo tudi nepokretne ljudi, ki jih je potrebno vsake toliko časa odpeljati oziroma pripeljati v bolnišnico, k zdravniku, kamorkoli in je potrebno vložiti kar velik napor, tudi s strani reševalcev, da so pri tem uspešni. </font><br/>
<font size="4">	Ko smo v Državnem svetu na mojo pobudo obravnavali to problematiko, </font><br/>
<br/>
<b><font size="4">6. TRAK: (ŠPE) – 14.25</font></b><br/>
<br/>
<b><font size="4">	</font></b><font size="4">(nadaljevanje) smo prišli do soglasja, da je potrebno na tem področju nekaj postoriti, zato smo predlagali spremembo tega zakona, s katerim smo prvotno želeli, da bi 50 % tistih, ki imajo lastniško pravico, torej etažnih lastnikov, zadostovalo za to, da bi bil poseg – tudi, če je gradbeno dovoljenje potrebno, omogočen. Sedaj z amandmajem se ta zadeva nekoliko spreminja, ampak vseeno je to še vedno korak v pravo smer, ki ga pozdravljam. Prav tako priznam, da nismo poskrbeli za pravno varnost tistih, ki v tem primeru seveda morajo imeti možnost, da izpodbijajo odločitev večinske volje lastnikov stanovanj. To je zdaj odpravljeno in tudi to je urejeno. Tako da smo pravzaprav odgovorili na vsa vprašanja in zakon takšen kot je z amandmaji, ki bi jih danes sprejeli, kjer je povzet tudi amandma s strani SDS – zdaj sem ga videl. Gre za tri četrtine tistih, ki naj bi odločali. Torej zdaj smo na teh 75 %, če bo sprejet amandma, ki bodo omogočali in pravzaprav odpravili tisto, kar je najpomembnejše – da lahko nekdo v procesu vgradnje recimo dvigala, ki ga nujno potrebujejo, nagaja, enostavno nagaja. </font><br/>
<font size="4">	Zdaj, mi imamo v Sloveniji kar nekaj stanovanj oziroma nekaj večstanovanjskih zgradb s štirimi nadstropji plus pritličje, kjer zakonodaja ni zahtevala dvigala v času gradnje. Zdaj so ti bloki seveda brez dvigal, ovire takšne kot jih opažamo v vsakdanjem življenju, pa ostajajo. Ljudje se staramo, potrebe po tem, da bi gibalno oviranim omogočili normalno življenje, so prisotne in zakon, ki je tukaj pred vami, prav v ničemer ne odstopa s prakso, ki je v tujini. Če ste pogledali primerjavo v ostalih državah – praviloma gre za 50 %. Večina lastnikov se o tem odloča. Je pa seveda to kar imamo mi možnost, da tistih 50 % recimo, ki bi pa nasprotovalo lahko na sodišču, sproži postopek za to, da se ta odločitev razveljavi. Tako da mislim, da zakon odgovarja takšen kot je na vse to na kar smo bili opozorjeni in predlagam  in vas tudi prosim, če smem tako reči za podporo v imenu tistih, ki v resničnem ali pa realnem življenju težko prenašajo težave s katerimi se soočajo, tudi zaradi nagajanja posameznikov v posameznih večstanovanjskih stavbah. Kot ste videli je bila izražena tudi podpora Združenja društev upokojencev Slovenije. Ti so tudi tisti, ki so nas redno opozarjali na to. Seveda računam, da bi tako kot vedno lahko slišali tudi pripombo, da je potrebno zadevo sistemsko urediti. 15 let sem bil v tej hiši, pa povem, kaj pomeni sistemsko urediti. To pomeni še vsaj dve leti nič na tem področju, potem pa morda se kaj zgodi, ampak nujno. </font><br/>
<font size="4">	Tako da predlagam, da se znotraj tega osredotočimo predvsem na to, da danes in potem na plenarnem zasedanju Državnega zbora ta zakon sprejmemo, spremembo zakona sprejmemo, ker v ničemer ne bomo posegali v sistemsko ureditev, ki je pa potrebna in jo bo verjetno ministrstvo in vlada tudi po moji oceni v naslednjem letu procesirala in bo sestavni del tudi vašega dela. Ampak, če eno zadevo rešimo prej, ni nič slabega, predvsem pa je koristno za ljudi, ki resnično potrebujejo to rešitev.</font><br/>
<font size="4">	Hvala lepa, gospod predsednik.</font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">	Besedo dajem predstavniku Ministrstva za okolje in prostor.</font><br/>
<font size="4">	Gospod Prijon, izvolite.</font><br/>
<br/>
<font size="4">	</font><b><font size="4">ALEŠ PRIJON: </font></b><font size="4">Hvala lepa za besedo. Spoštovane poslanke in poslanci!</font><br/>
<font size="4">	S predlagano novelo stanovanjskega zakona bi se posebej opredelilo potrebna soglasja pri sprejemanju odločitev o gradbenih posegih in izboljšavah na večstanovanjskih stavbah, ki so povezani z odpravo arhitektonskih ovir in je zanje treba pridobiti gradbeno dovoljenje, pod kar spada tudi gradnja dvigal. V predlaganem soglasju je več kot 50 % takšnih lastnikov po solastniških deležih. Nižje soglasje bi po mnenju predlagatelja olajšalo sprejeto odločitev o gradbenih delih in izboljšavah, kadar gre za gradbene posege, ki zadevajo odpravo arhitektonskih ovir. </font><br/>
<font size="4">	Uvodoma želim izpostaviti, da je v normativnem delu programov Vlade Republike Slovenije za leto 2019 že predvideno sprejetje novega stanovanjskega zakona. Ta bo vseboval tudi spremembe glede potrebnih soglasij </font><br/>
<br/>
<b><font size="4">7. TRAK (VI) 14.30</font></b><br/>
<br/>
<font size="4">	(nadaljevanje) za izvedbo poslov, ki presegajo okvir rednega upravljanja med katera sodijo tudi izboljšave in posegi, za katere je potrebno gradbeno dovoljenje. Predlagane rešitve v novem stanovanjskem zakonu bodo problem soglasij reševale sistemsko in ne le za izboljšave, ki se nanašajo na odpravo arhitektonskih ovir. Definicija izboljšave so bo uskladila tudi z gradbeno zakonodajo, ki opredeljuje vzdrževanje objektov, pri čemer za ta dela ni treba pridobiti gradbenega dovoljenja. Ministrstvo na načelni ravni torej soglaša z idejo o znižanju potrebnih soglasij za gradbene posege, pri katerih je potrebno pridobiti gradbeno dovoljenje. Vendar pa ocenjujemo, da bi znižanje soglasij iz obstoječih 100 procentov na predlaganih 50 procentov etažnih lastnikov po solastniških deležih pomenilo prevelik poseg v zasebno lastnino. Temu je pritrdilo tudi mnenje Zakonodajno-pravne službe Državnega zbora Republike Slovenije z dne 27. 8. 2019. Ravno tako bi bilo nujno potrebno natančno opredeliti pojem arhitektonskih ovir. Pri glasovanju etažnim lastnikom pa bi bilo potrebno zagotoviti pravno varstvo. Na podlagi navedenega Vlada predloga zakona o dopolnitvah stanovanjskega zakona v predlagani obliki ne podpira. </font><br/>
<font size="4">	Amandma, ki je bil vložen s strani Poslanske skupine Socialnih demokratov pa Vlada podpira. Delež soglasij za gradbene posege in izboljšave na več stanovanjskih stavbah, ki so povezani z odpravo arhitektonskih ovir in je zanjo treba pridobiti gradbeno dovoljenje se iz prvotno predlaganih 50 % z amandmajem poviša na soglasje več kot 75 % etažnih lastnikov po solastniških deležih. Takšna ureditev po mnenju ministrstva ne predstavlja prevelikega posega v zasebno lastnino, hkrati pa olajšuje izvedbo potrebnih investicij. Predlagana sprememba je skladna tudi s predvidenimi določili novega stanovanjskega zakona. Z amandmajem se v tem vpeljuje ustrezno pravno varstvo pri glasovanju etažnih lastnikov, ki imajo možnost izpodbijanja sklepa o odločitvi etažnih lastnikov v nepravdnem postopku. Prav tako se z amandmajem dodaja podrobnejši opis odprave arhitektonskih ovir, ki je vezan na zagotovitev neoviranega dostopa in uporabe stavbe, terminološko pa je usklajen z gradbeno zakonodajo. Hvala lepa. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Besedo dajem še predstavnici Zakonodajno-pravne službe. Gospa Rus, izvolite. </font><br/>
<br/>
<b><font size="4">	HELENA RUS: </font></b><font size="4">Hvala za besedo. Naša služba je na predlog zakona podala pisno mnenje. V zvezi s predlogom zakona smo opozorili, da bi kazalo ponovno proučiti večino za sprejem odločitve in pa predlagano ureditev dodatno utemeljiti z vidika testa sorazmernosti, ki se presoja po kriterijih nujnosti, primernosti in pa sorazmernosti. Imeli smo tudi pripombe h konkretnim členom, in sicer glede opredelitve arhitektonskih ovir in pa začetka uveljavitve zakona. Na amandmaja Poslanske skupine Socialnih demokratov nimamo pripomb. Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa. Sedaj sprašujem, če želi besedo še kdo od ostalih vabljenih. Prosim, da se predstavite. Izvolite. </font><br/>
<br/>
<b><font size="4">	BOŠTJAN UDOVIČ:</font></b><font size="4"> Hvala za besedo. Zbornica za poslovanje z nepremičninami. Na kratko se bom oglasil, zato ker smo z Državnim svetom pri tej pobudi tudi sodelovali, pa smo šli na koncu v malo različne smeri, ker smo mi želeli z nujnimi spremembami reševati še ene druge zadeve, pa nismo naleteli tukaj na posluh. Podpiramo, pa že podpirali smo v bistvu ne samo mi, ampak tudi tista združenja, ki so z nami pri tej pobudi sodelovala, smo podpirali že prvotni predlog Državnega sveta. Tudi mi ne vidimo razloga, da bi bila večina v teh primerih kaj višja, tako kot je gospod Kontič omenil, je v tujini običajno navadna večina zadošča za take ukrepe. Ampak dobro to je lahko debata za tiste sistemske rešitve. Strinjamo se tudi s tem, da je potrebno taka vprašanja reševati včasih z nujnimi spremembami, zato ker tiste sistemske rešitve so, če so ko so in potem lahko taka vprašanja ostajajo odprta več let. Tako iz te razprave in iz teh predlaganih amandmajev dobivam občutek, da bo ta zakon pozitivno sprejet oziroma da ga boste potrdili in je to tudi za nas pozitivno. Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa. Želi besedo še kdo od ostalih vabljenih? Ugotavljam, da ne, tako da prehajamo na razpravo in glasovanje o posameznih členih predloga zakona. Ker ima predlog samo tri člene odboru predlagam, da se razprava o vseh členih predloga zakona združi v skladu s 128. členom Poslovnika. Po opravljeni razpravi o členih bi najprej opravili glasovaje o amandmajih, nato pa bi glasovali še o vseh členih predloga zakona skupaj. Ali kdo temu predlogu nasprotuje? Ugotavljam, da ne. Odpiram razpravo.</font><br/>
<font size="4">	V razpravo dajem vse tri člene predloge zakona skupaj in vložene amandmaje. Kot prvi se je k razpravi prijavil gospod Möderndorfer. Izvolite. </font><br/>
<br/>
<b><font size="4">8. TRAK: (NB) - 14.35</font></b><br/>
<br/>
<font size="4">	</font><b><font size="4">JANI (JANKO) MÖDERNDORFER (PS SMC):</font></b><font size="4"> Hvala lepa. </font><br/>
<font size="4">	Iskreno priznam, da sem pravzaprav bil izredno vesel, ko se je pojavil predlog Državnega sveta, za to spremembo o kateri je gospod Kontič razpravljal v samem uvodu. Bi pa seveda predvsem razpravljal rad v tistem delu kjer se je pojavil amandma, ki govori in zaradi strahu in bojazni zaradi prevelikega posega v človekovo pravico in to je v njegovo lastnino, to je 75 %, pa jo bom poslušal tudi argumentirati. Prepričan sem, da če bi Ustavno sodišče razpravljalo o tem, da se ne bi opredeljevalo, da se merijo človekove pravice v odstotkih, ampak se prej varujejo v smislu prava s tem ali je možnost se zavarovati oziroma pritožiti, se pravi, ali je zagotovljeno pravno varstvo kadar se poseže v lastninsko pravico. In zato mi je to barantanje v odstotkih vedno bilo zanimivo, kadar se je pogovarjalo ne samo na tem primeru, ampak kateremkoli primeru, ko se je o odstotkih govorilo. Veste, če bi temu res bilo tako, potem bi tudi na volitvah demokracija zmagala šele takrat, ko bi bil nekdo izvoljen s 75 %, pa temu ni tako, ampak je vedno z 51 % večine, kadar govorimo o večinskem sistemu. Kadar govorimo pa sploh o drugih postopkih, pa je temu še bistveno manj. Torej, zato ta argumentacija ne zdrži. Verjamem pa, da marsikomu ustreza z obrazložitvijo zaradi drugih razlogov, ki se pojavljajo. To pa je tisto kar sem večkrat razpravljal o stanovanjski problematiki, da največji greh je bil, ko je nastal Jazbinškov zakon in se je ta pravica, stanovanjska pravica dobesedno zastonj delila med prebivalstvo, danes pa nastane problem, ko hočemo popraviti nekaj iz preteklosti kar je bilo narobe, pa ugotovimo, da pravzaprav ljudje nimajo denarja za to, da bi šli v to in največkrat, ne samo to kar je rekel gospod Kontič, da je problem, da je nekdo v pritličju, pa ne bo potreboval dvigala ali pa nekdo, ki mu je treba popraviti streho, pa v pritličju ni zato, ker se to njega ne tiče in obratno, kar govorimo o kleti, ampak je v bistvu problem dostikrat, so finance. Zdaj, seveda problem je nastal predvsem zaradi tega, dvigala so specifičen primer. Jaz sem se pred kratkim pogovarjal s kolegi, ko so rekli, ma ja, poglej, saj če bi imel 51 %, to ni tak problem, če govoriva o 75 %, saj je to že, ne more biti eno ali dve stanovanji problem. Ker govorimo o dvigalih, je največkrat problem, da govorimo o štirinadstropnih blokih in tam ponavadi nimate toliko prebivalcev oziroma družin in stanovalcev kot jih imate v stolpnici in zato je to specifičen problem, kajti v nekem bloku se eno ali dve stanovanji pritožita, predstavljata vsak takšen delež, da pravzaprav zelo hitro pridemo, da 75 % ne bomo nikoli dosegli. In zato je seveda za mene noro govoriti o 75 %, še posebej zato, ker je pravno varstvo zagotovljeno, če seveda je takšna dikcija sprejeta in je zato treba to spraviti na 51 % in seveda apeliram na vse, ki boste danes in ki bomo kasneje odločali, da to možnost opredelimo, že dovolj z 51 %. Jaz ne bi tukaj govoril samo o invalidih, ampak bi govoril tudi o dolgoživi družbi. Namreč glede na to, da danes je problem, da kdorkoli ima kakršnekoli težave, zdravstvene, v končni fazi nekdo pravzaprav samo, če se seli, ima že problem kako se preseliti, če ni dvigala, kaj šele, da bi imel neke dolgotrajnejše težave. Je v bistvu problem, ker v resnici posredno se dostikrat hvalimo, poslušajte župane, ko rečejo, smo občina po meri invalidov. Država, poskrbeti moramo za invalide, invalidi sami rečejo, nič o invalidih brez invalida, ko pa pride do konkretne implementacije v zakonu, kjer pravzaprav odločamo o in usodi določenih posameznikov, določenih skupin, pa pravzaprav naletimo na problem kako postavljati še dodatne ovire, da do tega ne bo prišlo. Zato jaz seveda tukaj z vsem, bom rekel ne nazadnje, tudi osebnimi izkušnjami tako bližnjih </font><br/>
<br/>
<b><font size="4">9. TRAK (VI) 14.40</font></b><br/>
<br/>
<font size="4">	(Nadaljevanje) kot sam sebe pravzaprav lahko povem, da stvar ni tako enostavna, če bomo šli samo na 75 %. Žal ne. Tisti, ki upravljajo z zgradbami to prekleto dobro vedo kaj to pomeni. Meni je bolj pomembno to, da se ta pravica in možnost dodeli takrat kadar je ta potrebna in da se zagotovi tistim, ki mislijo, da so pri takšni odločitvi oškodovani, lahko iščejo seveda tudi pravno varstvo za poseg v njihovo pravic. Če sem bil dovolj jasen, argumentacija in prepričanje, da bomo s 75 % zavarovali pravico, seda dajmo rajši vprašati kaj je pravzaprav sploh intenca in namen. In v tem primeru je namen omogočiti na stotine in na tisoče stanovanjem, ki so v prejšnjem sistemu bila zgrajena ne samo to, kar je rekel gospod Kontič, zaradi tega, kar zakon tega ni predpisoval, ampak zaradi tega, ker se je to naredilo načrtno, zato da se je sploh lahko do takih gradenj prišlo. Vi dobro veste, da dvigala podražila izgradnjo takih stanovanj in zato so praktično cela naselja kjer imaš štiri nadstropja nastajala brez dvigal. Marsikje kjer bodo želeli imeti dvigalo in bodo vsi sto procentno za ga ne bomo mogli imeti, zaradi tega, ker jim to izgradnja oziroma način izgradnje sploh ne bo dovoljeval, ker sploh tega prostora ne bo. Marsikje zaradi drugih težav, kot so spomeniško varstvo in kaj jaz vem kaj še vse, nimamo / nerazumljivo/ blokad, sedaj jim bomo dali pa še to blokado. Bojim se, da želja in interes, ki je bil izpostavljen dobronameren bomo s temi 75 % samo še dodatno zablokirali. Podpiram pa seveda to, da gre to za majhno spremembo, za katero ne rabimo čakati sistemske spremembe, ko je bilo rečeno. In zato podpiram vsako spremembo samo da zgodi. Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa. Naslednji je k besedi prijavljen gospod Podkrajšek, pripravi naj se mag. Rajh. Gospod Podkrajšek, izvolite. </font><br/>
<br/>
<b><font size="4">	BOJAN PODKRAJŠEK (PS SDS):</font></b><font size="4"> Hvala, spoštovani predsednik, za besedo. Državna sekretarka, državni sekretar, kolegice in kolegi, vsi cenjeni gostje! Lep pozdrav tudi v mojem imenu. Tudi sam se strinjam s tem, da je ta življenjski zakon, ki že kar nekaj časa čaka pred vrati Državnega zbora, da sem tudi sam osebno vesel, da je v Državnem zboruj. Kajti, tudi sam sem bil nekaj let zaposlen v podjetju, ki se ukvarja s stanovanji. Pa bi se mogoče dotaknil mojega predhodnika. Tudi sam sem oziroma v Slovenski demokratski stranki smo bili malo v precepu, ko smo razmišljali in se pogovarjali o procentih ali iti na 50 plus nekaj ali na 75. Je pa dejstvo, da mogoče preveč gremo iz ene skrajnost, kot je bila več let težava, sedaj čisto v drugo skrajnost, tako da smo tudi v Slovenski demokratski stranki pripravili amandma na 75 %. Ker govorimo o tem življenjskem zakonu samo en del, tudi sam se strinjam, pa v Slovenski demokratski stranki se strinjamo, da ne čakamo sedaj na nek sistemski zakon, da ko življenje gledaš od zunaj, ljudje, pa tu ne gre samo za otroke, pa za starejše, pa tisti, ki so danes mogoče, seveda, težje dostopajo do svojih stanovanj, seveda gre za vse nas, ki lahko mogoče gremo jutri na Triglav, čez en teden pa mogoče niti do svojega stanovanja več ne bomo mogli iti. Tako je pač življenje, zato se mi zdi pomembno, da danes najdemo skupni jezik. V Slovenski demokratski stranki predlagamo, da ne gremo sedaj v tisto drugo skrajnost. Pa jaz mislim, da nič ni bilo narobe. Mogoče je bilo malo prekorajžna poteza Državnega sveta s temi procenti. Ko z nekimi izkušnjami to gledam za nazaj moram biti pošten, da sem tudi poklical dva upravnika, ki delata 20 ali pa še več let na upravljanju stanovanj. Jaz mislim, da tudi ta dva, ki sem jih poklical, da ne bi mogoče zgrešili, pa ker sprejemamo ta zakon, da bi mogoče res naredili napako, nihče od teh dveh upravnikov ni bil čisto sto procenten, da bi šli na 50. Tako, da tudi tisti ljudje, ki se vsak dan </font><br/>
<br/>
<b><font size="4">10. TRAK: (SC) - 14.45</font></b><br/>
<br/>
<b><font size="4">	</font></b><font size="4">(nadaljevanje) ukvarjajo s tem in ki imajo vsak dan težave s tem so nekako bližje 75. Iz svojih izkušenj vam lahko povem, da v tistem bloku, ki je večstanovanjski, ko se ljudje razumejo med seboj, ki delajo vsi za tisto stavbo jaz mislim, da ni nobenih težav niti 100 % niti 75 % niti 50 %, je pa veliko stanovanjskih sosesk oziroma blokov večstanovanjskih objektov, kjer se ne morejo dogovoriti kakšna bo kljuka na vhodnih vratih. Seveda naše državljanke in državljani so svoje premoženje dali v eno stanovanje v tem bloku, živijo mogoče malo višje v tretjem ali četrtem nadstropju pa s takšnimi ali drugačnimi razlogi, potem niti ne more priti do neke izboljšave tega objekta. V Slovenski demokratski stranki bomo z veseljem ta zakon podprli tako danes na tem odboru in tudi potem na plenarnem zasedanju, s tem da smo tudi mi imeli pomisleke - še enkrat povem - s temi 50 pa še malo procenti. Naš amandma je s 75 %.  </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. Besedo ima mag. Rajh, pripravi se gospod Ciglar. </font><br/>
<br/>
<font size="4">	</font><b><font size="4">MAG. ANDREJ RAJH (PS SAB): </font></b><font size="4">Hvala, predsedujoči, za besedo. </font><br/>
<font size="4">	Naj povem, da v SAB podpiramo vse ukrepe, ki bi gibalno oviranim sodržavljanom omogočili kvalitetnejšo bivanje na domu v okolju, kjer živijo. V tem smislu pozdravljamo znižanje zahtevanega odstotka. Imamo pa za nadaljevanje, ko se bo sprejel sistemski zakon določene predloge, ki bi jih rad v tej razpravi izpostavil. </font><br/>
<font size="4">	Vemo, da večina teh objektov dosega starost 50 let, za stanovanjske stavbe je to projektna življenjska doba in po tem obdobju je potrebno te objekte temeljito prenoviti. Sklop utemeljitev prenove Zakon o graditvi objektov predvideva, da je potrebno v teh objektih zagotoviti dostopnost gibalno oviranim osebam in to niso samo invalidi to so lahko tudi starejši to so tudi bom rekel starši z otroci itd… Kazalo bi v nadaljevanju proučiti tudi to in ta odstotek znižati. </font><br/>
<font size="4">	Prav tako se pojavljajo tudi države pri vzdrževanju objekta, ko je na primer za popravilo strehe, če se ne motim potrebno 70 % soglasja ali nekaj takega torej delež, ki je nad 50. To je težko bom rekel tudi izseljevati preko sodišča in bi kazalo … Iz osebnih izkušenj vem, da je na primer težko dobiti soglasje za obnovo kotlovnice, za obnovo strehe ali pa za menjavo kanalizacije, ki v kleti pušča in zaliva stanovanje v pritličju. Tudi te zadeve bi morali v nekem smislu urediti in ne samo čakati na  to, da Stanovanjska inšpekcija izda odločbo, ki se pač žal nikoli ne more izvršiti. Ni v redu, da omogočamo nekaterim lastnikom objektov, da nagajajo in na tak način izčrpujejo celotni stanovanjski fond, ki se na tak način uničuje. Jaz težko verjamem na primer v Ljubljani so stanovanja zelo draga in bom rekel 50 kvadratno stanovanje dosega cene tudi 200 tisoč evrov in težko verjamem, da je v Ljubljani tak človek revež. Jaz vidim, da gre tukaj za nagajanje, ki bi ga moral zakonodajalec preprečiti. Pozdravljam pa ta zakon in ta amandma in bomo predlog podprli. </font><br/>
<font size="4">	Hvala lepa. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. Naslednji ima besedo gospod Cigler, pripravi se gospa Tomić. </font><br/>
<font size="4">	Izvolite, gospod Cigler. </font><br/>
<br/>
<font size="4">	</font><b><font size="4">ŽELJKO CIGLER (PS Levica): </font></b><font size="4">Hvala lepa. </font><br/>
<font size="4">	Spoštovani, lepo pozdravljeni!	</font><br/>
<font size="4">	V Levici dajemo vse skozi poudarek k temu, da je treba bivalne pogoje v Sloveniji torej dostop do stanovanja narediti tako, da je dostopen vsakemu navadnemu človeku to pomeni z dohodki, ki so povprečni v tej državi tako pri pridobitvi stanovanja kot tudi pokrivanja stroškov bivanja v njem.  </font><br/>
<br/>
<b><font size="4">11. TRAK: (NB) - 14.50</font></b><br/>
<br/>
<font size="4">	(nadaljevanje) Delamo na tem, da je potrebno povečati v državi bistveno delež sredstev, ki se namenja za javna najemna stanovanja, kot tudi znižati določene stroške, ki se pojavljajo pri najemu stanovanja ali nakupu le teh in eno zadnjih teh je bilo zniževanje posredniških stroškov. Dejstvo pa je in to je v redu, da se danes pogovarjamo o tem vprašanju, da je treba bivalne pogoje zagotoviti tudi tako, da so prijazni do mladih družin, ki stanujejo, bom pa rekel zdajle, v mestu, v štirinadstropni hiši, ki na koncu, v mansardi, na koncu se reče temu, na štajerskem rečemo »na dile«, ko se gre zadnje stopnice, zelo težko je to narediti z vozičkom očetu, ki ga gor nese z otrokom vred, lahko je tudi mamica, z vso tisto prtljago, ki jo je treba gor prinesti, da ne govorim dejansko o starejših ljudeh in invalidih, to kar govorimo oziroma mnogih bolnih. In res je, lansko leto smo gledali, ko so nas na televiziji opozarjali posamezni primeri, da si ljudje, ali pa v nebotičnikih, in to je vprašanje, prej ko sem govoril o takšni hiši, kakšen procent je tisti, soglasje stanovalca, ko jih je manj, ki ti omogoči, da si zagotoviš en normalen dostop do stanovanja. Res pa je, da se mora, da je ta zadeva še posebej pomembna, v nebotičnikih, deset, enajst, dvanajst, kako tam gor pride starejša oseba oziroma kako pride tista dnevna pomoč, pomoč starejšim, ko se vsak dan odvija in hodijo ljudje peš, če ni dvigala na primer, v takšna nadstropja. In mi smo v tej državi zelo prijazni, ko je treba narediti ozvočene semaforje za invalide na primer, za slepe, ali pa prehode za invalide ali pa za vozičke, invalidske vozičke ali pa za otroške vozičke oziroma zdaj bomo naredili tudi, bomo prijazni, fino, bomo v Ustavo tudi znakovni jezik postavili kot ustavno pravico dela. Dela se na tem. In ne vem zakaj ne bi danes potrdili tudi tega, to je treba narediti, da se zagotovi eno normalno življenje ljudi v tej državi, njihovih bivalnih pogojih, da če je treba narediti tak poseg v hiši, d so dostopi, da se zagotovi normalen dostop do stanovanja z dvigalom, mora to biti na en sprejemljiv način narejeno. Hkrati pa bi in se zavedam, ker živim v bloku, da so takšne stvari, da so takšna soglasja pomembna tudi takrat in jih je težko dobiti. Ko se pogovarjamo o novih fasadah, izolacijah ali pa, res je, delo strehe ali pa izolacija med kletjo in prvim stanovanjem, kjer ima prvo stanovanje v pritličju ima ponavadi mrzlo in tukaj tisti, ki ni neposredno prizadet, jasno, vstopi nazaj in začne kalkulirati in ne da soglasja in dela velike težave. Rad bi pa še tukaj tole povedal. Še en moment pa mora tukaj biti zraven. Tukaj bo morala država s svojimi sredstvi, da se ti ukrepi lahko omogočijo in zagotovijo, bistveno močneje pristopiti in to je skozi zagotavljanje večjega deleža sofinanciranja skozi ekosklade, skozi Ecosklad. Ali, če gre za invalide oziroma ranljive skupine ljudi, da pomagamo tudi na ta način. V Levici bomo to zadevo absolutno podprli, s tem, da bi pa še enkrat opozoril, dejansko je razlika, ne smemo pozabiti tudi za ljudi, ki bivajo, pa na primer tri, štiri nadstropnih hišah v mestu in mi je, sem živel v taki hiši, in je dostop do stanovanja zelo zelo otežkočen. </font><br/>
<font size="4">	Hvala lepa.  </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. Kot za enkrat, zadnja ima besedo gospa Tomić. Izvolite. </font><br/>
<br/>
<b><font size="4">	VIOLETA TOMIĆ (PS Levica):</font></b><font size="4"> najlepša hvala predsedujoči. </font><br/>
<font size="4">	Tudi jaz osebno sem bila izjemno vesela te pobude Državnega sveta, tako da, hvala gospod Kontič, kot da bi mi jemali besede iz jezika. </font><br/>
<font size="4">	Namreč, jaz tudi stanujem v eni taki hiši kjer se ne moremo zmeniti za marsikaj, zaradi različnih interesov. Ljudje, ki živijo na podstrehi, pač jim pušča in teče na glavo, tisti ki živijo spodaj jih to ne zanima, in tako naprej. O dvigalih pa se lahko samo pogovarjamo in sanjamo, kajti dejstvo je, da ni, človek ki ne čuti na lastni koži problema, je zelo redko lahko solidaren do njega in na žalost vsak gleda ozko samo svoje interese. Pa če pogledamo te hiše, ki jih omenjate in ki jih izpostavljate, so večinoma hiše, ki so recimo tri, štiri nadstropne   </font><br/>
<br/>
<b><font size="4">12. TRAK: (TB) – 14.55</font></b><br/>
<br/>
<font size="4">	(nadaljevanje) v centrih mest in te hiše so po navadi tudi razdeljene na dve interesni sferi – eni so stanovalci in drugi so, večinoma pisarne, zelo radi po centrih, v spodnjih delih, delajo pisarne in ti ljudje nimajo kaj dosti interesa vzdrževat in tudi nikoli se ne srečajo s tem, da bi voziček vozili, »gajbo« krompirja vlekli v četrti štuk, dojenčka, hrano in tako naprej. Tako da, problem je, da zakonodajno uredimo tako, da smo vsi solidarni, tisti na podstrehi s temi v kletnih prostorih in obratno, kajti drugače hiša ne more funkcionirat. Hiša je organizem.</font><br/>
<font size="4">In, vsake toliko so bili, država je sprejela kakšne ukrepe. Prej je kolega Möderndorfer Jazbinškov zakon omenjal – jaz bi vas rada spomnila na zakon, ki je veljal, mislim da, v osemdesetih letih, da če na podstreho daš, ne vem, eno pručko in tam ta pručka stoji toliko in toliko časa, lahko tam, kot na gradbeni parceli, si stanovanje urediš in ti ljudje, ki so po tem zakonu takrat urejali stanovanja, so zdaj stari 70 plus in poznam primere in je zelo težko. Izjemno težko je prit v četrto nadstropje ali pa do podstrešnega stanovanja, sam, kaj šele kadar moraš nosit karkoli v dom.</font><br/>
<font size="4">Zdaj, jaz bi takoj podprla 50 %, ampak, kot smo rekli, mnogi nasprotujejo temu iz različnih razlogov, da ne bi bilo, pač, da ne bi reveže izsiljevali s tem zakonom ali jim še bolj otežili življenje, vendar bi vas opozorila na rezervni sklad. Vse hiše imajo rezervne sklade, upravniki jih zbirajo, mogoče je treba določit minimalni znesek, ki ga rezervni sklad mora po zakonu zbirat, da se te stvari potem lažje…</font><br/>
<font size="4">Zdaj, nagajanje ste omenjali. Ja, eni ne morejo plačat, eni pa dejansko nagajajo, kajti, na žalost se enim zdi stanovanje investicija in ne želijo pretirano vlagat vanj, v izboljšanje življenjskih pogojev. Srečujemo se z gentrifikacijo, z Airbnb, samo da se čim več profita dobi iz ene stanovanjske enote in zakaj bi skrbeli za to, da bi vsi živeli bolje. Tako da, absolutno sem vesela te pobude in bomo podprli te spremembe zakone in seveda amandma, ki to omogoča.</font><br/>
<font size="4">Hvala.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">Besedo ima gospa Korče, izvolite.</font><br/>
<br/>
<b><font size="4">JERCA KORČE (PS LMŠ):</font></b><font size="4"> Ja, najlepša hvala za besedo. </font><br/>
<font size="4">Se bom kar na kolegico Tomić navezala, jaz enako mislim. Hvala za to pobudo, res je veselje, ko prihajajo pobude, za katere se na konec koncev vsi strinjamo in odpirajo nekatere tematike za pogovor, tudi znotraj poslanskih skupin.</font><br/>
<font size="4">Blok, vsak blok je skupnost. To je tisto, kar po mojem, v današnjem času, vse prevečkrat pozabljamo. Sama živim v bloku, ki je po mojem osebnem mnenju oziroma videnju, glede na ostale skupnosti, ki so, še ostanek tiste stare skupnosti, ki se jo najbrž spominjajo moji starši, pa mogoče delno tudi jaz, iz mladosti in to so skupnosti, ko so se nekako na igriščih znali dogovorit še kakšne reči, danes se pa zapletamo v zakonske procente in v metanje polen pod noge in te skupnosti na nek način razpadajo. Zato se je meni tudi zdelo pomembno, da podpremo 75 %, ker bi se mi 50 oziroma 51 % - kljub temu, da se popolnoma strinjam s stališčem kolega Möderndorferja - bi se mi zdel prenizek procent iz vidika tega, da razpade tudi ta pogovor v skupnosti, kam bodo šle investicije v določenem bloku, kdo lahko plača, kdo ne more plačat.</font><br/>
<font size="4">Kot rečeno, ker živim v taki skupnosti, smo se mi znali dogovorit tudi glede tega, ko kakšen v zgornjem nadstropju, ko smo prenavljali streho, ni mogel kriti vseh stroškov, pa je skupnost stopila gospe nasproti in ji pomagala tudi, da smo se dogovorili, da v več obrokih plača in vse take stvari in tega - po mojem - noben zakon ne bo uredil, bomo pa to morali kot družba, ponovno razmislit, v kakšnih skupnostih bomo živeli – eden mimo drugega ali eden z drugim, v smotru iskanja rešitev.</font><br/>
<font size="4">Tako da, v Listi Marjana Šarca bomo absolutno podprli predlog. V prvi fazi, 75 %, smo / nerazumljivo/ naklonjeni ideji, da se pričnemo pogovarjat tudi o zniževanju procenta, ampak se mi zdi, da ta korak na 75 % bo kar velik korak, narejen za vse take investicije.</font><br/>
<font size="4">Hvala.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">Želi še kdo razpravljati? Gospod Bevk, izvolite.</font><br/>
<br/>
<b><font size="4">13. TRAK: (NB) - 15.00</font></b><br/>
<br/>
<font size="4">	</font><b><font size="4">SAMO BEVK: (PS SD):</font></b><font size="4"> Hvala lepa za besedo, gospod predsednik. </font><br/>
<font size="4">	Torej, izkušeni parlamentarec kot je Bojan Kontič, točno ve kaj pomeni to, bomo sistemsko rešili neko zadevo, zato se mi zdi pomembno, da lahko tudi ta majhen problem, ki pa je za nekatere zelo velik in nepremostljiv, rešimo s to novelo zakona. Socialni demokrati to podpiramo in bomo podprli tudi amandma, tako da bo usklajeno tako z Zakonodajno-pravno službo kot Vlado Republike Slovenije. </font><br/>
<font size="4">	Hvala lepa predlagateljem in upam, da bomo danes ta zakon tudi sprejeli. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">	Ugotavljam, da interesa po razpravi več ni, tako da zaključujem razpravo in prehajamo na glasovanje o amandmajih. </font><br/>
<font size="4">	Na glasovanje dajem amandma Poslanske skupine SD k 1. členu. Naj samo omenim, da če je ta amandma sprejet, je amandma Poslanske skupine SDS k temu členu brezpredmeten. Prehajamo na glasovanje. Glasujemo o amandmaju. </font><br/>
<font size="4">	Kdo je za? (15 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<font size="4">	Na glasovanje dajem amandma Poslanske skupine SD k 3. členu. Glasujemo. </font><br/>
<font size="4">	Kdo je za? (15 članov.) Kdo je proti? (Nihče.) </font><br/>
<font size="4">	Ugotavljam, da je amandma sprejet. </font><br/>
<font size="4">	Zaključili smo glasovanje o amandmajih. V skladu s prej sprejeto odločitvijo prehajamo še na glasovanje o vseh členih predloga zakona skupaj. Ali želi kdo obrazložiti svoj glas? Ugotavljam, da ne. Tako, da prehajamo na glasovanje. Glasujemo. </font><br/>
<font size="4">	Kdo je za? (15 članov.) Kdo je proti? (Nihče.) </font><br/>
<font size="4">	Ugotavljam, da so členi predloga zakona sprejeti. </font><br/>
<font size="4">	S tem zaključujem drugo obravnavo predloga zakona o dopolnitvah stanovanjskega zakona na matičnem delovnem telesu. Sprejeti amandmaji bodo vključeni v dopolnjen predlog zakona, ki bo sestavni del poročila odbora. Predlagam, da poročilo na seji Državnega zbora predstavim sam. </font><br/>
<font size="4">	S tem zaključujem 1. točko dnevnega reda.</font><br/>
<br/>
<font size="4">	Prehajamo na </font><b><font size="4">2. TOČKO DNEVNEGA REDA - NA OBRAVNAVO POROČILA O VARSTVU PRED IONIZIRAJOČIMI SEVANJI IN JEDRSKI VARNOSTI V REPUBLIKI SLOVENIJI ZA LETO 2018.</font></b><font size="4"> </font><br/>
<font size="4">	Kot gradivo ste prejeli poročilo z dne 11. 7. 2019, mnenje Komisije Državnega sveta za lokalno samoupravo in regionalni razvoj z dne 6. 9. 2019 in pripombe in mnenja zveze ekoloških gibanj k poročilu z dne 10. 9. 2019. </font><br/>
<font size="4">	K tej točki dnevnega reda so bili vabljeni: Ministrstvo za okolje in prostor, Komisija Državnega sveta za lokalno samoupravo in regionalni razvoj, Uprava Republike Slovenije za jedrsko varnost, Uprava Republike Slovenije za varstvo pred sevanji, Sklad za financiranje razgradnje NEK in za odlaganje radioaktivnih odpadkov iz NEK, Agencija za radioaktivne odpadke in pa Nuklearna elektrarna Krško. Naknadno, dne 5. 9. 2019, sta bila dodatno vabljena še Ministrstvo za infrastrukturo in pa Zveza ekoloških gibanj. </font><br/>
<font size="4">	Poročilo o varstvu pred ionizirajočimi sevanji in jedrski varnosti v Republiki Sloveniji leta 2018, je bilo posredovano Državnemu zboru na podlagi 168. člena Zakona o varstvu pred ionizirajočimi sevanji in jedrski varnosti. Odbor za infrastrukturo, okolje in prostor pa ga bo obravnaval na podlagi četrtega odstavka 41. člena Poslovnika Državnega zbora, ki določa, da matično delovno telo obravnava poročilo, ki je bilo Državnemu zboru posredovano na podlagi zakona ali drugega predpisa, praviloma v treh mesecih po posredovanju. Obravnava na seji Državnega zbora pa se opravi, če tako določa Poslovnik Državnega zbora ali če to predlaga matično delovno telo. </font><br/>
<font size="4">	Pričenjamo torej z obravnavo poročila o varstvu pred ionizirajočimi sevanji in jedrski varnosti v Republiki Sloveniji za leto 2018.  </font><br/>
<font size="4"> </font><br/>
<b><font size="4">14. TRAK (VI) 15.05</font></b><br/>
<br/>
<font size="4">	(Nadaljevanje) Najprej dajem besedo predstavniku predlagatelja, Ministrstvu za okolje in prostor, da nam poda dopolnilno obrazložitev. Gospod Prijon, izvolite. </font><br/>
<br/>
<b><font size="4">	ALEŠ PRIJON:</font></b><font size="4"> Hvala lepa za besedo. Poročilo o varstvu pred ionizirajočimi sevanji in jedrski varnosti v Republiki Sloveniji je vsako leto pripravljeno na podlagi Zakona o varstvu pred ionizirajočimi sevanji in jedrski varnosti ter povzema vsa dogajanja povezana z varstvom pred ionizirajočimi sevanji in jedrsko varnostjo. Sprejme ga Vlada Republike Slovenije in pošlje Državnemu zboru Republike Slovenije. Poročilo je hkrati poglavitni način seznanjanja širše javnosti s tem področjem. Leto 2018 je bilo mirno, prav tako pa je bil dosežen temeljni cilj jedrske in sevalne varnosti, to je varstvo ljudi in okolja pred nepotrebnimi škodljivimi učinki ionizirajočih sevanj. Leto je minilo brez pretresov. Nuklearna elektrarna Krško je obratovala brez večjih težav z enoročno postopno zaustavitvijo zaradi manjših težav na sistemu nadzora glavnega transformatorja, kar so ustrezno rešili. Spomladi so opravili redni remont nad katerim so izvedli nekaj pomembnih izboljšav. Nadaljevala se je tudi gradnja utrjene varnostne zgradbe 2 in projektiranje suhega skladišča izrabljenega goriva. Nadaljeval se je evropski tematski strokovni pregled na področju staranja v okviru katerega so se pregledala poročila o spremljanju staranja jedrskih objektov v Evropski uniji. Na osnovi pregleda in izhajajočih priporočil Uprave Republike Slovenije za jedrsko varnost in Nuklearne elektrarne Krško pripravljata načrt ukrepov s katerimi bo v prihodnosti stanje elektrarne na področju staranja še izboljšano. Med letom je potekala priprava novih revizij programov razgradnje Nuklearne elektrarne Krško in ravnanja z radioaktivnimi odpadki in izrabljenim gorivom iz elektrarne. Novi reviziji bosta temeljni podlagi za določitev prispevkov, ki jih morata GEN Energija in Hrvatska elektroprivreda kot lastnika vplačati vsak v svoj sklad. V skladih je treba do konca obratovalne dobe jedrske elektrarne Krško zbrati dovolj sredstev za financiranje razgradnje objekta in za končno odlaganje radioaktivnih odpadkov iz izrabljenega goriva, pa tudi so vsa nadomestila lokalnim skupnostim. Koordinacijski odbor, ki ga je leta 2017 imenovala meddržavna komisija za spremljanje uresničevanja meddržavne pogodbe o solasništvu nuklearne elektrarne je spremljal izdelavo programa razgradnje in programa odlaganja radioaktivnih odpadkov in izrabljenega goriva ter proučeval možnosti za skupno odlaganje slovenskih in hrvaških radioaktivnih odpadkov iz nuklearne elektrarne. Slovenija v ta namen Hrvaški ponuja odlagališče v Vrbini, med tem ko na Hrvaškem skušajo podobno odlagališče zgraditi blizu meje z Bosno in Hercegovino. Do konca leta ni prišlo do dogovora, ki bi bil sprejemljiv za obe strani. Pri obratovanju raziskovalnega reaktorja / nerazumljivo/ v letu 2018 ni bilo večjih posebnosti. Agencija za radioaktivne odpadke je nadaljevala dejavnosti za izgradnjo odlagališča nizko in srednje radioaktivnih odpadkov v Vrbini pri Krškem. Potekale so predhodne aktivnosti za javno razgrnitev poročila o vplivih na okolje in čezmejno presojo vplivov bodočega odlagališča. Glede na dinamiko izvajanja aktivnosti in ravnanja vpletenih organov ostaja izziv, kako bo nuklearna elektrarna obratovala, ko bodo zapolnjene skladiščne kapacitete za tovrstne odpadke v elektrarni, odlagališča pa še ne bo. Na odlagališču hidrometalurške jalovine Boršt nekdanjega rudnika urana v Žirovskem vrhu težave s plazenjem hribine niso bile rešene, zato se iskanje rešitev za zaprtje odlagališča nadaljuje. Leta 2018 ni bilo večjih problemov pri izvajalcih sevalnih dejavnosti, prav tako pa je bilo malo intervencij zaradi / nerazumljivo/ virov ionizirajočega sevanja na terenu. Na začetku leta je začel veljati prenovljen zakon o varstvu pred ionizirajočimi sevanji in jedrski varnosti s katerim je bila v slovenski pravni red prenesena večina določil evropske direktive, ki ureja varstvo pred sevanji. Med letom je bilo sprejetih še nekaj uredb in pravilnikov na to temo. To je kratko poročilo… /izključen mikrofon/</font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa. Želi besedo predstavnik Uprave Republike Slovenije za jedrsko varnost, gospod direktor Igor Širc? </font><br/>
<br/>
<b><font size="4">	IGOR ŠIRC:</font></b><font size="4"> Hvala lepa. V tem trenutku ne bi dodajal ničesar. Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa. Želi besedo predstavnik Uprave Republike Slovenije za varstvo pred sevanji, doc. dr. Damjan Škrk?</font><br/>
<br/>
<b><font size="4">	DR. DAMJAN ŠKRK:</font></b><font size="4"> Hvala lepa. Tudi jaz o tem ne bi imel nič dodati. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa. Želi predstavnik Komisije Državnega sveta za lokalno samoupravo in regionalni razvoj, državni svetnik Bogomir Vnučec?</font><br/>
<br/>
<b><font size="4">	BOGOMIR VNUČEC:</font></b><font size="4"> Hvala za besedo. Komisija se je seznanila s poročilom in tudi člani komisije so postavili določena vprašanja, na katere smo dobili zadovoljujoče odgovore. </font><br/>
<br/>
<b><font size="4">15. TRAK: (SC) - 15.10</font></b><br/>
<br/>
<b><font size="4">	</font></b><font size="4">(nadaljevanje) Zlasti nas je zanimalo kako je z zamudo pri gradnji odlagališča za nizko in srednje aktivne odpadke, kako bo poskrbljeno, da se ujame ta rok leta 2023. Kaj se bo zgodilo, če Republika Hrvaška ne bo hotela sodelovati pri tem projektu ter ali bo poskrbela za svoje del odpadkov? Upamo po zagotovilu predstavnikov, da bo do tega roka ta problem na eden način rešen. Prav tako smo dobili tudi odgovore na vprašanja glede nadzora snovi s potencialnem sevanjem, ki so v tranzitu preko Republike Slovenije oziroma potujejo ter kako je z meritvami radona v vzgojno izobraževalnih ustanovah? </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. </font><br/>
<font size="4">	Želi besedo še kdo od vabljenih? Izvolite. Prosim, da se za potrebe magnetograma predstavite. </font><br/>
<br/>
<font size="4">	</font><b><font size="4">KAREL LIPIČ: </font></b><font size="4">(Karel Lipič, Zveza ekoloških gibanj Slovenije, nevladna okoljska organizacija.) </font><br/>
<font size="4">	Imamo status društva v javnem interesu po Zakonu o varstvu okolja in že 27 let spremljamo jedrsko varnost. Tudi letos dejansko smo pregledali poročilo o varstvu pri ionizirajočimi sevanji in hvala za dodatno povabilo na seji odbora. Naše mnenje je, da predloženo rutinsko poročilo tako kot vsa leta je zelo enostransko, minimizira okolje probleme, je pomanjkljivo in ima le teme, ki so všečne. Že sama razprava je pokazala kot da jedrskih problemov nimamo oziroma da je vse v najlepšem redu. To govorim kot predstavnik nevladne organizacije, kar je pač razumljivo. </font><br/>
<font size="4">	Drugo, kar sem hotel izpostaviti, kar je tudi v pisni obliki, kar smo podali in ga imate poslanci pred seboj mi beležimo, da ni rednega kontakta s strani pristojnih do nevladnega sektorja. V letu 2018 ni bilo vrednega sestanka z nevladnimi organizacijami. Leta 2017 smo bili na tem sestanku in kot, da ni interesa, da se kdorkoli vključuje v te procese. Pa tudi seveda pri pripravi samega poročila je razvidno, da ga pišejo dejansko znotraj tako imenovanega jedrskega lobija in zato tudi opravičeno poudarjamo, da nekatere stvari niso dovolj zapisane. </font><br/>
<font size="4">	Sedaj opozarjamo še na naslednje. Ko govorimo o podaljšanju obratovalne dobe / nerazumljivo/ Krško in pa gledamo sklep Ministrstva za okolje Agencije Republike Slovenije, da nosilcu posega ni potrebno izvesti presoje vplivov na okolje in pridobitev okoljevarstvenega za soglasje za podaljšanje Nuklearke do leta 2043. Mi smatramo in dejansko smo se tudi pozanimali na Dunaju in agenciji dunajski jedrski, da v vsakem primeru in to tudi trdi ARSO je potrebno pripraviti presojo vplivov na okolje in mi bomo na tej presoji vplivov na okolje za podaljšanje nuklearke vztrajali. Ni bistvenih seveda tudi premikov vključevanje Hrvaške v ta proces. Nekaj malo razgovorov je bilo, bili so več ali manj neuspešni. Ne smemo pa pozabiti, ko govorimo o jedrskih nesrečah, da Hrvaška oziroma Zagreb je le 30 kilometrov od nuklearke in zato ta odsotnost lastnika polovične nuklearke ni nekako normalna. </font><br/>
<font size="4">	Tisto, kar smo zapisali pisno ne bom bral, ampak bi opozoril samo na tri do štiri dejstva. Mi pogrešamo, čeprav imamo sedež Zveze ekoloških gibanj v Krškem, da v tem procesu, ko se gradi odlagališče za srednje in nizko radioaktivne odpadke, ki ga podpiramo, da je sicer koordinacija preko občine do neke mere izpostavljena z upravno skupnostjo ni pa dejansko lokalnega partnerstva. Lokalno partnerstvo je bila oblika, ki je bila do trenutka dokler ni bil sprejet sklep o gradnji odlagališča, potem pa dejansko so na lokalno partnerstvo pozabili tako, da dejansko nas pa še nekatere posameznike štejemo ni civilne družbe oziroma ni partnerstva v dialogu. V dialogu so lahko občina, krajevne skupnosti, vendar to še ni dialog, ker so tudi druga zainteresirana javnost, ki bi hotela imeti nadzor nad varnostjo nuklearke. V poročilu je zelo malo ali skoraj nič   </font><br/>
<font size="4">    </font><br/>
<b><font size="4">16. TRAK: (ŠPE) – 15.15</font></b><br/>
<br/>
<b><font size="4">	</font></b><font size="4">(nadaljevanje) zapisano, kaj pa v primerih jedrske nesreče. Seveda je nekaj omenjeno, vendar tale stvar, ki smo jo tudi mi zapisali že v lanskem letu, še vedno drži. Po naših podatkih je zelo malo narejenega na področju jedrske varnosti. Premalo je to, da je zapisano v lokalnim medijih, da je vse varno, najbolj varno, da smo najboljša nuklearka v Sloveniji, vendar na drugi strani pa beležimo, da vrsto stvari, če je prišlo do nesreče, ni urejenih. Najmanj pa… premalo občanov, krajanov je vključenih v ta proces oziroma seznanjenih, kaj bo, če bi prišlo do nesreče, kaj se bi dogajalo in kako bi dejansko intervenirali. To je že pokazala tudi študija in pa tudi sama prisotnost na vaji, ki je bila zelo slabo obiskana s strani krajanov.</font><br/>
<font size="4">	O teh stvareh smo govorili tudi na sestanku konference o jedrski energiji v Linzu, v Avstriji letos. In predstavniki 26 držav, med njimi tudi naša nevladna organizacija, smo na te probleme tudi opozorili in to je problem.</font><br/>
<font size="4">	Zdaj pa konkretne pripombe, s tem tudi zaključujem, namreč pri konkretnih pripombah je v uvodu oziroma zapisano, da so potekale aktivnosti in pa, da dobesedno potekale so predhodne aktivnosti za javno razgrnitev poročila o vplivih na okolje in čezmejno presojo vplivov na okolje področja odlagališča. Glede na dinamiko izvajanja aktivnosti, ravnanja vpletenih organov, ostaja izziv, kako bo NEK obratovala, ko bodo zapolnjene skladiščne kapacitete za tovrstne odpadke v elektrarni, odlagališča pa še vedno ne bo. To je danes že tudi bilo omenjeno. Namreč skladišče se naglo polni in to je enako resen problem kot ga ima Ministrstvo za okolje in prostor, kam s komunalnimi odpadki. Ne bi zdaj šel v te detajle, zato naša pobuda, da je nujna intervencija Ministrstva za okolje in prostor, posebej ministra, da na enak način rešuje tudi probleme s srednje in nizko radioaktivnimi odpadki. Ker namreč v nasprotnem primeru, kot je bilo že samo zapisano, nuklearka po letu 2023 ne bo mogla delovati. Če ne bo skladišča, če ne bo odlaganja, tudi nuklearka ne bo mogla delovati, kaj šele neka vizija o drugem bloku nuklearke.</font><br/>
<font size="4">	Konkretno radioaktivni izpusti Boršt, Jazbec namreč… mi smo že lansko leto zapisali, da bodo potrebne neodvisne meritve radioaktivnosti na tem področju. Ker tem radioaktivnim meritvam, neodvisnim meritvam – mislim verjamemo, ne pa tem, ki so bile priložene. Meritve radona v delovnih in bivalnih okoljih – predvsem šole, vrtci, še vedno ni premika in to je problem, kako bomo mi te šole v Sloveniji sanirali glede radona.</font><br/>
<font size="4">	Kar se tiče ravnanja z nuklearko je zelo pomembno, da deluje varno in pa seveda, ker smo celo poletje na veliko govorili, tudi medijsko o možni gradnji drugega bloka, je naše stališče zelo jasno – to bo možno samo po javni razpravi v nacionalno energetskem projektu, po energetskem konceptu Slovenije, referendumu in šele potem bomo dejansko lahko govorili o drugem bloku. Vse ostalo je za nas nekako dnevna politizacija. Namreč, na eni strani se porabi 17 milijonov evrov za promocijo drugega bloka. Ne vem kdo in kaj je ta sredstva odobril, na drugi strani pa seveda nevladni sektor nima niti enega evra, da bi lahko pariral stvarem, predvsem čez to poletje kar se je dogajalo.</font><br/>
<font size="4">	Kar se tiče Uprave za jedrsko varnost, zaščito in reševanje še vedno beležimo, da niso razdeljene jodove tablete v Posavju in to bo nujno in pa potrebno. In pa mednarodno sodelovanje – tam je cel spisek kaj so obiskali, na katerih konferencah so bili. nevladne okoljske organizacije se moramo same plačevati. Tudi letos smo bili v Linzu, v Avstriji, smo si morali sami plačevati in brez razpisov resornih ministrstev, da bi tudi jedrska varnost bila pokrita s stroški, dejansko nismo v enakovrednem položaju. Na eni strani 17 milijonov evrov za promocije, na drugi strani pa se borimo, da bi lahko tudi druga stališča prenesli, mednarodna stališča, pa dejansko moramo zalagati lasten denar. Mislim, da bo te stvari treba urediti. Ko smo to vprašali na Agencijo za radioaktivne odpadke oziroma Urad za jedrsko varnost, so rekli, da ni tovrstnega sredstva za te namene.</font><br/>
<font size="4">	No in pa še zadnji in s tem končujem. Uporaba jedrske energije v svetu.</font><br/>
<font size="4">    </font><br/>
<b><font size="4">17. TRAK: (TB) – 15.20</font></b><br/>
<br/>
<font size="4">	(nadaljevanje) Ta tabela je dejansko že vsako leto identična in seveda, ko govorimo o drugem bloku, pozabljamo, da v Evropi imamo samo Finsko, ki dejansko to nuklearko že gradi leta in leta in se stroški povečujejo. Ta čas je tudi francoska /nerazumljivo/ razpadla. Govorimo o Angliji, ki tudi ne ve, ali jih bo dokončala, stroški se povečujejo in seveda, »hvalice« za Kitajsko in Azijo, pregradne, jaz mislim, da to ni prihodnosti.</font><br/>
<font size="4">Tako da, moramo resno razmislit, ali lahko gradimo drugi blok nuklearke za 2 do 3 milijarde, kot so nekateri zapišejo v javnih medijih ali pa bo to dejansko nastalo lahko tudi desetkrat več kot TEŠ 6. To so stvari, ki so resne in dajmo jih tudi resno strokovno obravnavati, ne pa dejansko v, »populizirat« neko temo in pa s tem tudi »mimizirat« problem in tudi stroko na ta način.</font><br/>
<font size="4">Hvala.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">Želi besedo še kdo od vabljenih? Ugotavljam, da ne, tako da odpiram razpravo članov in članic odbora.</font><br/>
<font size="4">Gospod Cigler, želite besedo? Izvolite.</font><br/>
<br/>
<b><font size="4">ŽELJKO CIGLER (PS Levica):</font></b><font size="4"> Hvala lepa.</font><br/>
<font size="4">Spoštovani, v uvodu predstavnikov ministrstva je bila omenjena tudi priprava novih revizij o programi razgradnje nuklearke v Krškem in pa ravnanju z radioaktivnimi odpadki in pa izrabljeni gorivi nuklearke. Pa nas zanima, kako daleč so te revizije? In, ali bodo sprejete v nekem zdaj doglednem kratkem času, morda že letos? In kdaj bo popravljena tudi višina prispevka, ki ga v sklad za razgradnjo NEK plačuje Gen energija? In, ali bo višina prispevka popravljena tako, da bo pokrila tudi vse za nazaj, premalo plačane prispevke?</font><br/>
<font size="4">Mi tu govorimo o denarju, govorimo o obstoječi nuklearki, ki zdajle funkcionira in nam proizvaja električno energijo, denarju za razgradnjo nuklearke v Krškem, ki se bo potreboval, za izgradnjo odlagališč, ker bo obstoječe v kratkem polno – ne vem, 2020, 2021 – in pa, stroški tudi delovanja tega odlagališča. Dejstvo je pa, da pri proizvodni energiji se lokalnim skupnostim daje ena odškodnina, nadomestilo in to je del proizvodnih stroškov te energije in ko poslušamo zdaj te uvode, še / nerazumljivo/ predstavnikov ekologije na drugi strani ekološkega dela civilne družbe, je moje osebno mnenje, da Slovenija ne izroča pravnih stvari Hrvaški, kajne. Niso problem begunci, problem so dejansko dogovorjene zadeve, kar se tiče saniranja, odlaganja radioaktivnih odpadkov in te je treba začeti izročati, če rečem v narekovajih, to je dejanski problem, s katerim se bomo srečali, preden bomo sploh prišli, če se ne bo stvar tukaj malce podvizala, do zaključka življenjske dobe te nuklearke, kaj šele, da bi razmišljal o bloku 2, za katerega, ko tole poslušamo, sploh nimamo pogojev.</font><br/>
<font size="4">Namreč, ko poglejte, če pogledaš številke in to je zanimivo, tudi za javnost, izgradnja odlagališča bo »koštala« nekje 200 milijonov. Potem je tu njegovo funkcioniranje, ki so cene, če je bila Hrvaška zraven vključena, 522 milijonov. Premoženje sklada za razgradnjo NEK, nuklearke, pa je konec leta 2017 znašalo 200 milijonov. Te stvari dejansko ne grejo skupaj, še posebej, če v skladu, v poročilu, opozarjajo – moram to prebrat: »glede na sredstva, ki so danes zbrana v namenskem skladu Republike Slovenije in ob načrtovanih predpisanih prilivih in odlivih iz portfelja sklada, menimo, da sklad ne bo uspel zagotoviti dovolj sredstev niti za odlagališče nizko in srednje radioaktivnih odpadkov, niti za odložitev visoko radioaktivnih odpadkov in dekontaminacijo nuklearke.</font><br/>
<font size="4">Skratka, to so eni problemi, ki so tukaj pred nami in ki se jih je dejansko potrebno lotit, ne tako, kot smo prejle govorili, pod prejšnjo točko, z nekimi sistemski ukrepi, to so stvari že zdavnaj dogovorjene, potrebno jih bo realizirat in šele, ko bomo to naredil, lahko rečemo ljudem, </font><br/>
<br/>
<b><font size="4">18. TRAK: (SC) - 15.25</font></b><br/>
<br/>
<b><font size="4">	</font></b><font size="4">(nadaljevanje) sedaj bomo pa začeli razpravo in potem obvezen referendum ali ste zato, da se nam v prihodnosti energija električna zagotavlja preko drugega bloka. Mi še prvega nimamo stvari dejansko zagotovljene. Ko sem jaz prej tiste številke našteval, ki gredo proti milijardi bi rad povedal, da je to strošek proizvodnje električne energije v Jedrski elektrarni Krško, ki ga do sedaj še nismo plačali in ta strošek, če zadeva ne bo razrešena / nerazumljivo/ uporabnikom električne energije v Sloveniji. Tako kot je draga z vsemi svojimi izgubami in investicijo, ki je bila neodgovorno izvedena TEŠ-6 energija iz nje katere stroške morajo pokrivati takšen bo na koncu pokazan relevanten strošek tudi električne energije iz nuklearke v Krškem. Tako je tudi sledilo iz besed predstavnika Vlade oziroma predstavnika ekoloških civilnih gibanj. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. Naslednji ima besedo gospod Rosec. </font><br/>
<br/>
<font size="4">	</font><b><font size="4">FRANC ROSEC (PS SDS): </font></b><font size="4">Hvala za besedo. Lep pozdrav vsem prisotnim!</font><br/>
<font size="4">	Sedaj tu, ko gledamo to poročilo bi rekel pač podobna je lanskemu. Če ni nekega dogodka pač tudi rečemo ni bilo nekaj posebnosti ni bilo nekih srednjih dogodkov in potem rečemo, da je vse v redu, vse je lepo pa dajmo malo naprej gledati in upajmo, da tudi mu bo rekel, da bo tudi še naprej istočasno se enako dogajalo, če bomo imeli srečo. Če je ne bo pač je ne bo. Sedaj bi rekel, da mogoče si preveč zatiskamo to bi rekel težavo pred nekimi problemi. Namreč, v tem poročilu bi tudi bilo dobro, če bi bilo notri napisano kakšna tveganja so. Vemo, da imamo probleme, ki jih ne rešujemo, imamo težave, ki niso niti dogovorjene in tukaj bi bilo zelo dobro, če bi bila ena tabela tveganj in bi bilo napisano kaj pa bo, če teh dogodkov oziroma teh zadev ne bo sprovedenih v določenem času. Če napišeš poročilo v teh dolgih listih, ampak bi rekel verjetno napišeš to in to, mogoče nekdo nekaj ne prebere. Če pa narediš neko tabelo tveganj tisto pa hudičevo vsakokrat prebere. Mi si preveč zatiskamo oči pred tem, da to ni problem, ker se mi s sosedi ne moremo nič dogovoriti konkretno tudi s hrvaško in tukaj mislim, da bi moralo in ministrstvo in vlada imeti neko časovnico kdaj se bo kaj naredilo. Tudi lepo se vidijo tudi vzroki oziroma ukrepi oziroma razlogi zakaj se ni nekaj naredilo ali ni zopet volja na naši strani oziroma ali na sosednji strani. / nerazumljivo/ slika določenih ljudi v tistem simulatorju ne bo nič pripomoglo k našemu ugledu oziroma reševanju teh problemov, ki jih imamo. Imamo problem nedogovor s Hrvaško, imamo problem teh odpadkov, ker ne vemo kaj bomo naredili. Vemo, da poraba električne energije gre samo navzgor, hočemo zapreti TEŠ-6 oziroma kompleten TEŠ. Nimamo rešenega odlagališča bi rekel kam bomo v Krškem dali svoje odpadke kaj bomo, potem po letu 2022, 2023. Bi se vozili vsi na elektriko pa poraba gre samo gor. Istočasno bi radi imeli željo graditi novo NEK-2. Mi imamo veliko več neznank kot pa znank. Imamo veliko dolgo enačbo brez rešljivih idej, niti idej nimamo ne kot, da bi / nerazumljivo/ s tem pa naj se nekdo drug ubada, ko bo prišel za nami. Mi bomo preživeli to obdobje v redu bi rekel bo dobro, bomo nekako šli skozi, potem pa se naj nekdo drugi s tem ukvarja, si tolče glavo in rešuje probleme. Vsaka oskrba z energijo v vsaki državi to je zelo pomembno za vsako gospodarstvo tukaj se začne / nerazumljivo/ vsakega produkta. Če imaš ti višek energije oziroma če si ti samozadosten je tudi cena, ki jo ima neki produkt v državi konkurenčna. Mi vemo, da se bo enkrat TEŠ-6 ugasnil, zaradi premogovnika, ugasnil se bo NEK-1 od kod? Tisti nacionalni program kako bomo kaj naredili in s čim bomo kaj naredili. Vemo, da ni rešitev, ker se odlaga, odlaga in prelaga. Res, če gledate tukaj poročilo nekaj se podari, hvala bogu, da NEK deluje v redu, da so dol fantje, ki vedo s čim upravljajo in se zavedajo odgovornosti. Po mojem v NEK imajo hudičevo dobro napisano kaj so tveganja in kaj bo, če se nekaj zgodi. </font><br/>
<br/>
<b><font size="4">19. TRAK: (NB) - 15.30</font></b><br/>
<br/>
<font size="4">	(nadaljevanje) Ko pridemo pa na višje resorje gor, pa ta tveganja moč, pa ne pride v oziroma nimajo odgovorni, da to res nekaj, da so ta tveganja res neka zelo odgovorna naloga. Ker na koncu, kriv je direktor, noben minister ne bo zardi tega odletel ali pa sekretar ali pa / nerazumljivo/. Na koncu bo ključno dal kaj bo naredil direktor, recimo ni tehnični sektor. In tudi, če gledate tukaj koliko moramo mi teh odpadkov plačati tudi na švedsko, da zagotavljamo nek prostor tam, to niso majhne težave. Vem, da nekje bomo morali dobiti energijo. Zdaj trenutno rečemo OK, jedrska je pač tista, ki je nekje dobra, ki ima trenutno najmanj izpustov, najmanj onesnažujemo, je neka realna, ampak s takim delom, s takim odnosom ne vem, če bomo imeli mi odobritev sosednjih držav / nerazumljivo/ gradimo, če ne znamo nekaj prej rešiti. In tukaj bi rekel, je odgovornost te Vlade, ministrov in vse skupaj. Ne pustiti odgovornost na uslužbence oziroma delavce NEK. To je vaš problem. Oni s tem upravljajo. Problem se pojavlja drugje in toliko časa vidiš tudi, pa / nerazumljivo/ da kaj na hodniku srečaš, boste morali posamezniki glave stakniti, spustiti svoje egote, pa reči, okej, kaj bomo naredili za dobrobit Slovenije, da pa rečemo, to je tvoj problem, to je pa moj problem. Problem je skupen. Dokler nimamo skupnega cilja, smo tako, če bo bo, če pa ne bo pa ne bo in to je to.</font><br/>
<font size="4">	Hvala. </font><br/>
<br/>
<b><font size="4">	PREDSEDNIK EDVARD PAULIČ:</font></b><font size="4"> Hvala lepa. </font><br/>
<font size="4">	Gospa Tomić, izvolite. </font><br/>
<br/>
<b><font size="4">	VIOLETA TOMIĆ (PS Levica):</font></b><font size="4"> Hvala predsedujoči za besedo. </font><br/>
<font size="4">	Jaz se bom navezala na predstavitev gospoda Lipiča, kajti ljudje, ki naj bi zagovarjali izgradnjo NEK 2, so raje previdno tiho in jih popolnoma razumem zakaj. Kot je gospod Lipič navedel, da so že porabili 17 milijonov davkoplačevalskega denarja za promocijo NEK 2. Tudi pred leti tem slišala, da so porabili cel kup milijonov, mislim da okoli 20 za raziskave, če je na potresnem območju teren kjer naj bi gradili NEK 2, pa je prva raziskava pokazala, da je na potresnem območju, potem so plačali drugo, ki je spet pokazala, da je, in tako naprej. Hočem reči, da če energetski lobi, ki mu zdaj lahko rečemo že jedrski, hoče nekaj doseči, bo to dosegel. Toliko časa lahko plačujemo strokovnjake, dokler ne dobimo rezultata kot ga želimo. Koliko je pa to odgovorno do državljanov in državljank, koliko je to odgovorno do planeta, koliko je to odgovorno do vseh nas, je pa drugo vprašanje. Kapitalski interes ne sme biti nikoli pred interesom preživetja planeta in vsega kar je na njem, kajti mi moramo vedeti kakšna je tukaj stopnja tveganja. Jedrska nesreča, vemo da ni nesreča kjer se malo ponesrečimo, ampak so hude katastrofe in mi tukaj se srečujemo s precej neodgovornim ravnanjem odgovornih. Tudi se strinjam, da bi Slovenija zamudila priložnost, da bi podpisala mednarodno pogodbo o prepovedi jedrskega orožja. To je bilo v prejšnjem mandatu. In tukaj nikakor ne bi smeli postavljati interese jedrske oborožitve in seveda zavezništva Nato pred interese Slovenije. Tukaj imam v mislih tudi dejstvo, da je vzletišče, Natova baza v Cerkljah, ki je v neposredni bližini jedrske elektrarne. Ali je kdo od odgovornih kdajkoli pomislil, da ko se bo Nato ustil in napihoval, nikoli ne bodo vzletali iz Pentagona, sigurno ne. Mi smo mnogo bližje, ravno tako kot Črna Gora in ostale nove članice Nata. Mislite, da jih grozno zanimajo naši ljudje, naša narava in preživetje. Prav nič. Kaj bo, če slučajno z vzletišča Cerklje, Nato napada svojo priljubljeno tarčo na vzhodu? Tarča na vzhodu bo vrnila. Komu? Vzletišču Nata, ki je v neposredno bližini naše jedrske elektrarne, kar pomeni, da nas ni. Se nimamo več kaj pogovarjati o interesih, finančnih tega lobija, onega lobija, ampak zgolj o preživetju nas tukaj, pa ne samo Slovenije, do Italije, Avstrije in še širše. </font><br/>
<br/>
<b><font size="4">20. TRAK (VI) 15.35</font></b><br/>
<br/>
<font size="4">	(Nadaljevanje) Tako da vas prosim v imenu razuma, da dajte vendarle na prvo mesto varnost državljanov, pred finančnimi interesi. Dejstvo je, da jedrske elektrarne res gradi samo še vzhodna Evropa, pa tam Azija, Kitajska, Rusija in tudi tako vse odpadke kar pošiljamo. Sedaj sem slišala krasno novico, da je Indonezija vrnila odpadke vzhodu, ker oni njim, države tretjega sveta ni pomembno, kako ljudje živijo in odpadke tam  mečejo. Mnoge države so sklenile opustiti jedrsko energijo, pri nas pa se je kar naenkrat pojavil nek interesni lobi, ki z blaznimi nekimi državnimi denarji operira in propagira gradnjo NEK 2 in zavajajo, da je jedrska energija brezoglična. Naj vam povem, da ko sem pred časom bila na železniški postaji v Bruslju sem zagledala eno maskoto belega medvedka in sem se šla veselo slikati z njo prepričana, ja, rešimo planet. Ne, akcija jedrskega lobija. Jedrska energija je brezoglična. Ne, ni. Kaj bomo z odlagališči? Še vedno nobenega napredka glede tega. Civilna družba je tukaj zelo aktivna, vendar je nihče ne posluša. Čeprav je prejšnja vladna koalicija obljubila, seveda pred parlamentarnimi volitvami, kjer se obljublja vse sorte, da bo postopke peljala v popolni transparentnosti in da bo tudi referendumsko odločanje o glavnih projektih. Ampak kljub temu je Agencija Republike Slovenije za okolje v letu 2017 sprejela odločbo, da lahko jedrska elektrarna Krško nadaljuje obratovanje za 20 let, kljub temu, da vemo, da se njeni ključni deli starajo in da je nevarnost vsak dan večja in to se je zgodilo brez javne razprave in brez sodelovanja ljudi, ki živijo na tem področju, občanov Krškega, Brežic, Posavja. To se mi zdi popolnoma nedopustno. </font><br/>
<font size="4">	In za konec naj vam povem najnovejše iz Guardiana članek po katastrofi v Fukušimi, več kot milijon ton kontaminirane vode leži v skladiščih. Tudi naša skladišča so polna jedrskih odpadkov. Kam bomo z njimi? To ni odpadek, ki ga lahko zažgeš iz izgine v zrak. Poglejte, leto 22 bo zmanjkalo prostora v Fukušimi in minister pravi, da bodo vodo zlili v morje. In kam bomo mi z našimi odpadki po letu 22? Morje pa je kakorkoli Pacifik, ribe, hrana in konec koncev bodo nekako tudi mi vsi prizadeti s temi ukrepi. Pred časom je v Ljubljani padal kisel dež. Slišali smo, da je bil kontaminiran, pa so rekli, saj ni nič hudega. Poglejte, ne verjamem, da ni nič hudega. Skratka, še enkrat pred interesi raznih energetskih lobijev moramo gledati na interese preživetja planeta in Slovenije. Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ:</font></b><font size="4"> Hvala lepa. Besedo ima mag. Rajh. Izvolite. </font><br/>
<br/>
<b><font size="4">	MAG. ANDREJ RAJH (PS SAB):</font></b><font size="4"> Hvala lepa, predsedujoči, za besedo. Rad bi se odzval samo na nekatere navedbe. Najprej na navedbe gospoda Lipiča. Sredstva za nevladne organizacije so se od leta 2003 na 2018 iz 166 milijonov povečala na 333 milijonov letno. Drugo, bi želel, da se o proizvodnji električne energije začnemo pogovarjati brez demagogije. Torej, v Sloveniji, bom rekel, tretjino električne energije proizvede TEŠ, tretjino približno jedrska elektrarna, tretjino pa hidroelektrarne. In v tem državnem zboru smo slišali zahteve, da se naj kar vse ukinejo. Slišali smo tudi zahteve, da se električna energija podraži za 500 procentov, pa so to nekateri kolegi poslanci, da so pripravljeni sprejeti manjšo podražitev. Mi moramo, če želimo Sloveniji zagotoviti </font><br/>
<br/>
<b><font size="4">21. TRAK: (TB) – 15.40</font></b><br/>
<br/>
<font size="4">	(nadaljevanje) gospodarsko rast, če želimo zagotovit blaginjo našim državljanom, če želimo preprečit, da bi imeli 90 % prebivalstva energetsko revnega, o izzivih, ki nas čakajo, začet racionalno razpravljat, brez širjenja strahu in brez demagogije.</font><br/>
<font size="4">	Hvala lepa.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">Želi besedo še kdo? Ugotavljam, da ne, tako da zaključujem, se oproščam, bi morda predstavniki Vlade želeli komentirat navedbe?</font><br/>
<font size="4">Gospod Prijon, izvolite.</font><br/>
<br/>
<b><font size="4">ALEŠ PRIJON:</font></b><font size="4"> Hvala lepa za besedo.</font><br/>
<font size="4">/ nerazumljivo/ eno malenkost, konkretno vprašanje je postavil gospod Cigler, v zvezi z revizijo programa razgradnje in odlaganja jedrskih odpadkov – ta revizija se zaključuje, konec meseca jo bo obravnavala meddržavna komisija, potem pa o njej razpravlja, pri nas gre na Vlado, na Hrvaškem pa v njihov Sabor in s tem je povezano tudi vprašanje, koliko prispevkov, koliko se bo spremenila višina prispevkov za razgradnjo, to je pa seveda odvisno od rezultatov te revizije in od stališča te meddržavne komisije. Tako da v principu, konec meseca bomo imeli več podatkov.</font><br/>
<font size="4">Hvala lepa.</font><br/>
<br/>
<b><font size="4">PREDSEDNIK EDVARD PAULIČ:</font></b><font size="4"> Hvala lepa.</font><br/>
<font size="4">Sedaj pa res, zaključujem obravnavo in ugotavljam, da seje Odbor za infrastrukturo, okolje in prostor seznanil s Poročilom o varstvu pred ionizirajočimi sevanji in jedrski varnosti v Republiki Sloveniji leta 2018.«</font><br/>
<font size="4">S tem zaključujem obravnavo poročila na matičnem delovnem telesu. Odbor bo pripravil poročilo, v katerega bo vključil sprejeto ugotovitev in s tem tudi zaključujem 2. točko dnevnega reda.</font><br/>
<br/>
<font size="4">Prehajamo na </font><b><font size="4">3. TOČKO DNEVNEGA REDA - OBRAVNAVA POROČILA O IZVAJANJU RESOLUCIJE O NACIONALNEM PROGRAMU VARNOSTI CESTNEGA PROMETA ZA LETO 2018.</font></b><font size="4"> </font><br/>
<font size="4">Kot gradivo, ki je objavljeno v računalniškem sistemu Državnega zbora ste prejeli: poročilo z dne 26. 7. 2019 in pa mnenje Komisije Državnega sveta za lokalno samoupravo in regionalni razvoj z dne 6. 9. 2019.</font><br/>
<font size="4">K tej točki dnevnega reda so vabljeni: Ministrstvo za infrastrukturo, Ministrstvo za notranje zadeve, Policija, Komisija Državnega sveta za lokalno samoupravo in regionalni razvoj ter pa Javna agencija Republike Slovenije za varnost prometa. Poročilo o izvajanju resolucije o nacionalnem programu varnosti cestnega prometa za leto 2018, je bilo posredovano Državnemu zboru na podlagi 7. poglavja Resolucije o nacionalnem programu varnosti cestnega prometa za obdobje 2013 – 2022. Odbor za infrastrukturo, okolje in prostor pa ga bo obravnaval na podlagi četrtega odstavka, 41. člena Poslovnika Državnega zbora. Ta določa, da matično delovno telo poročilo, ki je bilo Državnemu zboru posredovano na podlagi zakona ali drugega predpisa, obravnava praviloma v 3 mesecih po posredovanju, obravnava na seji Državnega zbora pa se opravi, če tako določa Poslovnik Državnega zbora ali če to predlaga matično delovno telo.</font><br/>
<font size="4">Pričenjamo torej z obravnavo Poročila o izvajanju resolucije o nacionalnem programu varnosti cestnega prometa za leto 2018 in besedo najprej dajem predstavniku predlagatelja za dopolnilno obrazložitev.</font><br/>
<font size="4">Gospa Mauhler, boste vi? Izvolite.</font><br/>
<br/>
<b><font size="4">NINA MAUHLER:</font></b><font size="4"> Najlepša hvala za besedo.</font><br/>
<font size="4">Govorimo torej o Poročilu o izvajanju resolucije o nacionalnem programu varnosti cestnega prometa za leto 2018. Medresorska delovna skupina za spremljanje in izvajanje Resolucije o nacionalnem programu varnosti cestnega prometa za obdobje med leti 2013 in 2022, je skladno s 7. poglavjem Resolucije o nacionalnem programu varnosti cestnega prometa za omenjeno obdobje, pripravila poročilo o izvajanju te resolucije, torej Resolucije o nacionalnem programu varnosti cestnega prometa za 2018.</font><br/>
<font size="4">Odbor direktorjev za zagotavljanje varnosti v cestnem prometu za omenjeno obdobje je na svoji 3. dopisni seji obravnaval in potrdil Poročilo o izvajanju resolucije o nacionalnem programu varnosti cestnega prometa za leto 2018, Vlada Republike Slovenije pa ga je sprejela na svoji dopisni seji, v mesecu juliju 2019 ter ga posredovala v nadaljnjo obravnavo Državnemu zboru. V obdobnem načrtu za zagotavljanje varnosti cestnega prometa </font><br/>
<br/>
<b><font size="4">22. TRAK: (SC) - 15.45</font></b><br/>
<br/>
<b><font size="4">	</font></b><font size="4">(nadaljevanje) za leto 2018 je bil zastavljen temeljni cilj, in sicer kritična meja, kjer ne smemo dopusti, da vre več kot 96 oseb in da se ne sme več kot 592 oseb hudo telesno poškodovati v prometnih nesrečah. Slovenske ceste so v prometnih nesrečah v letu 2018 zahtevale življenja 91 ljudi, leto prej je bila ta številka 104, kar kaže na izboljšanje varnosti cestnega prometa. Število umrlih v letu 2018 je bilo tudi najnižje od kar beležimo uradno statistiko prometnih nesreč, to pa beležimo že od leta 1954. Izboljšanje je najbolj opazno pri voznikih enoslednih vozil pri potnikih in kolesarjih. Najpogostejši vzrok najhujših prometnih nesreč pa že skozi celotno obdobje ostaja neprilagojena hitrost, s katero pa je pogosto povezana vožnja pod vplivom alkohola. Nosilci nacionalnega programa so v obravnavanem obdobju izvedli načrtovane aktivnosti iz obdobnih akcijskih načrtov, ki so vključno s preventivnimi aktivnostmi in pa z infrastrukturnimi ukrepi vsekakor prispevali k izboljšanju stanja prometne varnosti, s predhodnimi vložki v te aktivnosti so bili tudi doseženi solidni oziroma dobri rezultati, ki so se konec koncev odrazili in bili prepoznani tudi izven Republike Slovenije. Boljša prometna varnost je bila dosežena s spodbujanjem udeležencev v prometu k odgovornejšemu vedenju, k spoštovanju predpisov in oblikovanju zavesti o pomenu prometne varnosti z zagotavljanjem varnejših vozil in cestne infrastrukture, kar so udejanjili načrtovalci, proizvajalci in pa izvajalci, vzdrževalci in ustrezne nadzorne službe. V tem zapletenem sistemu varnosti cestnega prometa so se izvajale aktivnosti na področju ozaveščanja, odgovornega ravnanja posameznika v vzgojno izobraževalnih in preventivnih organizacijah v medijih v represivnih in pravosodnih organih v civilni družbi, gospodarskih družbah, samoupravnih lokalnih skupnostih in pa ne nazadnje v državnih organih. Glede na ugotovitve poročila o izvajanju resolucije za leto 2018 je treba poudariti in tudi je treba poudariti sistemske premike za izboljšanje prometne varnosti, ki bodo dolgoročno uravnotežili to področje ne glede na gospodarske, ne glede na družbene in ne glede na politične vplive. V zvezi s tem je treba izluščiti osrednje preboje na področju zagotavljanja večje varnosti v cestnem prometu, ki jih bosta uskladila odbor direktorjev in pa medresorska delovna skupina. Govorimo o nadgradnji in intenzivnejšem izvajanju prometne vzgoje na vseh ravneh izobraževanja, o umestitvi zdravja kot integralnega dela prometne varnosti, o krepitvi sistemskega upravljanja, nevarnih cestnih odsekov in pa o okrepitvi področja nadzora. </font><br/>
<font size="4">	Še nekaj o cilji za leto 2019. Cilji za to leto so sledeči: kritična meja, kjer ne smemo dopustiti, da umre več kot 89 oseb in se ne sme več kot 555 oseb hudo poškodovati v prometnih nesrečah. V letu 2019 je po začasnih podatkih - govorim o podatkih na dan 29. avgust - žal umrlo že 68 oseb, lani v enakem času pa 56, kar žal ne kaže na pozitivni trend v tem letu. Besedo bi še dala direktorici Agencije za varnost v prometu, če še ima karkoli za dodati. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. Gospa Marinko, izvolite. </font><br/>
<br/>
<font size="4">	</font><b><font size="4">GOSPA MARINKO: </font></b><font size="4">Najlepša hvala.</font><br/>
<font size="4">	Jaz mislim, da je državna sekretarka celovito zajela to področje rada bi pa povedala samo to, da morda je res za izpostaviti, da Slovenija je bila v lanskem letu ena tistih držav, ki je presegla tisto magično mejo in smo prvič v zgodovini prišli pod povprečje Evropske unije, kjer smo imeli 44 umrlih v cestnem prometu in smo se tako uvrstili v prvih 10 držav se pravi držav članic EU. Trend, ki se kaže v zadnjih 10 letih po različnih kazalcih se zagotovo izboljšuje. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. Odpiram razpravo. Želi kdo besedo? </font><br/>
<font size="4">	Gospod Cigler, izvolite.   </font><br/>
<br/>
<font size="4">	</font><b><font size="4">ŽELJKO CIGLER (PS Levica): </font></b><font size="4">Hvala lepa. Dosti kratko. </font><br/>
<font size="4">	Eno zadevo bi rad rekel, ker sem pač </font><br/>
<br/>
<b><font size="4">23. TRAK: (SC) - 15.50</font></b><br/>
<br/>
<b><font size="4">	</font></b><font size="4">(nadaljevanje) žal lahko rečem ekološko neosveščen in se vozim z avtomobilom pač proti Ljubljani jaz moram reči, da ko vstopim v Celju na avtocesto imamo na pasu za običajno vožnjo samo tovornjake praktično do Ljubljane. Vožnja po slovenskih cestah je izjemno in vse bolj nevarna. Jaz mislim, da ko bomo prestopili tisto kritično točko bodo številke, ki bodo mogle biti nične kolikor naj bo poškodovanih ali pa žrtev na cestah bodo prešle vse meje. Tukaj bi morali začeti razmišljati to vedno, ko govorimo o prometu v tem Državnem zboru in se srečujemo takole. Dejansko bomo morali na trajnostno mobilnost bistveno prej in hitreje začeti in intenzivno napore v to smer vlagati in tudi sredstva in promet in gibanje bo moralo iti na železnice. Ta stvar dolgo ne bo več stala. </font><br/>
<font size="4">	Hkrati bi pa rad nekaj opozoril, ker sva oba z državno sekretarko podobno izpostavljena napovedujem, da v kolikor ne boste uredili vstopa in izstopa v Ari vasi na avtocesto, ko se bo vključil logistični center Lidl jaz tam ne vem kaj se bo dogajalo to zadevo bomo mogli zapreti. Ne vem ali se bodo križišča vzpostavila ali kaj se bo zgodilo. Jaz bi rad samo povedal, da ko sem se peljal iz Ljubljane in sem hotel vstopiti priti Velenju jaz sem moral tam čakati 12 minut, da sem lahko levo zavil in se vključil v promet, ampak sem mogel iti zelo hitro pa spreten. Ta vstop je skoraj, da že neuporaben, zaradi nevarnosti. Opozarjam na to zadevo. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. Želi še kdo besedo? Želite besedo gospa Mauhler?  </font><br/>
<br/>
<font size="4">	</font><b><font size="4">NINA MAUHLER: </font></b><font size="4">Vsekakor se strinjam z gospodom Ciglarjem je nevarni cestni odsek bom tudi preverila ali se trenutno dogajajo kakršnekoli aktivnosti glede te vstopne točke na avtocesto. Hvala. </font><br/>
<br/>
<font size="4">	</font><b><font size="4">PREDSEDNIK EDVARD PAULIČ: </font></b><font size="4">Hvala lepa. Zaključujem obravnavo. </font><br/>
<font size="4">	Ugotavljam, da se je Odbor za infrastrukturo, okolje in prostor seznanil s poročilom o izvajanju resolucije o nacionalnem programu varnosti cestnega prometa za leto 2018. S tem zaključujem obravnavo poročilo na matičnem delovnem telesu. Odbor bo pripravil poročilo, v katerega bo vključil sprejeto ugotovitev. </font><br/>
<font size="4">	S tem zaključujem 3. točko dnevnega reda in 12. sejo Odbora za infrastrukturo okolje in prostor. Hvala lepa. </font><br/>
<br/>
<b><font size="4">Seja je bila končana 10. septembra 2019 ob 15.53.</font></b>
</root>