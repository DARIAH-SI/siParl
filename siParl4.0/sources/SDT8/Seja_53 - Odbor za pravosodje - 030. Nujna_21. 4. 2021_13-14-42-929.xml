<root>
<h5 class="label"><span>Vsebina zapisa seje (v pregledu)</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA PRAVOSODJE</font></b><br/>
<b><font size="4">30. nujna seja </font></b><br/>
<br/>
<b><font size="4">(21. april 2021) </font></b><br/>
</p></div><br/>
<br/>
<b><font size="4">Sejo je vodil Blaž Pavlin, predsednik odbora.</font></b><br/>
<b><font size="4">Seja se je začela ob 8. uri.</font></b><br/>
<br/>
<b><font size="4">1. TRAK: (SC) </font></b><br/>
<br/>
<b><font size="4">	PREDSEDNIK BLAŽ PAVLIN: </font></b><font size="4">Vse članice in člane odbora vabljene ter ostale prisotne lepo pozdravljam! </font><br/>
<font size="4">Pričenjam 30. nujno sejo Odbora za pravosodje. </font><br/>
<font size="4">Ob začetku seje vam naprošam, da tekom celotne seje se vzdržujete in spoštujete medsebojno razdaljo ter nosite zaščitno masko. Obveščam vas, da je zadržana in se seje ne morejo udeležiti poslanka Tina Heferle. Ker k dnevnemu redu seje ni bilo predlogov za razširitev oziroma umik katere od predlaganih točk je določen dnevni red seje kot je bil predlagan s sklicem. </font><br/>
<br/>
<font size="4">Prehajamo na </font><b><font size="4">1. TOČKO DNEVNEGA REDA - OBRAVNAVA PREDLOGA STALIŠČA REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI UREDBE 2019/816 O VZPOSTAVITVI CENTRALIZIRANEGA SISTEMA ZA DOLOČITEV DRŽAV ČLANIC, KI IMAJO INFORMACIJO O OBSODBAH DRŽAVLJANOV TRETJIH DRŽAV IN OSEB BREZ DRŽAVLJANSTVA SISTEM ECRIS TCN Z NAMENOM DOPOLNITEV EVROPSKEGA INFORMACIJSKEGA SISTEMA KAZENSKIH INDENC TER UREDBE EU 2019/818 O VSPOSTAVITVI OKVIRA ZA INTEROPERABILNOST INFORMACIJSKIH SISTEMOV EU NA PODROČJU POLICIJSKEGA IN PRAVOSODNEGA SODELOVANJA AZILA TER MIGRACIJ IN SPREMEMBI UREDB 2018/1726 2018/1862 TER 2019/816 ZA UVEDBO PREVERJANJA DRŽAVLJANOV TRETJIH DRŽAV NA ZUNANJIH MEJAH. </font></b><font size="4"> </font><br/>
<font size="4">Kot gradivo smo prejeli predlog stališča, ki ga je na podlagi prvega odstavka 4. člena Zakona o sodelovanju med Državnim zborom in Vlado v zadevah EU Državnemu zboru v obravnavo dne 15. 4. 2021 posredovala Vlada in je objavljeno na spletnih straneh Državnega zbora.</font><br/>
<font size="4">Na sejo so bili vabljeni k tej točki dnevnega reda Ministrstvo za pravosodje. Pričenjam obravnavo predloga stališča, ki ga bomo opravili na podlagi 154.h člena Poslovnika Državnega zbora. Po opravljeni razpravi o predlogu stališča ter po razpravi in glasovanju o morebitnih amandmajih bo odbor oblikoval mnenje in ga bo posredoval Odboru za zadeve Evropske unije kot pristojnemu odboru.</font><br/>
<font size="4">Za dodatno obrazložitev stališča RS dajem besedo državnemu sekretarju na Ministrstvu za pravosodje, gospodu Maticu Zupanu. </font><br/>
<font size="4">Izvolite. </font><br/>
<br/>
<b><font size="4">MATIC ZUPAN: </font></b><font size="4">Spoštovani predsednik, hvala za besedo. </font><br/>
<font size="4">V bistvu gre za dopolnitev že veljavne Uredbe ECRIS TCN, ki sedaj prinaša še specifično določene primere uporabe sistema ECRIS TCN z avtomatizirano varnostno preverjanje na meji, konkretno primeroma za sum, obsodba državljana tretje države za recimo dejanje terorizma hkrati pa določa tudi rok za odzivne te poizvedbe in sicer dva oziroma štiri dni odvisno od kraja poizvedb se pravi na zunanji meji ali pa na ozemlju države članice. Cilj predloga spremembe uredbe je zagotoviti ustrezno preverjanje posameznikov že pred vstopom na ozemlje EU. Namen je zagotoviti hitro ugotovitev identitete državljanov tretjih držav. Večji del izziva preverjanja identitete posameznika pa se sedaj prenaša neposredno na zunanje meje. S tem se bo bistveno pripomoglo k odpravi vrzeli med nadzorom na zunanjih mejah, / nerazumljivo/ postopki in postopki vračanja.</font><br/>
<font size="4">S to predlagano uredbo preverjanja se vzpostavlja tudi okvir EU za preverjanje migrantov brez urejenega statusa, ki so bili prejeti na ozemlju držav članic in so se ob vstopu na schengensko območje izognili nadzoru meje. Predlog upošteva že obstoječo infrastrukturo in pa aktivno izmenjavo podatkov med državami članicami na področju interoperabilnosti med vsemi centraliziranimi informacijskimi sistemi EU za opravljanje varnosti meja in migracij. Ta sistem ECRIS TCN je eden od teh stebrov interoperabilnosti, zato je ključnega pomena, da se zagotovi, da se iz navedene zbirke pridobivajo samo tisti podatki, ki so potrebni za izvajanje varnostnega preverjanja.</font><br/>
<font size="4">      </font><br/>
<b><font size="4">2. TRAK: (SC) – 8.05</font></b><br/>
<br/>
<b><font size="4">	</font></b><font size="4">(nadaljevanje) Republika Slovenija v tem predlogu pozdravlja predlog uredbe, ki je bil usklajen tudi znotraj delovna skupina za interoperabilnost. </font><br/>
<font size="4">	Hvala.</font><br/>
<br/>
<font size="4">	</font><b><font size="4">PREDSEDNIK BLAŽ PAVLIN: </font></b><font size="4">Hvala tudi vam. </font><br/>
<font size="4">	Sedaj pa prehajamo na razpravo poslank in poslancev. Želi kdo od članic in članov odbora besedo? (Ne.)</font><br/>
<font size="4">Jaz bi imel samo eno vprašanje tukaj verjetno govorimo o kazenskih evidencah pa podatkih o obsodbi teh, ki se jih preverja znotraj EU bodo pa vsebovani podatki iz tretjih držav, če prav razumem? </font><br/>
<br/>
<font size="4">	</font><b><font size="4">MATIC ZUPAN: </font></b><font size="4">ECRIS TCN to je / nerazumljivo/ to je pač bi rekel portal, ki omogoča izmenjavo podatkov med kazenskimi evidencami držav članic. Tukaj gre za državljane tretje države, ki so bili obsojeni na ozemlju države članice se pravi v drugi državi članici samo za to gre in gre samo za sistem »hit no hit« se pravi sam izveš ali je nekdo bil obsojen za to specifično kaznivo dejanje pa nič drugega tako, da je zelo zamejeno.</font><br/>
<font size="4">Slovenija se bo še naprej zavzemala za to, da se tukaj zagotovi ustrezna bi rekel sledljivost glede vpogledov in ustrezna raven varstvo osebnih podatkov. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PREDSEDNIK BLAŽ PAVLIN: </font></b><font size="4">Hvala. </font><br/>
<font size="4">	Morda želi še kdo besedo? (Ne.) Zaključujem razpravo. </font><br/>
<font size="4">	Prehajamo na odločanje. Preden bomo odločali bom prebral še eno pooblastilo in sicer poslanec Gregor Perič na današnji seji Odbora za pravosodje nadomešča poslanko Matejo Udovč iz Poslanske skupine SMC.</font><br/>
<br/>
<font size="4">Sedaj pa prehajamo na odločanje. Ker k predlogu stališča ni predlaganih amandmajev odboru predlagam, da sprejme naslednje mnenje: »In sicer, da Odbor za pravosodje podpira Predlog stališča Republike Slovenije do predlagane uredbe, ki sem jo že uvodoma prebral.«</font><br/>
<font size="4">Želi kdo obrazložitvi svoj glas? (Ne.) Prehajamo na odločanje. Glasujemo. </font><br/>
<font size="4">	Kdo je za? (8 članov.) Kdo je proti?(1 član.)</font><br/>
<font size="4">	Ugotavljam, da je mnenje sprejeto. </font><br/>
<br/>
<font size="4">	Odbor bo v skladu s 154.h členom Poslovnika Državnega zbora kot matično delovno telo pripravil mnenje in ga posredoval Odboru za zadeve EU, ki bo kot pristojno delovno telo na svoji seji sprejel odločitev v zvezi s predlogom stališča. V skladu z 42. členom Poslovnika moramo določiti še poročevalca oziroma poročevalko na Odboru za zadeve Evropske unije. Predlagam, da Odbor za pravosodje Odboru za zadeve EU poroča pisno. Ali kdo temu nasprotuje? (Ne.) </font><br/>
<font size="4">	S tem zaključujem 1. točko dnevnega reda in 30. nujno sejo Odbora za pravosodje. </font><br/>
<font size="4">	Hvala lepa. </font><br/>
<br/>
<b><font size="4">Seja se je končala 21. aprila 2021 ob 8.08.</font></b>
</root>