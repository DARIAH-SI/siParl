<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">XVIII VSESLOVENSKO SREČANJE </font></b><br/>
<br/>
<b><font size="4">(4. julij 2019) </font></b><br/>
</p></div><br/>
<br/>
<b><font size="4">Srečanje je vodila Karla Urh, podpredsednica Komisije za odnose s Slovenci v zamejstvu in po svetu. </font></b><br/>
<b><font size="4">Seja se je začela ob 10.04.</font></b><br/>
<br/>
<b><font size="4">1. TRAK: (SC) </font></b><br/>
<br/>
<b><font size="4">	</font></b><font size="4">/ Pevski zbor Dekleta Smrtnik iz avstrijske Koroške/ </font><br/>
<br/>
<b><font size="4">	PODPREDSEDNICA KARLA URH: </font></b><font size="4">Spoštovani predsednik Državnega zbora, mag. Dejan Židan, </font><br/>
<br/>
<b><font size="4">2. TRAK: (SC) - 10.05</font></b><br/>
<br/>
<b><font size="4">	</font></b><font size="4">(nadaljevanje) spoštovani gospod minister Peter Jožef Česnik, cenjene rojakinje in rojaki, gospe in gospodje, spoštovane kolegice in kolegi poslanci, predstavniki medijev! </font><br/>
<font size="4">	Pričenjam 18. Vseslovensko srečanje, ki leto poteka v znamenju obeležitvi 200. letnice smrti velikega mojstra pisane besede, pesnika, pisca, duhovnika, slovničarja, novinarja in urednika Valentina Vodnika. Ravno, zaradi njegovega vsestranskega delovanja in poudarjanja slovenstva je srečanje naslovljeno s pojem Vodnikove ugotovitve ter sodobnega dejstva in se glasi: »Slovenc, tvoja zemlja je zdrava pa vendar mladi odhajajo.«. Uvodoma vljudno vabim predsednika Državnega zbora mag. Dejana Židana, da nagovori zbrane. </font><br/>
<font size="4">	Prosim. </font><br/>
<font size="4">	</font><br/>
<b><font size="4">	MAG. DEJAN ŽIDAN: </font></b><font size="4">Spoštovane gospe, spoštovani gospodje, drage Slovenke, dragi Slovenci!</font><br/>
<font size="4">	Kot predsednik Državnega zbora kot prvi med enakimi med 90. poslankami in poslanci sem in smo veseli, da se ponovno srečamo v prostorih slovenskega parlamenta. Lani je bil predvolilni čas tako, da mogoče čas ni bil najbolj primeren, ampak letos smo ponovno skupaj. Letošnje leto ni povsem običajno. Živimo v letu, katerega zaznamujejo obletnice, nekatere obletnice niso takšne, da bi si jih želeli, ampak se jih moramo spominjati. 105. obletnica pričetka prve svetovne vojne, 80. obletnica pričetka druge svetovne vojne to so v resnici grozne obletnice, ki pa se jih moramo spominjati zlasti za to, da vemo do kakšnih tragedij lahko pripelje človeška neumnost, zato se moramo teh obletnic spominjati. Imamo seveda tudi vesele obletnice. Letos praznujemo 100. obletnico, če tako povem priključitve Prekmurja k matični domovini - zelo pomembna obletnica -, potem imamo še nekatere druge pomembne obletnice. Teh obletnic pa se seveda spominjam z veseljem, spoštovanjem in na neki način tudi s samozavestjo. Slovenke in Slovenci kot nacija kot narod smo preživeli in živeli in se razvijali tudi takrat, ko nismo imeli svojih institucij, ko nismo imeli svojih meja imeli pa smo nekaj, kar nas definira. Imeli smo in imamo in moramo iti tudi v prihodnje ljubezen do svojega jezika, ljubezen do svoje kulture in nekaj več iznajdljivosti, nekaj več kompetenc pa tudi mogoče včasih nekaj več samozavesti in poguma. To govorim, spoštovane in spoštovani, zato ker se v celoti zavedam, da v tem trenutku na svetu še vedno obstaja 7 tisoč aktivnih jezikov torej jezikov, ki jih nekdo govori. To je mogoče dobra informacija, ampak drugi del pa ni tako zelo dober. Strokovnjaki pravijo, da v tem trenutku kaže, da bo preživelo 5 % od teh 7 tisoč jezikov. Naš jezik, spoštovane rojakinje in rojaki, v tem trenutku ni ogrožen. Pravijo, da som v skupini tistih 350 jezikov, ko ga nacija še vedno ceni, ga uporablja in razvija, ampak zamislite si, spoštovane gospe in gospodje, če nekoč bi Slovenc pozabil svoj jezik. Naroda ne definira genetski zapis, narod definira predvsem spomin, jezik, kultura in zavedajo, da smo del skupnosti. To vam govorim zato, ker občutek, da od kar imamo samostojno državo mi moramo skrbeti za državo, vsaj enako pa moramo skrbeti za svojo nacijo, da smo varni je v celoti napačen. Res je, da nas ne ogrožajo podobne stvari kot    </font><br/>
<br/>
<b><font size="4">3. TRAK: (SC) - 10.10</font></b><br/>
<br/>
<b><font size="4">	</font></b><font size="4">(nadaljevanje) desetletja in stoletja nazaj, ampak stvari, ki nas sedaj ogrožajo imajo dosti enostavno ime - globalizacija, internacionalizacija. Vsako branje tuje knjige, ko bi lahko prebiral knjigo, ki je v slovenščini, vsaj pogovor, ko ne uporabiš pristne in / nerazumljivo/ slovenske besede ogroža naš obstoj kot naroda. To se seveda, prosim vas, moramo zavedati in verjamem, da se tudi zavedamo, da je pred nami na tem področju velika odgovornost. Potem, dovolite še eden podatek. Malo je narodov, kjer je 25 tisoč ljudi profesionalcev, ki skrbijo za razvoj kulture, ampak še manj je narodov, ki v podobni velikosti kot mi, kjer se več kot 100 tisoč ljudi ukvarja in razvija ljubiteljsko kulturo. Ali si lahko zamislimo, da teh več kot 100 tisoč ljudi samo v Sloveniji vsako leto organizira okoli 75 tisoč različnih prireditev, ki jih obišče 4 milijone obiskovalcev? Spoštovane in spoštovani, na takšen način mi ohranjamo in se tudi razvijamo. Danes se bomo pogovarjali o mladih, ki tudi zapuščajo svojo domovino. Jaz verjamem, da tekom tega razgovora bomo kljub vsemu nekaj ugotovili. Nič ni narobe, če mlad človek spozna tudi druge konce sveta. Celo zaželeno je, da pridobivamo druga znanja. Mi nimamo vseh znanj v Sloveniji, druge izkušnje je pa seveda silno narobe, če se človek ne vrne. Vprašanje, ki se ga ves čas postavljam je kako dobro, da smo v Evropski uniji, da imamo programe kot je Erasmus plus, kjer na 10 tisoč mladih spoznava tuja znanja, tuje institucije in se vrnejo in vprašanje kaj narediti, da bi celotna populacija tako ravnala. Pomembno je tudi naslednje - zavedanje, da mi kot prostor kot družba in kot država nismo dajalni. Slovenke in Slovenci znamo naštevati svoje slabosti, naštevati, naštevati in naštevati nimamo pa vedno razvitega tega, kar je tako zelo potrebno, spoštovati svojo družbo, spoštovati ljudi, s katerimi živimo in spoštovati tudi dosežke brez sramu povedati mojemu sosedu je uspelo, moji sodelavki je uspelo tega pa kakor, da nočemo izgovoriti pa moramo, zato ker mi moramo si pridobiti samozavest, ki nam v tem trenutku nekoliko manjka. Samozavest si lahko pridobimo samo tako, da priznamo tudi svoje uspehe teh pa imamo. Še nekaj bi rad povedal. Mi nimamo milijardo 350 milijonov ljudi. Mi nismo ne nacija in ne država, ki ima to prednost, da je klop dolga. Na zelo veliko področjih svet je raznolik, področja so raznolika točno vemo, da če se nekdo s tem področjem zelo intenzivno ne ukvarja, da v tem trenutku ni mogoče idealnega naslednika. Mi nismo družba, ker ima dolgo klop, ker lahko izbiramo na milijone ljudi za tem, ki neko stvar ustvarja in se z njo ukvarja, ampak zakaj je to pomembno. To je dodaten razlog, da se medsebojno poslušamo, spoštujemo, dogovarjamo tudi, kadar nimamo povsem istih misli, ampak vsaj kaj je veličina človeka, da drugega spoštuje, se zna dogovoriti in to, kar dogovori tudi izpelje. Drage in dragi, verjemite mi, ko bomo mi to veščino še bolje razvili bomo še hitreje napredovali.    </font><br/>
<br/>
<b><font size="4">4. TRAK: (SC) - 10.15</font></b><br/>
<br/>
<b><font size="4">	</font></b><font size="4">(nadaljevanje) Želim vam vse dobro v naslednjih dneh, zelo sem vesel, da ste danes v stavbi, ki mimogrede ima tudi svojo obletnico, stavbo, v katerih smo letos je praznovala februarja 60. letnico. Stavba, ki je narejena iz slovenskega kamna, mislim da 13 ali 14 vrst slovenskega kamna. To je stavba, ki je narejena iz slovenskega lesa, to je stavba, ki še ni v celoti narejena. Dvorana, v kateri sedaj smo prisotni je bila obnovljena pred 20 leti. Letos začnemo obnavljati drugi dom slovenskega parlamenta tako, da naslednje leto se lahko srečamo tudi tam. To je stavba, kjer sprejemamo najpomembnejše odločitve. Mene ljudje najpogosteje vprašajo zakaj so včasih tako burni dialogi. Saj je prav, da so najbolj burni dialogi tam, kjer je mesto za burne dialoge. Prav je pa tudi, da po burnih dialogih tudi mnenjih, ki se konfrontirajo, argumentirajo na koncu težimo k temu, da poiščejo skupni kompromis, ker samo take odločitve so trajne. </font><br/>
<font size="4">	Spoštovane in spoštovani, želim vam vse dobro. </font><br/>
<font size="4">	/ aplavz/  </font><br/>
<br/>
<font size="4">	</font><b><font size="4">PODPREDSEDNICA KARLA URH: </font></b><font size="4">Hvala lepa, predsedniku Državnega zbora, gospodu Židanu. Sedaj pa k pozdravnemu nagovoru vabim tudi ministra brez resorja odgovornega za področje odnosov med Republiko Slovenijo in avtohtono slovensko narodno skupnostjo v sosednjih državah ter med Republiko Slovenijo in Slovenci po svetu, gospoda Petra Jožefa Česnika. </font><br/>
<font size="4">	Prosim. </font><br/>
<br/>
<font size="4">	</font><b><font size="4">PETER JOŽEF ČESNIK: </font></b><font size="4">Hvala za besedo, gospa predsedujoča. </font><br/>
<font size="4">	Lep pozdrav vsem skupaj!</font><br/>
<font size="4">	Ko sem maturiral na Šubičevi gimnaziji 250 metrov od tukaj nikoli v življenju nisem misel, da bom tukaj nagovoril plenarno sejo slovenskih izseljencev. Nikoli nisem mislim, da bom sam izseljenec. Leta 1967 sem se usidral v Avstraliji in več kot 36 let kasneje sem prišel sem. Tujina ni bila lahka, tujina ni Indija Koromandija in ljudje, ki so šli po svetu, zaradi tisoč in enih razlogov recimo s trebuhom za kruhom, politični scenariji in podobno so to bridkost in osamljenost v tujini predvsem pa kulturno in jezikoslovno sami občutili na svoji koži. Misijonar Baraga je bil prvi izseljenec, če se vrnemo nazaj in potem jih je bilo še veliko. Okoli leta 18. je bila zlata mrzlica v Ameriki, Kanadi, Aljaski in ogromno Slovencev je šlo, porazgubili so se predvsem, zaradi tega, ker takrat ni bilo Slovenije, bila je Avstro-Ogrska. Potem je prišel fašizem in so se množično izseljevali iz notranjskega i primorskega konca in zopet so se porazgubili, ker so bili evidentirani kot Italijani in ne kot Slovenci. Potem je prišel nacizem, ki je množično izseljeval slovenske učitelje in druge zavedne Slovence v Vojvodino in podobno, nekateri so ostali tam, nekateri so izginili. Potem je prišlo po vojno obdobje, kjer so se zopet Slovenci izseljevali, 26 tisoč naj bi jih vsega skupaj prišlo v Avstralijo, vendar avstralske oblasti so nas evidentirali kot Jugoslovane in ne kot Slovence in se je število porazgubilo tako, da točnega štetja nimamo. Moram pa reči eno stvar slovenska zavest v matični domovini ni tako močna in visoka kot je zavest na Aljaski, v Argentini, v Avstraliji. Tam se vzgaja prostovoljno kultura jezične šole, smučarski klubi, / nerazumljivo/ je eden prvih izseljenskih smučarskih klubov, v Melbournu imamo tudi smučarski klub in oprostite, da rečem imamo, ker se trenutno počutim kot izseljenec povratnik, ki ima eno nogo še vedno na peti celini, čeprav to ministru ne pristaja, se opravičujem za to, ampak skozi vsa ta leta smo obdržali jezik. Mile Klopčič je v svoji pesmi lepo napisal: »Mary se predstavi«, </font><br/>
<br/>
<b><font size="4">5. TRAK: (SC) - 10.20</font></b><br/>
<br/>
<b><font size="4">	</font></b><font size="4">(nadaljevanje) znala je peti slovenske pesmi, ni znala pa slovensko. Tukaj pravim nekaj pomembnega v tem prostoru se ustvarjajo zakoni, nekateri so dobri nekateri podzakonske uredbe administrativno niso naklonjene Slovencu, ki bi se rad vrnil preveč je administrativnih ovir, da bi ta beg možganov pa tudi starejših Slovencev prineslo nazaj v matično domovino. Jaz delam na tem, da bi se to uredilo kolikor je v moji moči. Pred kratkim sem bil v Bukarešti, ki je predsedovala Evropskemu svetu in sem dal na mizo predlog, da Evropa, ki ima največ izseljencev po svetu dobi mesto komisarja za diasporo, ki bi urejeval različne stvari. Med posameznimi državami imamo bilateralne pogodbe glede izmenjave zdravstva, starostnih pokojnin mogoče tudi izobraževalnih standardov, vendar to bi moralo biti poenoteno in bolj učinkovito. Če imamo beg možganov, o katerem se veliko govori, ja, nekdo, ki gre v München delati za pet let in imamo bilateralne pogodbe, ki podpirajo to se lahko vrne v Slovenijo v štirih, petih urah nekdo, ki pa je v Argentini ali pa Avstraliji to je 15 tisoč kilometrov daleč to je zelo težko prenesti nazaj v matično domovino. Veliko jih nima več tiste mladostne korajže, zaleta, da bi ta korak naredili. Jaz sem bil eden redkih pa še, kar nekaj jih je okoli 240 avstralskih Slovencev trenutno živi že, kar nekaj let v Sloveniji. Da ne bom predolg.  </font><br/>
<font size="4">	Želi vam dobrodošlico vam lastovkam, ki ste sedaj tukaj v tem domačem gnezdu, se bomo srečali na razpravi, na kateri bo veliko predlogov, draga / nerazumljivo/ Avstralka, Toni Lenko ima poglede glede beg možganov in mladine v Avstraliji verjetno so ideje podobne po vseh kontinentih pa tudi po evropski celini. Upam, da se bomo srečali v Radovljici v soboto, vreme in napoved je dobra. Bom rekel sledeče. Simon Gregorčič je bil mojster slovenske besede in on je zapisal: »Mati je moja domovina, ljubezen ti edina.« in to je ostalo v naših srcih širom sveta tudi tistih, ki so pozabili jezik. Korenine so ena stvar in pripadnost tem koreninam je izredno pomembna. Kar se pa jezika tiče. Predsednik Državnega zbora je ogromno groma iz mojega govora vzel tako, da ne bom dolgo besedil, ampak mi živimo tukaj že stoletja je rekel Aškerc z viharji bijemo, bratje in sestre, ne dopustimo, da izginemo in to naj bi bil moto tudi tega srečanja in teh srečanj v bodoče. </font><br/>
<font size="4">	Hvala in dobrodošli!</font><br/>
<font size="4">	/ aplavz/ </font><br/>
<font size="4">	</font><br/>
<b><font size="4">	PODPREDSEDNICA KARLA URH: </font></b><font size="4">Najlepša hvala ministru za njegov prispevek. </font><br/>
<font size="4">	Sedaj mi dovolite, da kot podpredsednica Komisije za odnose Slovenci v zamejstvu in po svetu nekaj uvodnih misli sedaj z vami delim tudi sama. </font><br/>
<font size="4">	Spoštovane rojakinje in rojaki, spoštovani predsednik Državnega zbora, spoštovani minister, cenjeni gospodje in gospe, dragi Slovenci prav lepo pozdravljeni! </font><br/>
<font size="4">	V veliko čas in zadovoljstvo mi je, da vas lahko kot podpredsednika Komisije Državnega zbora za odnose Slovenci v zamejstvu in po svetu nagovorim na tradicionalnem že 18 vseslovenskem srečanju. Letošnjemu letu bomo pozornost naših razmišljanj namenili tematiki izseljevanja mladih iz Slovenije ter njihovemu vračanju v matično domovino. Prepričana sem, da bo letošnje vseslovensko srečanje z izbranimi naslovom »Slovenc, tvoja zemlja je zdrava…, pa vendar mladi« odhajajo spodbudilo veliko zanimivih razmišljanj o tem zakaj mladi odhajajo v tujino in se premalokrat tudi vračajo, </font><br/>
<br/>
<b><font size="4">6. TRAK: (SC) - 10.25</font></b><br/>
<br/>
<b><font size="4">	</font></b><font size="4">(nadaljevanje) kjer so vzroki za to? Katere ukrepe bi morala sprejeti država, mi vsi, da bi mlade zadržala doma oziroma jih spodbujala k vračanju in nenazadnje tudi razmišljanje o tem, na kakšen način ohranjati in krepiti slovensko zavest, jezik in kulturo predvsem med mlajšo generacijo Slovencev v sosednjih državah in po svetu. V Sloveniji se tako kot tudi v nekaterih državah članicah EU soočamo z zaskrbljujočim trendom izsiljevanja in tako naša država posledično postaja ena izmed najhitrejše starajočih se držav v Evropi. Statistični podatki kažejo, da boljše gospodarske razmere in rast povpraševanja po delovni sili izsiljevanja niso ustavile nasprotno v zadnjih letih trend selitve v tujino le še narašča. Naša skupna naloga tako Slovencev doma kot tistih zunaj domovine je za torej odkriti vzroke za odhajanje mladih ter poiskati rešitve, ki jih bomo namesto beg možganov spodbujale k njihovem obkrožanju povezovanju in vračanju v matično domovino. Mladim je potrebno zagotoviti ustrezno fleksibilno in ugodno gospodarsko socialno družinsko izobraževalno in zaposlovalno okolje, ki jim bo omogočala uresničevanje vseh njihovih ambicij in potencialov za doseganje zadovoljivega življenjskega standarda, zato se je nujno potrebno ozreti po dobrih praksah v drugih državah, prisluhniti zamislim in predlogom sorojakov po svetu ter te prakse čim prej prenesti v slovenski prostor. Spoštovani, leto obeležujemo 200. obletnico smrti pesnika, prevajalca, jezikoslovca, časnikarja in duhovnika Valentina Vodnika, ki velja za enega najpomembnejših osebnosti slovenskega razsvetljenstva. Leta 1758 rojeni ustvarjalec se je podpisal pod številna in raznolika dela, je avtor pratik, pesmi, bil je urednik prvega slovenskega časopisa ter avtor številnih priročnikov za slovnico, učbenikov kot tudi knjig, receptov in priročnika za babice ter začetnik slovenske planinske poezije. Predvsem pa je bil velik narodni preroditelj, ki se je zavedal kako pomembna sta jezik in kultura za ohranitev in krepitev narodne zaveste in obstoj naroda. Njegova pesnitev Dramilo, s katero je Slovence v pesniški besedi pozval k ponosu na svojo deželo in dediščino lahko razumemo kot narodni poziv k povezovanju Slovencev. Ravno ti njegovi verzi, ki tudi po več kot 200 letih od njegovega nastanka obstajajo aktualni, so torej iztočnica današnjega srečanja. Razprave, ki jo boste s svojimi razmišljanji soustvarjali vabljeni in drugi govorci bodo zagotovo prevetrili odnose matične domovine do slovenstva in izpostavile doprinos slovenskih rojakov k sooblikovanju skupnega slovenskega kulturnega znanstvenega in gospodarskega prostora. Prepričana pa sem, da se bo kljub pričakovanim konstruktivnim kritikam izkazala predvsem želja po ohranjanju slovenske identitete ter povezovanju z matično domovino, kar šteje največje. </font><br/>
<font size="4">	Dragi rojaki, rojakinje prihodnost vsake države in naroda temelji na mladih. Da na mladih svet stoji potrjuje že znani rek: »Trdna tla, na katerih te mladi stojijo pa moramo različne generacije z dialogom preko medgeneracijskega povezovanja in oblikovanja sinergij graditi skupaj. Današnje srečanje tako razumem kot še eno priložnost, da si prisluhnemo. Resnično me veseli, da se je vabilu k današnji razpravi odzvalo veliko število mladih, ki bodo svoje izkušnje in poglede o odhajanju in vračanju ter povezovanju z matično domovino Slovenijo danes delili z nami. Izmenjajmo si torej izkušnje, poglede in mnenja ter skupaj oblikujmo usmeritve za perspektivnejšo prihodnost prihajajočih generacij. Morda bomo z današnjo razpravo zasajali seme optimizma in željo po spremembah in sodelovanju po soustvarjanju naše skupne prihodnosti in morda tudi obudili željo po  </font><br/>
<br/>
<b><font size="4">7. TRAK: (SC) - 10.30</font></b><br/>
<br/>
<b><font size="4">	</font></b><font size="4">(nadaljevanje) vračanju v Slovenijo. V današnjem globalno povezanem svetu se je potrebno zavedati, da toka preseljevanja ne moremo ustaviti vsekakor pa se moramo soočiti z dejstvom, da je v določenih pogledih ta dinamika selitev lahko celo dobrodošla, na nas pa je odgovornost, da ob tem medkulturnem srečevanju poskrbimo za ohranitev in krepitev slovenske besede, kulture ter narodne zavesti. Dovolite mi, da ob koncu preberem še del Vodnikovega dramila pesmi, s kateri je izkazal ljubezen do slovenskega naroda in domovine ter z njo budil in krepil narodno zavest rojakov ter širil zavedanje o številnih danosti naše dežele: »Slovenc, tvoja zemlja je zdrava in pridnim nje lega najprava. Pólje, vinograd, gora, morjé, ruda, kupčija tebe rede. Za uk si prebrisane glave pa čedne in trdne postave. Išče te sreča, um ti je dan, našel jo boš, ak nisi zaspan.« Slovenci bodimo torej ponosni na naravno danost Slovenije, na opevane vrnile našega naroda, ki so po mojem mnenju dobra popotnica za njegovo preživetje in ohranjanje slovenstva znotraj globalnih tokov, ki številčno majhni skupnostim niso najbolj naklonjene. </font><br/>
<font size="4">	Spoštovane rojakinje, spoštovani rojaki, dragi Slovenci! Naj vam v zaključnih besedah ponovno izrečen dobrodošlico v Državnem zboru. Ob vrnitvi v vašo drugo domovino pa naj vas v mislih spremljajo v srcu Vodnikovi verzi sama pa dodam tisto prelepo slovensko ljudsko: »Vse stezice so lepe, najlepša je ta, ki me vodi do hišce, kjer je mamca doma.« Ohranjajte, krepite in razširjajte zavedanje o prelepi priložnosti polni deželi Sloveniji, iz katere prihaja številčno majhen a sposoben izobražen trdoživ in ponosen narod Slovencev. </font><br/>
<font size="4">	/ aplavz/ </font><br/>
<font size="4">	V nadaljevanju nas bo preko videoposnetka pozdravila še do nedavna predsednica komisija gospa Ljudmila Novak. </font><br/>
<br/>
<font size="4">	</font><b><font size="4">LJUDMILA NOVAK: </font></b><font size="4">Spoštovane Slovenke in Slovenci iz zamejstva in tujine, dragi udeleženci Vseslovenskega srečanja v Državnem zboru! Moj poseben pozdrav velja tudi vsem govornikom in sodelujočim pri pripravi in izvedbi današnjega programa ter Dekletom Smrtnik, ki so sprejele povabile in bodo obogatile program v petju. Spoštovani, gospod minister, spoštovani predsednik Državnega zbora, podpredsednica komisije, dragi poslanci!</font><br/>
<font size="4">	Lepo vas pozdravljam kot dosedanja predsednica Komisija za Slovence v zamejstvu in po svetu. To nalogo sem z velikim veseljem opravljala prav tako sem z veseljem pripravljala program za 18. Vseslovensko srečanje, ki danes poteka tukaj v Državnem zboru in se ga udeležujete tudi vi. Kot veste pa se mi je iztekel mandat slovenske poslanke, ker sem bila 2. julija potrjena kot poslanka iz Slovenije v Evropskem parlamentu. Plenarno zasedanje v Strasbourgu se izteka prav z današnjim dnem, zato ne morem biti z vami v živo. Dovolite mi, da v nekaj besedah pojasnim odločitev za naslov današnjega srečanja. Letos obeležujemo 200. letnico smrti našega pesnika in vsestranske ustvarjalca in narodnega voditelja Valentina Vodika. V svojem dramilu poudarja lepote slovenske dežele, bogastvo narave, ki nam ponuja številne dobrine, delovne navade in brihtnost Slovencev. Vse to velja tudi za današnjo Slovenijo, za današnji rod Slovenk in Slovencev.</font><br/>
<font size="4">	</font><br/>
<b><font size="4">8. TRAK: (ŠPE) – 10.35</font></b><br/>
<br/>
<font size="4">	(nadaljevanje) Prav današnje generacije so tudi najbolj izobražene do sedaj. Znanje pa je nekaj najbolj dragocenega in tudi nujnega za napredek in blagostanje prebivalstva. Člansko v Evropski uniji in znanje tujih jezikov pa mladim omogočajo, da nabirajo nova znanja drugje po Evropi in svetu. Vse te mednarodne izkušnje so dobrodošle za hitrejše napredovanje in pomembne dosežke v poklicem in znanstvenem področju. Vsak odhod mladih izobraženih ljudi in stalna vselitev v tujini, pa je tudi velika izguba za naš narod in napredek naše države na različnih področjih. Tako imamo nove generacije Slovencev v tujini, ki se povezujejo na drugačen način kot so se naši izseljenci in begunci povezovali v preteklosti. V obdobju, ko se kot narod soočamo z nižjo rodnostjo in staranjem družbe, si seveda želimo, da bi v času t.i. kroženja možganov več mladih Slovenk in Slovencev našlo svojo priložnost in zaposlitev doma v Sloveniji.</font><br/>
<font size="4">	Spoštovani, želim si, da bi izkušnje vabljenih govornikov, ki še živijo v tujini ali pa so se od tam vrnili v Slovenijo, pripomogle k dobri razpravi in tudi k iskanju rešitev in priporočil slovenski vladi. Politika o marsičem odloča v našem življenju in določa tudi pomembne prioritete države. dobra izobraževalna, družinska in stanovanjska politika pa so temelj za ohranitev naroda, njegov napredek in blagostanje. Želim vam dobro razpravo, prijetno druženje in koristno izmenjavo izkušenj.</font><br/>
<font size="4">	Lepo vas pozdravljam! Slovenija je najlepša zato se bom tudi sama z veseljem vsak teden vračala domov. / aplavz/</font><br/>
<br/>
<font size="4">	</font><b><font size="4">PODPREDSEDNICA KARLA URH:</font></b><font size="4"> Najlepša hvala gospe Novak za njene pozdravne besede.</font><br/>
<font size="4">	18. Vseslovensko srečanje pričenjamo s kratkim glasbenim programom v izvedbi skupine sedmih deklet pod imenom Dekleta Smrtnik. Pevsko skupino Dekleta Smrtnik sestavljajo Maja, Darja, Verena, Dana, Nina, Anja in Tanja, ki predstavljajo veliko družino. Poleg tega pa jih povezuje predvsem velika ljubezen do petja. Prvi nastop so imele 23. junija 2014 pri tradicionalnem družinskem petju v domači Železni kaplji in same pravijo, da se je na ta dan rodila skupina, ki jo danes poznamo pod imenom Dekleta Smrtnik. Od takrat so nastopile že na številnih koncertih, posebej v spominu pa jim je med drugim ostala sodelovanje v Slovenskem pozdravu na Televiziji RTV Slovenija leta 2017. Za Dekleta Smrtnik je letošnje leto še posebej pomembno, saj ob svojem 5. jubileju ponosno predstavljajo svojo prvo zgoščenko na kateri najdemo venček raznolikih pesmi. Dekletom so zaradi tesne povezanosti z domačim okoljem blizu pesmi iz ljudske dediščine, ki jih spretno združujejo s sodobnimi napevi in ritmi. Danes nam bodo Dekleta Smrtnik zapele tri pesmi in sicer pesem z naslovom Doma med gorami, katere avtorica besedila je Karla Haderlap, avtor glasbe pa Hanzi Artač. Pesem Mladih dni spomin, avtorja Valentina Polanška ter slovensko ljudsko pesem Šumijo gozdovi domači.</font><br/>
<font size="4">	Izvolite.</font><br/>
<br/>
<b><font size="4">9. TRAK: (ŠPE) – 10.40</font></b><br/>
<br/>
<b><font size="4">	</font></b><font size="4">(nadaljevanje) / Pevska skupina Dekleta Smrtnik/ </font><br/>
<font size="4">	/ aplavz/</font><br/>
<br/>
<b><font size="4">10. TRAK: (ŠPE) – 10.45</font></b><br/>
<br/>
<b><font size="4">	PODPREDSEDNICA KARLA URH: </font></b><font size="4">Najlepša hvala izvajalkam za čudovit nastop. Obenem pa vas obveščam, da se gospod predsednik Državnega zbora, gospod Židan zaradi neodložljivih obveznosti, se je žal moral posloviti in se mu še enkrat zahvaljujem za njegov prispevek danes.</font><br/>
<font size="4">	Spoštovani, v izredno čast mi je, da bodo danes na 18. Vseslovenskem srečanju z naslovom »Slovenc, tvoja zemlja je zdrava…, pa vendar mladi odhajajo«, kot vabljeni govorci spregovorili: prof. dr. Klemen Jaklič, dr. Jure Leskovec, mag. Nežka Figelj in doc. dr. Dejan Valentinčič. Vse govorce prijazno pozdravljam in se jim zahvaljujem za njihov pozitivni odziv.</font><br/>
<font size="4">	Kot prvi bo uvodni prispevek z naslovom Čez sedem dolgih let, predstavil prof. dr. Klemen Jaklič. Prof. dr. Klemen Jaklič je sodnik Ustavnega sodišča Republike Slovenije in redni profesor za področje ustavnega prava. Diplomiral je na Pravni fakulteti v Ljubljani, magistriral pa na Univerzi Harvard v ZDA. Prvič je doktoriral iz evropskega ustavnega prava na Univerzi Oxford, svoj drugi doktorat pa je pridobil iz področja primerjalnega ustavnega prava na univerzi Harvard. Kjer je nato dolga leta delal skupaj s svetovnimi avtoritetami tega področja. Po doktoratu je na Univerzi Harvard deset let predaval pri vsega več kot 20 predmetih in za svoje predavateljsko delo prejel več univerzitetnih nagrad za odličnost v poučevanju. Za svoj raziskovalni prispevek je leta 2011 prejel nagrado Univerze Harvard za najboljše delo na področju evropskega prava in evropske pravne misli. Za mandat 2008 in 2012 je bil imenovan za slovenskega člana Evropske komisije za demokracijo skozi pravo Beneški komisiji. Je avtor številnih znanstvenih del, med drugim tudi knjige Constitutional Pluralism in the EU, prve in do danes edine znanstvene monografije slovenskega pravnika, ki jo je izdala Založba Oxford. Doma je bil od leta 2013 vsako leto uvrščen med deset najvplivnejših slovenskih pravnikov. Od leta 2015 pa vsako leto izbran za najuglednejšega slovenskega pravnika. Za ustavnega sodnika ga je na predlog predsednika republike izvolil Državni zbora v marcu 2017. </font><br/>
<font size="4">Prof. ddr. Jaklič, izvolite.</font><br/>
<br/>
<b><font size="4">PROF. DDR. KLEMEN JAKLIČ:</font></b><font size="4"> Dragi rojaki, prisrčno pozdravljeni in hvala     </font><br/>
<font size="4">	</font><br/>
<b><font size="4">11. TRAK: (SC) - 10.50</font></b><br/>
<br/>
<b><font size="4">	</font></b><font size="4">(nadaljevanje) za vaš obisk v domovini! </font><br/>
<font size="4">	Čez sedem dolgih let sem naslovil svoj uvodi prispevek, zato ker o tem pravi, govori slovenska narodna pesem in ker so Slovenke in Slovenci odhajali v tujino vselej v vsej naši slovenski zgodovini. Izbral sem te vrstice tudi zato, ker dan danes dober doktorat na vrhunski svetovni univerzi traja tam nekje 7 let še kakšno leto prakse zraven pa je 7 let in se hitro obrne. Tako, da je vrstica aktualna tudi danes in aktualna je tudi za mene osebno. Jaz sem namreč eden izmed nas, preživel sem v tujini 17, 18 let in to vrstico sem citiral pred dvema letoma tukaj za tem govorniškim pultom odromal kakorkoli se že pravilno slovensko reče, ko sem bil izvoljen za sodnika tako, da mi veliko pomeni in mislim, da razumem vaša razmišljanja, vaša hrepenenja, vaša stremljenja. Iz tega uvodnega dela črpam tudi nekaj svojih misli, ki jih želim danes z vami deliti. Prva misel naslavlja prav vas tiste, ki ste danes prišli od daleč iz meja domovine. Vprašam se kaj je domovina? Domovina je marsikaj dobrega marsikaj ne tako dobrega. V svojem bistvu in kontekstu, ki je danes pomemben pa domovina pomeni sprejetje, o tem pišejo tudi svetovne avtoritete politične teorije. Sprejeti ste s strani domovine zato, ker ste Slovenka, Slovenec, ker ste državljani in državljanka. To je približno tako kot mama ali oče sprejme svojega otroka, svojega sina, svojo hči zgolj za to, ker sta njuna. Gre za torej za brezpogojno sprejetje in to je tista temeljna pravica in dolžnost domovine pravzaprav na drugi strani, ki vam jo je domovina dolžna izpolniti sprejem. Ali to domovino uresniči v praksi? Večinoma ne. Z domovino upravljajmo ljudje, ljudje smo bitja, ki nismo moralno perfektna, ki nismo moralno intaktna. V praksi pomeni, da tega sprejetja, ki bi moralo biti ni, od tod besedne zveze kot so domovina mačeha, ki jo je med drugim izrekel eden izmed vas dr. Jože Pučnik, ki je prav tako izkusil domovino v njeni pozitivni in negativni stvarnosti. Ker torej z domovino upravljajo ljudje stvari v praksi niso idealne a to ob enem pomeni, da imate vi vso pravico svoje mesto v domovini zahtevati, kajti vi ste z domovino zvezani neposredno, nimate posrednika. Ti, ki z domovino upravljajo so zgolj posredniki vaša vest domovino pa je izvorna. Svojo pravico, zato terjajte od tistih, ki upravljajo z domovino, terjajte jo pogumno, brez zadržkom, kritikam navkljub. Pogumnim pripada življenje in pogumnim pripada mesto, ki ga je domovina dolžna vsakemu svojemu zagotoviti. Drugi sklop mojih misli naslavljati prav tiste, ki z domovino upravljajo upravljamo. Ustava v svoje bistvu v svoji obljubi vseh obljub zagotavlja enako spoštovanje do vsakega državljana do vsake državljanke to je bistvo Ustave kot pravijo v tujini. Jaz sem študiral ustavno pravo, to je vsa tora pravijo, vse ostalo je komentar. Če je to bistvo Ustave enako spoštovanje do vsakogar, potem polagam na srce tistim, ki upravljamo z domovino, da vas vse, ki ste v tujini, da z vami ravnajo kot z ranljivo skupino, čeprav se morda nekoliko negativno sliši pa vendar. </font><br/>
<br/>
<b><font size="4">12. TRAK: (SC) - 10.55</font></b><br/>
<br/>
<b><font size="4">	</font></b><font size="4">(nadaljevanje) Tisti, ki ste v tujini nimate te možnosti te priložnosti, da bi se vsak dan zbujali in hodili na delo v domovini, da bi tkali vezi vsak dan znova in da bi bili opolnomočeni v tem smislu. Vi ste nekje daleč stran in te možnosti tkanja vezi vsaj tako intenzivnih kot jih imajo državljanke in državljani tukaj nimate, zato so vaše pravice tiste, ki sem govoril v prvem sklopu izjemno krhki, izjemno ogroženi, zato je tukaj na mestu tako imenovana pozitivna diskriminacija pa če je zapisana ali pa se zgolj pojavlja v dejanskosti. Tisti, ki upravljajo z domovino morajo narediti posebej intenzivne in velike korake za to, da bi lahko vaše pravice do popolnega sprejetja s strani domovine uresničili. Uresničiti pa vse to morajo tudi na pošten način. Moja kolegica pravnica profesor dr. Trstenjak, ki je tudi ena izmed vas, ki je leta preživela v tujini je mislim, da lansko leto izjavila, naslovila je tiste, ki upravljajo z domovino, dejala je: »Ne govorite več, da podpirate, da bi se ljudje Slovenke i Slovenci iz tujine vračali. Podpirate do določene mere - dobesedno je dejala - samo, če so vaši.« Za to svojo izjavo je prejela Bob leta torej nekaj resnice - to prepuščam vsakemu od vas koliko -, vendarle verjetno je v tej izjavi. Z ljudmi, Slovenkami in Slovenci izven naših meja je potrebno ravnati pošteno. Tudi, ko gre za mesta pri upravljanju z javnimi zadevami v domovini v Republiki Sloveniji. Tretje. Upravljavci z domovino bodite pri tej svoji skrbi, pri izpolnjevanju te svoje dolžnosti, kar se da učinkoviti. Načinov kako biti učinkovit je precej, je ogromno to mi, ki so živeli v tujini vemo. Vključite nas v ta proces. Na primer jaz se spomnim iz svojih lastnih izkušenj kako sem leto za leto razmišljal o tem kako bi neki sistematični pristop na tem področju, ko bi izobraževali ne vem kakšnih pet mladih glav na vrhunskih svetovnih univerzah pet na leto na področju ustavnega prava, na področju ekonomije, na področju diplomacije, upravljanja z državo, na področju vrhunskih znanosti in kulture samo pet na leto to je več kot dosegljiv cilj. Sistematično izobraževati, pošiljati v tujino na vrhunskih svetovnih univerzah. V 10. letih bi imeli na vsakem od teh področij 50 vrhunskih strokovnjakov Slovencev. Danes govorim za svoje področje ustavno pravo mislim, da razen sebe, se opravičujem, ker govorim o sebi, ampak takšna je pač poanta, resnica na ustavno pravnem področju nimamo v tej državi ustavnih strokovnjakov. Tisti, ki se imenujejo ustavno pravni strokovnjak si prida to krilatico v resnici je študiral nekaj drugega. V tujini prvi vrhunskih svetovnih mentorjih na vrhunskih svetovnih univerzah za menoj ni bilo nikogar na tem področju. Jaz sem mislim, da bo situacija obratna, da bo, ko je Slovenija sprejela novo Ustavo, ko je potrebovala strokovnjake iz tega področja iz judikature mednarodnih ustavnih sodišč, da se bo usulo mladih Slovenk in Slovencev na študij na tem področju. Iz univerze Harvard so pisali pisma naj vendar Slovenija pošlje še koga pa v resnici ni bilo nikogar, ker nimamo kot država sistematičnega pristopa k izobraževanju kadrov na vrhunskih svetovnih univerzah in to na ključnih področjih, na področjih, ki bi državo popeljala daleč naprej k napredku na področju pravne države, na področju gospodarstva, na področju upravljanja z državo, na področju vrhunskih znanosti in kulture. Takšne ljudi, takšne mlade glave je potrebno zaznati že v samem začetku. Če je nekdo sprejet na vrhunsko svetovno univerzo prvih 100 ali kaj podobnega ga mora sistem zaznati mora mu omogočati tudi finančno podporo. Če takšen človek uspe zaključiti   </font><br/>
<br/>
<b><font size="4">13. TRAK: (SC) - 11.00</font></b><br/>
<br/>
<b><font size="4">	</font></b><font size="4">(nadaljevanje) z doktoratom morda celo predava že v prvih letih po doktoratu na takšni vrhunski univerzi, potem bi morali vzpostaviti sistem kot na primer ga ima Evropska unija, ki ima možnost tako imenovanih / nerazumljivo/ to pomeni katedra Žan Mone za propagiranje idej Evropske unije. Mi bi lahko to imeli za Slovenijo. Takšen, ki zaključi doktorat na vrhunski univerzi in tam že predava bi moral biti avtomatično opravičen kot nosilec ad personam Žan Mone Chair je tudi ad persona, nosilec takšne katedre tako, da bi jo lahko nosil kakorkoli bi šel in bi lahko na nekaj semestrov eden semester prišel odpredavati v domovino in bi mu to financiralo predmet in raziskovanje tako, da tudi pri pedagoških urah ne bi bilo problema. Lahko bi rekli, da je to izbirni predmet, v primeru, če ni vpisa pa vpis je bil - jaz sem tukaj dvakrat predavala doma in je bil vedno popis čez 80 in so mi napovedovali, da ne bo vpisa. Poleg tega bi lahko delal raziskovanje iz tega. To bi vpelo slovenskega strokovnjake z vrhunskih svetovnih univerz v domači prostor, ob enem pa bi domače univerze povezalo s temi vrhunskimi univerzami. Univerze kot take se nikoli ne povezujejo med seboj vedno se povezujejo ljudje iz univerz. Torej, v 10. letih bi bili 50 vrhunskih strokovnjakov iz vseh teh za državo strateško pomembnih področjih. Žal mi je, da je Slovenija na tem področju do sedaj v vseh teh letih - skoraj 30 jih že imamo - spala. To je drugi sklop misli. </font><br/>
<font size="4">	Tretji sklop misli pa velja nam vsem tukaj v tej dvorani zbranim in tistim zunaj nje. Ko se boste vračali in ko vas bomo sprejemali je treba pozabiti na delitev naši vaši vsaj, kar se tiče prepustitve k mestom upravljanja z javnimi zadevami. Te razlike med nami bodo vselej in prav je tako. To je v naravi človeka. V naravi človeške družbe je, da ja pluralna, da je različna. Kdor bi zatiral pluralnost bi delal nasilje nad človekom. Ta kriterij je tako kot barva kože ali kakšna druga okoliščina. Diskriminatorne narave, če se upošteva pri pravici do pristopanja k upravljanju z javnimi zadevami, zato pri tem vprašanju ne sme igrati nobene vloge, kajti gre za diskriminacijo, gre za nekaj, kar ne bi bilo združljivo s samimi temelji svobodne demokratične družbe. Žal je Slovenija prežeta s to delitvijo in ta delitev posega tudi na področje, na katero ne bi smela posegati. Prežeta je vse od temeljev navzgor od predpogojev za delovanje demokracije, ker bi morala veljati pluralnost, ker bi morala veljati enakopravnost pri vzvodih, ki kreirajo oblast pri medijih, pri izobraževalnem sistemu, pri, če želite, pravosodnem sistemu in drugih ključnih področjih. Vsega pa za to tudi proti vrhu vse od temeljev naprej proti vrhu. Tukaj je na mestu tudi samokritika. Celo na Ustavnem sodišču, kjer bi moral svetiti svetilnik zoper tovrstne oblike diskriminacije ni dovoljenje mere pluralnosti niti v sestavi niti pri dojemanju, to je moje osebno zaznavanje in moja osebna poanta, ki sem jo dolžan sporočati. Ko se boste torej vprašali in ko vas bomo sprejemali pozabimo na to delitev vsaj, kar se tiče vprašanja pristopa k mestom upravljanja z javnimi zadevami. Počasi korak za korakom bomo uspeli. </font><br/>
<font size="4">	Hvala vam še enkrat za vaš obisk, če ne prej čez 7 dolgih let. Nasvidenje. </font><br/>
<font size="4">	/ aplavz/ </font><br/>
<br/>
<font size="4">	</font><b><font size="4">PODPREDSEDNICA KARLA URH: </font></b><font size="4">Prof. ddr. Jakliču se zahvaljujem za predstavitev. </font><br/>
<br/>
<b><font size="4">14. TRAK: (ŠPE) – 11.05</font></b><br/>
<br/>
<font size="4">	(nadaljevanje) Naslednji glavni govorec dr. Jure Leskovec bo predstavil svoj prispevek z naslovom Spodbujanje kroženja možganov, primer ASEF. Dr. Jure Leskovec je izredni profesor računalništva na Univerzi Stanford v Kaliforniji, raziskovalec na Inštitutu Chan Zuckerberg Biohub ter vodja raziskovalnih laboratorijev v podjetju Pinterest. Raziskovalno se ukvarja z analizo velikih socialnih in informacijskih ter bioloških omrežij s strojnim učenjem in umetno inteligenco. Dr. Leskovec je leta 2004 diplomiral iz računalništva na Univerzi v Ljubljani, leta 2008 pa je na Univerzi Carnegie Mellon v ZDA doktoriral iz področja umetne inteligence. Preden je leta 2009 prišel na Stanford je opravil prodoktorski študij na Univerzi Cornell. Od leta 1998 raziskovalno sodeluje na Inštitutu Jožef Štefan. Za svoje delo je prejel nagrado Ambasador znanosti Re3publike Slovenije ter štipendije različnih fundacij in je lastnik treh patentov. Leta 2014 je ustanovil ameriško-slovensko izobraževalno fundacijo, ki združuje slovenske izobražence po celem svetu ter si prizadeva za povezovanje ter pretok znanja med Slovenci doma in po svetu.</font><br/>
<font size="4">	Dr. Leskovec, beseda je vaša.</font><br/>
<br/>
<font size="4">	</font><b><font size="4">DR. JURE LESKOVEC:</font></b><font size="4"> Spoštovani!</font><br/>
<font size="4">	Hvala Komisiji za odnose med Slovenci v zamejstvu in po svetu za vabilo na ta dogodek. Svoje razmišljanje bom podal z vidika mladega Slovenca, ki je šel v Ameriko po nova znanja in potem zaživel v Kaliforniji. Delujem tudi kot predstavnik Severne Amerike v Svetu Vlade Republike Slovenije za Slovence po svetu in ne nazadnje iz želje po povezovanju med Slovenci po svetu in Slovenci v Sloveniji, sem tudi ustanovil organizacijo ASEF, ki povezuje izobražene Slovence po svetu, jih navezuje na Slovenijo ter tako spodbuja kroženje znanja, kulture in jezika med njimi. Kot dobrodelna neprofitna organizacija si ASEF prizadeva širiti in odpirati možnosti izobraževanja Slovencem, jih povezovati po vsem svetu in tako razširjati meje Slovenije.</font><br/>
<font size="4">	Naslov letošnjega srečanja je »Slovenc, tvoja zemlja je zdrava…, pa vendar mladi odhajajo«. Že to, da se zavedamo problematike odhajanja mladih, da o tem govorimo in si to priznamo, je nekaj. Pomembno je, da se zavedamo tega problema ter, da si prizadevamo za njegovo rešitev. Mladi bodo vselej odhajali po novih priložnostih in ne bi bilo prav, če bi jim to skušali preprečiti. Pomembno pa je, da za njimi ne izgubimo sledi ter si prizadevamo, da bodo navezani na domovino in da bodo z njo vedno imeli stik. Končno danes v Sloveniji govorimo o tem, da Slovenci ne živijo le znotraj mej Slovenije, da Slovenci ne živijo le še na avstrijskem Koroškem ter na italijanski in madžarski strani meje, ampak, da Slovenci živimo tudi po svetu – v Ameriki, v Argentini, v Kanadi, Avstraliji in drugje. Predvsem pa je pomembno, da razumemo, da se Slovenci, ki živijo zunaj meja Slovenije, niso odpovedali Sloveniji, ampak so še naprej Slovenci. Torej to niso karieristi, verski fanatiki, politični nasprotniki, ampak so predvsem Slovenci, ki imajo radi Slovenijo v katero bi se prenekateri radi vrnili in kateri bi mnogi radi tudi pomagali. </font><br/>
<font size="4">	V preteklosti smo imeli ekonomske migrante, ki so šli s trebuhom za kruhom. Po dolgih poteh z ladjami so prišli na novo celino in od koder so težko ohranjali stik z matično domovino. V zadnjih letih pa se je svet zelo spremenil. Svet je postal globalen, razdalje so veliko manjše kot so bile. Imamo internet, Skype, hitre avione. Informacije potujejo s svetlobno hitrostjo po celem planetu. Vsak trenutek lahko stopite v stik s tako rekoč komerkoli kjerkoli na svetu. Vse to pomeni, da je veliko lažje ohranjati stik           </font><br/>
<br/>
<b><font size="4">15. TRAK: (ŠPE) – 11.10</font></b><br/>
<br/>
<font size="4">	(nadaljevanje) s Slovenci po svetu in da so fizične ovire za vračanje veliko manjše kot nekdaj. Hkrati pa se je migracijska slika tudi zelo spremenila. Povečalo se je število izobraženih Slovencev, ki gredo v svet za novimi priložnostmi in poklicnimi izzivi, ki jih v Sloveniji ni moč najti. Veliko se jih izseli zaradi želje po preseganju uravnilovke, ki v Sloveniji žal mnoge sili v povprečje. Mnogo podjetnikov zaradi birokracije in davčne obremenjenosti odide in podjetja raje odpre v tujini. Prav tako pa imamo velik del Slovencev, predvsem mladih, ki gredo v tujino po nova znanja in veščine, ki v Sloveniji niso dostopni ali pa jih enostavno nimamo. Na primer leta 2017 se je iz Slovenije izselilo skoraj 10 tisoč državljanov Slovenije, hkrati pa se je v Slovenijo priselilo približno enako število tujcev. Za primerjavo, na leto se v Sloveniji rodi okoli 20 tisoč otrok, torej vsako leto Slovenija izgubi približno polovico generacije. Še bolj zaskrbljujoče pa je, da ima med odseljenimi 36 % visokošolsko izobrazbo, medtem ko ima med priseljenimi samo 12 % tak nivo izobrazbe. Razlike je torej za trikrat. In če zelo poenostavim, to pomeni, da se nam odseljujejo izobraženi Slovenci, hkrati pa se v Slovenijo priseljujejo veliko manj izobraženi tujci. Posledica majhnega sveta je, da razdalja ne predstavlja več tako velike ovire in da je veliko lažje vzdrževati stike in povezave. Zato je ključno vprašanje, kako izkoristiti potencial, ki je v vseh Slovencih, kjerkoli na svetu že smo. Kako povezati in graditi mostove med Slovenci doma in Slovenci po svetu. </font><br/>
<font size="4">Iz te potrebe sta tako v Sloveniji v zadnjih letih zrasli dve pomembni organizaciji civilne družbe: Društvo v tujini izobraženih Slovencev VTIS ter Ameriško-slovenska izobraževalna fundacija ASEF. Rojaki v Severni Ameriki smo leta 2012 prepoznali problem. Veliko Slovencev se odseljuje, veliko jih je v tujini, ki bi Sloveniji radi pomagali in z njo vzdrževali stike ter povezave. A hkrati ni nobene organizacije, ki bi se aktivno angažirala in pomagala pri gradnji teh stikov in mostov. Tako smo Slovenci v Severni Ameriki ustanovili Ameriško-slovensko izobraževalno fundacijo ASEF. ASEF povezuje izobražene Slovence po vsem svetu ter spodbuja kroženje znanja, kulture in jezika med njimi. Kot dobrodelna neprofitna organizacija si prizadeva odpirati in širiti možnosti izobraževanja Slovencem, jih navezovati na matično domovino ter tako razširjati meje Slovenije. V manj kot petih letih se je ASEF razvil v fundacijo, ki je vir ponosa med Slovenci v Združenih državah in drugje. ASEF tudi dokazuje, da se lahko Slovenci enakovredno kosamo z najrazvitejšimi in najbolj izobraženimi narodi sveta. Z odprtimi razpisi na katera se vsako leto prijavi preko 100 študentov, ASEF omogoča pridobivanje znanj in veščin, ki v Sloveniji niso dostopni. Tako spodbuja kroženje znanja med Slovenci po celem svetu in širi meje. ASEF ima dva štipendijska programa preko katerih lahko mladi Slovenci in Slovenke dobijo priložnost za delo in akademski razvoj. </font><br/>
<font size="4">	Prvi program omogoča študentom dvomesečni raziskovalni obisk pri slovenskih profesorjih v tujini. ASEF povezuje že preko 40 slovenskih profesorjev in izobražencev po celem svetu: v Združenih državah, v Kanadi, Veliki Britaniji, Avstraliji in Novi Zelandiji. Sodeluje pa več kot s 30 prestižnimi univerzami po svetu kot so Harvard, Cambridge, Princeton, Stanford in še mnoge druge. Študentom in mladim raziskovalcem ASEF omogoča, da gredo čez poletje raziskovati k slovenskim profesorjem v tujini. Poišče jim bivanje pri slovenskih družinah v tujini, ki jih z veseljem sprejmejo. Te nove povezave prerodijo slovensko izseljensko skupnost, hkrati pa štipendistom pokažejo, da sta slovenska skupnost in kultura živi po celem svetu. ASEF mladim Slovencem daje priložnost za delo v laboratorijih na najboljših univerzah     </font><br/>
<br/>
<b><font size="4">16. TRAK: (ŠPE) – 11.15</font></b><br/>
<br/>
<font size="4">	(nadaljevanje) po svetu. Hkrati slovenske profesorje po svetu navezuje nazaj na Slovenijo. In nazadnje, ASEF ohranja skrb za slovenske družine in slovensko izseljensko skupnost. </font><br/>
<font size="4">	Program je ASEF začel leta 2014 s tremi štipendisti, v letu 2019 pa jih je že 30. Do sedaj je ASEF pomagal preko 100 slovenskim študentom in raziskovalcem, da so dobili priložnost za raziskovalne izmenjave. Mnogi so navezali trajne stike in ohranili raziskovalno sodelovanje. Mnogi so se vrnili in imajo sedaj v Sloveniji uspešne kariere. </font><br/>
<font size="4">	Drug ASEF štipendijski program pa skrbi za slovensko izročilo in kulturo, ko omogoča mladim po svetu, ki so slovenskih korenin, da pridejo v Slovenijo na študijsko oziroma poklicno izobraževanje. Tu sodelujemo z mentorji na slovenskih univerzah in podjetjih, ki sprejmejo študente v svoje raziskovalno okolje. Na ta način navezujemo Slovence po svetu na matično domovino, bogatimo slovenski prostor z novo raznolikostjo. Letos je tako v Slovenijo prišlo deset študentov predvsem iz Združenih držav, Argentine ter drugih držav. Mnogi med njimi so izrazili željo, da bi se vračali v Slovenijo. Po tej izkušnji so se nekateri v Slovenijo tudi za stalno preselili. Tukaj študirajo ali pa so postali predstavniki slovenskih podjetij po svetu. Vsem pa je izkušnja spremenila življenje in v njih utrdila slovensko prepričanje. Pomembno je, da ASEF ne ponuja le štipendij, ki študentom pokrijejo vse nastala stroške, ASEF se trudi za akademsko odličnost, vzgojo značaja in zavzeto delo v službi skupnosti. To pomeni, da ASEF združuje svoje štipendiste in jim pomaga, da rastejo ter se razvijajo tudi po koncu štipendijskega programa. V Sloveniji je tako ASEF začel z rednimi seminarji in izobraževalnimi skupinami, kjer se vsi ASEF štipendisti še naprej povezujejo in izobražujejo. </font><br/>
<font size="4">	Slovenci doma in po svetu potrebujemo skupnost in organizacije, ki nas povezujejo. Zato sta organizaciji kot sta VTIS in ASEF strateško pomembni za širjenje Slovenije. ASEF je primer dobre prakse, ko lahko že ena sama dobrodelna organizacija naredi veliko razliko pri gradnji povezav med Slovenci doma in po svetu.</font><br/>
<font size="4">	Naslov današnjega srečanja je, da je slovenska zemlja zdrava. Žal pa se mi zdi, da to ni dovolj, da bi se mladi vračali. Kaj je torej potrebno storiti, da se bodo Slovenci vračali domov in da bo Slovenija zadihala s polnimi pljuči? Torej ne le s pljuči znotraj meja naše države, ampak skupaj z vsemi Slovenci po svetu. Da bomo izkoristiti ves potencial, ki ga ima narod z dva in pol milijona prebivalcev. </font><br/>
<font size="4">	Prvič. Razmislimo o tem, da bi poskrbeli za ustrezno in neposredno zastopanost Slovencih živečih zunaj meja Slovenije v Državnem zboru. Veliko Sloveniji primerljivih evropskih držav že ima tako ureditev, ki bi tudi v Sloveniji omogočila, da se sliši glas ljudi, ki živijo izven meja matične domovine. To je pomembno, saj je perspektiva od zunaj lahko zelo različna kot je od znotraj iz Slovenije. Tako veliko problematik, predpisov in ukrepov, ki so sprejeti v Sloveniji, izgleda zelo drugače, ko jih pogledamo z vidika Slovencev živečih v tujini. Zastopanost Slovencev živečih izven meja Slovenije bi omogočila, da se resnično začne reševati problematika izseljevanja Slovencev, njihovega povezovanja z matično domovino in da se naredijo konkretni koraki za spodbujanje vračanja Slovencev v matično domovino.</font><br/>
<font size="4">	Drugič. Naredimo konkretne korake, ki bodo spodbujali vračanje Slovencev nazaj v domovino. Tu je potrebno narediti strateške in načrtne korake z jasno vizijo. Na primer, po vzoru Izraela bi se lahko konkretno posvetili vračanju mladih Slovencev. V Izraelu imajo desetdnevna izobraževalna potovanja za mlade, dvomesečne poletne prakse za mlade ter posebne programe za vračanje visoko izobraženih mladih inženirjev in računalničarjev ter množico drugih iniciativ, ki pomagajo pri vzdrževanju stikov z matično domovino. Na primer posebne davčne olajšave, finančne spodbude ter celo kredite za mlade,  </font><br/>
<br/>
<b><font size="4">17. TRAK: (SC) - 11.20</font></b><br/>
<br/>
<b><font size="4">	</font></b><font size="4">(nadaljevanje) ki se vrnejo. S takimi konkretnimi ukrepi bi tudi pri nas lahko naredili veliko. Organizacija kot je ASEF nazorno kaže, da je to mogoče in da je potenciala še veliko. </font><br/>
<font size="4">	Tretjič. Ni dovolj le, da se objavijo razpisi v uradnem listu in se, potem čaka, da ljudje pridejo. Pomembno je, da obstajajo organizacije, ki aktivno delujejo na področju vračanja in povezovanja Slovencev po svetu z matično domovino. Tako naj se poskrbi, da bodo organizacije kot sta VTIS, ASEF in ostale, ki skrbijo za povezovanje Slovencev po svetu z matično domovino dobro in učinkovito financirane tako, da bodo lahko še naprej opravljale svoje poslanstvo. </font><br/>
<font size="4">	Četrtič. Slovenci, ki se v Slovenijo vrnejo so velikokrat sprejeti kot moteč dejavnik v okolju. Obstaja veliko predpisov, predvsem v znanosti in izobraževanju, ki praktično onemogočajo vračanje mladih raziskovalcev in profesorjev. Večkrat se zdi, da se Slovenci doma počutijo ogrožene ob tem, ko se vrne kdo iz tujine. To mišljenje v naših glavah in ta odnos moramo nujno spremeniti. Slovenci, ki se vrnejo v Slovenijo ne predstavljajo grožnje, ampak priložnost za rast. Če drugi čutijo, da lahko ob njih rastejo vrnitev ni grožnja, ampak iskrena priložnost za rast in napredek. </font><br/>
<font size="4">	Za konec naj torej povzamem. Več kot pol milijona Slovencev živi po svetu. Slovenci po svetu predstavljamo velik potencial in zaklad za matično domovino, ki bi ga bilo vredno izkoristiti za to pa so potrebni konkretni koraki in organizacije, ki bodo skrbele za povezovanje Slovencev v tujini z matično domovino. Hkrati pa je potrebno načrtno delo in konkretni ukrepi, ki bodo tudi pospešili vračanje Slovencev v Sloveniji. Ko bo v Sloveniji dovolj Slovencev z izkušnje od tujine takrat bomo začutili, da drug drugemu ne predstavljamo grožnje, ampak da smo si vsi skupaj priložnost za rast in napredek. </font><br/>
<font size="4">	Hvala lepa.  </font><br/>
<font size="4">	/ aplavz/ </font><br/>
<br/>
<font size="4">	</font><b><font size="4">PODPREDSEDNICA KARLA URH: </font></b><font size="4">Dr. Leskovcu se zahvaljujem za predstavitev. Kot naslednja glavna govorka bo na srečanju spregovorila mag. Nežka Figelj. Mag. Nežka Figelj se je rodila slovenskim staršem v Goriških Brdih v Italiji in se je od vrtca do srednje šole šola v slovenskem učnem jeziku. Materinščina ji je bila vedno pri srcu in se je zato tudi redno udeleževala kulturnih in športnih dejavnosti v slovenskem jeziku. Pot jo je zanesla na študij filozofije v Padovo in mednarodnih / nerazumljivo/ in na tržaško univerzo. Zanimanje za Bližnji vzhod jo je popeljalo v Izrael, kjer je izpolnila svojo hebrejščino in dokončala magistrsko delo o iranskem jedrskem programu ter začasno delala na tamkajšnjem slovenskem veleposlaništvu. Po povratku v rodno Gorico je predavala o Bližnje vzhodnih problematikah na tržaški in ljubljanski univerzi. Kljub močnemu zanimanju za mednarodne odnose je njena vest slovenskim svetom vedno ostala trdna. Tudi v Bruslju, kjer je leta 2016 pričela opravljati službo parlamentarne asistentke v Evropskem parlamentu je naprej živela v slovenskem pastoralnem centru, v slovenski skupnosti pa je aktivno prisotna še danes. Mag. Nežka Figelj nam bo predstavila prispevek z naslovom »Nacionalizem in migracije, vzajemni vplivi«. 	</font><br/>
<font size="4">	Beseda je vaša.  </font><br/>
<br/>
<font size="4">	</font><b><font size="4">MAG. NEŽKA FIGELJ: </font></b><font size="4">Slovenke in Slovenci, lepo pozdravljeni!</font><br/>
<font size="4">	Zelo me veseli in sem počaščena, da ste me povabili na vseslovensko srečanje. Svoje razmišljanje bom predstavila kot zamejska Slovenska iz Italije z izkušnjami na Bližnjem vzhodu v Izraelu in v Evropski uniji. Svoj prispevek bom najprej začela z bolj teoretičnem uvodom o nacionalizmu, prešla na migracije in se nato osredotočila na osebno izkušnjo, </font><br/>
<br/>
<b><font size="4">18. TRAK: (SC) - 11.25 </font></b><br/>
<br/>
<b><font size="4">	</font></b><font size="4">(nadaljevanje) ki sem jo naslovila »Poimenovanje svoje osebne nacionalne identitete skozi migracijo«. </font><br/>
<font size="4">	Nacionalizem. Kot domoljubno politično gibanje in hrepenenje po svobodi se je pojavil v Evropi na koncu 18. stoletja kot protiutež multinacionalnim imperijem. Zgodovinar in sociolog Eric Hobsbawm je v delu nacije in nacionalizem po letu 1780 izpostavil načelo narodnosti kot temeljni element preoblikovanju države, ki je po letu 1830 začelo vplivati na evropsko mednarodno politiko. Utrdilo se je na začetku 20. stoletja in je imelo kot posledico po koncu I. svetovne vojne propad velikih več nacionalnih imperijev srednje in vzhodne Evrope. Nacionalizem konec 20. stoletja pa je privedel do razpada Sovjetske zveze in Jugoslavije. Evropa se je spremenila v celino nacionalnih držav. Nacionalna država pomeni, da je uradno vsaka država narod, ki na tujce gleda z nezaupanjem. Robert Cooper je v delu »Braking of nations« razpad narodov iz leta 2003 trdil, da se je Evropa po I. svetovni vojni premaknila iz sistema imperialnega reda, ki je ljudem dajal malo varnosti k sodobnem vzorcu zemljepisno omejenih modernih nacionalnih držav z jasnejšimi pravili mednarodnega prava kot na primer multilateralno sodelovanje v Združenih narodih. Raznolikost majhnih evropskih držav je povzročila, da so te med seboj tekmovale in definirale lastno nacionalno identiteto. Vzpostavitev ravnovesja moči med državami je preprečilo padec v kaos. Hladna vojna je bila vrhunec sistema tekmovanja držav pod vplivom dveh blokov Združenih držav Amerike in Sovjetske zveze, ki so se borile za hegemonijo. Zadnja stopnička so sodobne države, v katerih sta zunanja in notranja politika neločljivo povezani. Varnost pa ne temelji več na nadzoru ozemlja ali na negotovem ravnovesju moči. Vsaka država ohranja svoje demokratične institucije. Temeljna Cooperjeva misel v omenjeni knjigi je, da je imperij ukrotil kaos, nacionalizem je spodkopal imperij, sodobna integracija držav pa bo premostila nacionalizem. Danes lahko trdimo, da je prav EU nadzoren primer poskusa preseganja nacionalizmov in zbližanja evropskih narodov. Eden konkretnejših primerov nacionalne države je Izrael. Teodor Hercl vizionar države Izrael je v delu Der Judenstaat država Judov iz leta 1896 stvarno sklepal, da po stoletjih diskriminacij sovražnosti in preganjanj Jude v Evropi ne bodo nikoli živeli v miru. Prišel je do spoznavanja, da se preganjanja Judov ne bo nehalo niti v civiliziranih državah kot je Francija, dokler se judovsko vprašanje ne bo rešilo na politični ravni z ustanovitvijo države, v kateri bodo Judje živeli kot svobodni ljudje v domovini in v njen mirno umrli. </font><br/>
<font size="4">	Migracija ljudi judovskega porekla v Izrael tako imenovana Alija je edinstven primer uresničevanja narodne identitete. Haim Genc v delu »Nacionalism in immigration« nacionalizem in priseljevanje iz leta 1998 trdi, da lahko politike priseljevanja podpirajo skupine, s katerimi so priseljenci kulturno in zgodovinsko povezani. Posamezniki imajo temeljne interese v svoji nacionalni kulturi, identiteti in v zagotavljanju smiselnosti lastnih prizadevanj. Nekdanji generalni sekretar Združenih narodov Bank Imun je opredelil migracijo kot izraz človeških prizadevanj za dostojanstvo, varnost in boljšo prihodnost. V zadnjih letih in zlasti po svetovni gospodarski krizi med letoma 2008 in 2009 je prisiljevanje postalo zapleteno vprašanje v političnih razpravah mnogih članic  </font><br/>
<font size="4">   </font><br/>
<b><font size="4">19. TRAK: (SC) - 11.30</font></b><br/>
<br/>
<b><font size="4">	</font></b><font size="4">(nadaljevanje) Evropske unije. V strokovnem članku »Priseljevanje in nacionalizem« na evropskih volitvah 2007-2016 so raziskovalci Moriconi, Peri in Turati iz univerz / nerazumljivo/ v Belgiji označili porast populističnih strank s proti migracijsko komponento kot skupen trend na nedavnih volitvah v več evropskih državah v Veliki Britaniji 2016, v Franciji, v Nemčiji v letu 2017 in Italiji leta 2018. Zdi se, da je dojemanje priseljencev kot tujcev, ki izčrpavajo javne finance in predstavljajo grožnjo nacionalnim vrednotam zlasti, če so iz različnih kultur glavni razlog za porast populizma v Evropi. Proučevanje podatkov iz zadnjih desetletij priseljevanja pa pripoveduje drugačno zgodbo. Podatki kažejo, da je v Evropi velik odstotek visoko izobraženih in usposobljenih priseljencev. Na splošno ekonomisti menijo, da priseljenci zlasti visoko izobraženi prispevajo k uspešnosti in rasti gospodarstva države. Preseneča tudi dejstvo, da državljani bolj volilo nacionalistične in populistične stranke tam, kjer je priseljencem manj. Sedaj preidem na svojo osebno izkušnjo. </font><br/>
<font size="4">	Pred leti sem objavila članek »Naj me udari strela, jaz sem Slovenka«, v katerem sem predstavila svoje razmišljanje o svoji nacionalni identiteti v tujini. Do 19. leta starosti sem živela v vasici v okolici italijanske gorice med vinskimi griči in raznovrstnimi sadovnjaki v objemu Goriških Brd. Moja mladost znotraj slovenske manjšine v Italiji je bila kot slike iz Gradnikovih pesmi. Ohranjanje slovenske identitete in narodne tradicije je bil sestavni del njihove vsebine. Ohranjati slovenstvo v zamejstvu je naporno, ker zahteva prilagajanje dvema jezikoma in dvema mentalitetama. Predstavlja pa tudi velik privilegij, vsaj preko razmišljanja in primerjanja pogledov in navade drugih narodnosti in krajev vodi v prožnost večjo sposobnost sprejemanja in odprtost. Te sposobnosti se uresničijo preko ponotranjenja lastne istovetnosti in preseganja slovenstva kot obrambnega sredstva proti strahu do drugačnosti. Poglobljeno razmišljanje o identiteti omogoča tudi dojemanje raznolikih narodnostnih situacij v raznih državah. V glasilu kanadskih Slovencev sem nekoč zasledila, da so ob državnem prazniku »Canada day« vsem Slovencem voščili obilo uspeha in jih spomnili, da naj bodo zvesti Slovenci in ponosni Kanadčani. V Primorskem dnevniku, časopisov Slovencev v Italiji nisem še zasledila, da bi za praznik Italijanske republike 2. junija voščili zamejcem, da naj bodo ponosni Italijani. Slovenske skupnost v Kanadi je seveda drugačna, od slovenske manjšine v Italiji. Kanadsko družbo pretežno sestavljajo izseljenci pod skupno kanadsko identiteto, ki so se v državo priselili, da bi si izboljšali gospodarske pogoje. Slovenska skupnost pa je zgodovinsko prisotna na teritoriju preden so po mirovni pogodbi potegnili črto in dodelili to ozemlje Italiji. Težko je tudi razložiti, da sem Slovenka, a prihajam iz Italije, največkrat namreč ljudje razumejo, da sem se iz Slovenije v Italijo preselila. Na splošno ljudje v tujini lažje razumejo, če povem, da sem iz Italije, moja družina pa je slovenskih korenin. Do spoznanja raznolikosti in množičnosti narodnih identitet sem se dokopala v prvih letih univerzitetnega študija s selitvijo v Padovo in Rim. V italijanski predstojnici mi je ostal lep spomin na dan zagovora diplomske naloge. Ko me je obiskala družina in smo si skupaj z mojo italijansko sostanovalko pripravili slovensko kosilo. Njej se predstavila pristen košček slovenstva, jaz pa sem občutila domačo toplino. Bivanje v Izraelu je opredelilo moj odnos do italijanske identitete. Identiteta ni namreč povezana   </font><br/>
<br/>
<b><font size="4">20. TRAK: (ŠPE) – 11.35</font></b><br/>
<br/>
<font size="4">	(nadaljevanje) samo z narodnostjo, jezikom in kulturo, ki jih posredujejo starši in okolica, pač pa tudi z državljanstvom, ki predstavlja politično in civilno identiteto in ima v mednarodnem pravu zelo pomembno vlogo. Apolit, namreč oseba brez državljanstva je človek, ki nima mednarodnega obstoja. Tako kot v primeru Izraelcev, ki so po rodu iz Rusije, Maroka ali so arabski Izraelci. Ali Kanadčanov, ki so po rodu Slovenci, sem tudi jaz italijanska državljanka s slovenskim poreklom. Članek sem napisala leta 2011, dolgo pred tem, ko sem se službeno preselila v Bruselj. Na evropskih institucijah na t.i. evropskem mehurčku je Slovenija vsem znana in ljudje so navajeni poslušati raznolike osebne življenjske zgodbe. Tudi Belgijski so že po tradiciji navajeni na različne narodne identitete, saj pripadajo francoski, flamski in nemški jezikovni skupnosti, poleg naraščajočega števila priseljencev. V Bruslju mi je najlažje shajati s slovensko narodno identiteto. Slovenija je polnopravna članica Evropske unije. Slovenščina je eden od njenih 24 uradnih jezikov. Koščki slovenstva so v Bruslju popolnoma vidni, kot na primer znameniti kipec fantka, ki lula, ima nekaj napisa. Oblečen v slovensko narodno nošo ob slovenskem dnevu državnosti. Spomenik z Zdravljico na Šumanu v osrčju Bruslja. Lahko torej rečem, da Bruselj ni le prestolnica Belgije, ampak nas Slovencev in Evropejcev. Največje zasluge za to nosi Evropska unija, ki si prizadeva za usmeritev drugačnosti v enotnost. Vsi strokovnjaki, ki sem jih prej omenila, se v analizi nacionalizma dotikajo pojmov drugačnosti ter migracije, ki uvidijo kot grožnjo ali priložnost. Danes je v Evropi drugačnost obogatitev. Na primer stoletni nasprotnici Francija in Nemčija sta danes zaveznici v mnogih mednarodnih sporazumih. Evropa nam ponuja raznolike priložnosti, kot na primer Erasmus+ za mobilnost mladih, ki je v zadnjih desetletjih omogočil mladim generacijam študij v tujini, učenje tujih jezikov ter nabiranje izkušenj.</font><br/>
<font size="4">	Razširitev Evropske unije je pripomogla tudi k boljšemu spoznavanju in sodelovanju med Italijo in Slovenijo. Sama sem spremljala padec meje, ki je spet rezultat prizadevanja Evropske unije in je omogočil prosto prehajanje ter nove gospodarske priložnosti. Seveda ni vse zlato kar se sveti. V Evropskem parlamentu sem naletela na slovenskega kolega, ki je pokazal popolno nezanimanje, da bi se z mano sporazumeval v slovenščini in se je raje pogovarjal v angleščini. Na splošno tudi menim, da bi se Slovenci, ki delajo na institucijah lahko malo bolj potrudili z rabo slovenščine in se izogibali angleškim interferencam kjer niso nujne. Lahko bi bolje izkoristili jezikovno raznolikost, ki jo Evropa podpira kot prednost. </font><br/>
<font size="4">	Lahko torej zaključim svoj nastop z ugotovitvijo, da je iskanje skupne narodne identitete pozitivno vplivalo na priseljevanje Judov v Izrael, kot je zapisal Hercelj. Priseljevanje pa vpliva negativno na nacionalizem, ko ga populistične politične sile izrabljajo za širjenje strahu in nezaupanja med prebivalci države v katero se priseljenci priselijo. Zase pa lahko trdim, da je imela emigracija pozitiven vpliv, ker sem si dejansko skozi oddaljitev od domačega narodnega okolja razjasnila svoj odnos do nacionalne identitete. Slovenke, Evropejke z ljubeznijo do bližnjega vzhoda. Skozi svojo osebno migracijo sem prišla do tistih študentskih in službenih priložnosti, ki jih žal doma ni bilo. Po drugi strani pa biti Slovenka v Inozemstvu prinaša veliko odprtih vprašanj - kako ohranjati pristen odnos s slovenstvom; kako ohranjati slovenščino, ki je tako majhna in posebna, ko neprestano pritiskajo nanjo večji jeziki; kako vzgajati svoje otroke v drugačnem kulturno jezikovnem okolju.      </font><br/>
<br/>
<b><font size="4">21. TRAK: (ŠPE) – 11.40</font></b><br/>
<br/>
<font size="4">	(nadaljevanje) Obenem tudi čutim, da je zamejsko narodno okolje varno, a nekoliko preozko v tem trenutku in se zdaj še ne želim vrniti, v prihodnosti se pa verjetno bom.</font><br/>
<font size="4">	Še enkrat najlepša hvala za povabilo in vsem vam Slovenke in Slovenci, rojakinje in rojaki želim še naprej prijetno nadaljevanje tega zanimivega in pomembnega srečanja. / aplavz/</font><br/>
<br/>
<font size="4">	</font><b><font size="4">PODPREDSEDNICA KARLA URH: </font></b><font size="4">Mag. Figelj, najlepša hvala za vaš prispevek.</font><br/>
<font size="4">	Krog vabljenih govorcev pa bo sedajle sklenil doc. dr. Dejan Valentinčič. Doc. dr. Dejan Valentinčič je z odliko diplomiral in magistriral na Evropski pravni fakulteti, doktoriral pa na Fakulteti za uporabne družbene študije. Poleg predavateljskega in raziskovalnega dela je zaposlen kot sekretar na Uradu Vlade Republike Slovenije za Slovence v zamejstvu in po svetu. V preteklih letih je prek različnih projektov predaval in raziskoval na številnih ameriških univerzah. Na Centru za evropske študije Univerze Harvard, na Univerzi Santa Clara, na clevelandski državni univerzi ter na katoliški univerzi / nerazumljivo/ Argentina v Buenos Airesu. </font><br/>
<font size="4">	Intenzivno je raziskoval slovenske zamejske in izseljenske skupnosti v ZDA, Kanadi, Argentini in v Evropi. Bil je tudi stažist v Evropskem parlamentu, aktiven pa je v več nevladnih organizacijah ter redno sodeluje s številnimi mediji v Sloveniji, v zamejstvu in izseljenstvu. Je avtor znanstvene monografije Slovenci v Reziji, pravni položaj in dejansko življenje slovenske jezikovne manjšine in številnih znanstvenih razprav. </font><br/>
<font size="4">	Doc. dr. Dejan Valentinčič, vljudno vas prosim, da nam predstavite svoj prispevek z naslovom Za Slovenijo iz katere se mladi ne bodo le izseljevali, ampak se bodo lahko tudi radi vračali.</font><br/>
<font size="4">	Prosim.</font><br/>
<br/>
<font size="4">	</font><b><font size="4">DOC. DR. DEJAN VALENTINČIČ:</font></b><font size="4"> Spoštovani rojaki, v veliko čast si štejem, da smem danes spregovoriti na tako pomembnem srečanju kot je naše druženje iz vseh koščkov zemeljske oble. </font><br/>
<font size="4">	Državnozborska Komisija za odnose Slovenci v zamejstvu in po svetu si ne bi mogla izbrati bolj aktualne teme za vseslovensko srečanje. Če v zgodovini ločujemo tri velike izselitvene valove slovenskega narodnostnega ozemlja, lahko od osamosvojitve Republike Slovenije leta 1991 dalje govorimo o sodobni slovenski diaspori. Sodobno izseljevanje ima namreč nekaj drugačnih lastnosti. Na primer, da ni osrednjega ciljnega območja selitev, ampak so te razpršene in ne nastajajo nove tipične slovenske skupnosti v izseljenstvu. Da v nasprotju s preteklostjo poteka izseljevanje enakomerno tako iz urbanih, kot iz podeželskih območij in tako naprej. Do pojava ekonomske krize je bila značilnost tudi, da je bilo številčno gledano izseljevanje majhno. Odhajali so posamezniki, ki so iskali avanturo, karierni napredek, izpolnitev svojih ambicij ali ki jih je v svet popeljala ljubezen. Zadnjih deset let, še posebej pa od leta 2012 pa temu še zdaleč ni več tako. Izseljevanje se vsako leto giblje okrog 8 tisoč državljanov in že nekaj let se vsako leto povečuje. Lani se je zopet izselilo rekordno število ljudi – 9 tisoč oseb slovenskega državljanstva. Ta podatek postane še posebej zaskrbljujoč, če ob tem dodam, da se je lani v Sloveniji rodilo 18 tisoč otrok. Izselila se je torej več kot polovica ene rojene generacije. V Slovenijo se sicer zadnja leta priseljuje približno enako število ljudi, ampak seveda, ker govorimo o drugačnih strukturah, to ni tako preprosta rešitev. Vsekakor je vredno razmisleka tudi, da najprej, ko se je to izseljevanje povečevalo smo za to krivili zgolj ekonomsko krizo. </font><br/>
<br/>
<b><font size="4">22. TRAK: (ŠPE) – 11.45</font></b><br/>
<br/>
<b><font size="4">	</font></b><font size="4">(nadaljevanje) Kriza je minila, številke pa se še naprej povečujejo, torej so tudi vzroki globlji. Ekonomisti pravijo, da če se ta trend ne obrne, zdravstvena in pokojninska blagajna čez deset let ne bosta več vzdržni, primanjkovalo bo tudi usposobljene delovne sile. Zaradi takšnih številk lahko že govorimo o četrtem velikem izselitvenem valu. Pri tem pa Slovenija ni osamljena, ampak le del globalnih trendov. Ljudje postajamo vedno bolj mobilni, a žal ta mobilnost bolj kot ne poteka le v eni smeri – iz manj razvitih v bolj razvite države, kar te razlike le še povečuje. Govorimo lahko o globalni tekmi za znanje in človeški kapital.</font><br/>
<font size="4">	Ko danes razmišljamo o prihodnosti slovenstva v vseh treh njegovih razsežnostih: matični, zamejski in izseljenski, pa je potrebno posebej dodati, da izseljevanje nikakor ne pesti le matične domovine. Tudi vsa štiri zamejska območja so priče močnemu odhajanju mladih. Na Koroškem vse več mladih, več kot se jih sploh vrne domov, po študiju ostaja na Dunaju, v Gradcu in tudi v drugih velikih mestih. Le še vprašanje časa je, kdaj bo več koroških Slovencev živelo izven Koroške, kot pa na Koroškem. Enako velja s porabskimi Slovenci v Budimpešti, Sombotelu ter v drugih mestih. Več beneških Slovencev že danes živi v Čedadu in v Vidmu kot vseh beneških dolinah. Veliko pripadnikov slovenske manjšine v Italiji živi tudi v Milanu, Torinu in ostalih mestih po Italiji. Povesem enako velja za Gorski Kotar in ostala obmejna območja na Hrvaškem. </font><br/>
<font size="4">	Odgovora, kako se spopasti s to težavo – praznjenjem ozemelj avtohtone poselitve slovenskih narodnih skupnosti, še niso našle, ne te skupnosti same, ne njihove zastopniške organizacije, ne lokalne in državne oblasti, kjer bivajo, niti Republika Slovenija v skladu z mednarodnim pravom, njihova matična država in država zaščitnica. Izziv ostaja.</font><br/>
<font size="4">	Pred kratkim mi je prijatelj mojih let iz Clevelanda dejal, da ko so pred kratkim začeli priprave na 65. obletnico folklorne skupine Kres, ki bo letos avgusta praznovala, je preštel, da od 12 plesalcev iz njegove skupine, danes le še trije živijo v Clevelandu ali okolici. Ostali pa so raztreseni od New Yorka, Kalifornije, Denverja, Arizone do Washingtona. Enake zgodbe so mi pripovedovali tudi v drugih slovenskih izseljenskih skupnostih – v Argentini na primer v / nerazumljivo/ in Mendozi, v Kanadi v Thunder Bayu, v Winnipegu. Cel svet se torej centralizira. Vse to je seveda le del širših družbenih sprememb. Sociolog Sigmund Baumann je že pred leti govoril o tekoči družbi, ko naj struktura in odnosi ne bi bili več trdni, ampak vedno bolj fluidni. Družbene spremembe so vedno hitrejše in močnejše, tako bi danes lahko govorili že o plinasti družbi. Vse se meša, vse se spreminja, ni več stalnih oblik, sestavni del tega pa so seveda tudi sodobni tipi migracij. Tudi slovenstvo se v vse hitrejšem vsakodnevnem tempu življenja spreminja in marsikje ga je seveda tudi vse težje ohranjati, gojiti in razvijati. Vsaka skupnost pa seveda ima tudi svoje specifike. </font><br/>
<font size="4">	Velike zasluge za vse te spremembe gredo seveda sodobnim transportnim možnostim in informacijski tehnologiji. A ta sprememba je hkrati tudi priložnost. Svet še nikoli ni bil tako majhen in tako povezan. Naj vem ob term navržem eno osebno anekdoto. Pri obisku rojaka in sokrajana v Avstraliji mi je povedal, da ko sta se z mamo v začetku 50-ih let  prejšnjega stoletja preselila k očetu pod južni križ, bi se moral priti od njiju na železniško postajo posloviti tudi sorodnik, a ga to ni bilo. Šele čez tri mesece sta lahko izvedela, ali je z njim vse v redu. En mesec potovanja z ladjo v Avstralijo, en mesec potovanja pisma nazaj domov in nato še en mesec čakanja na odgovor. Ta isti gospod danes preko prenosne kamere, ki predvaja posnetek na internetu, dnevno spremlja dogajanje domačega kraja. Prav simpatično je, ko mi za šalo včasih po Facebook-u napiše: »Danes pa si se ob tej in tej uri sprehodil skozi trg, videl sem te.« Prepričan sem, da tudi vsi         </font><br/>
<br/>
<b><font size="4">23. TRAK: (SC) - 11.50</font></b><br/>
<br/>
<b><font size="4">	</font></b><font size="4">(nadaljevanje) vi, ki ste iz vseh koncev tukaj danes zbrani se tega poslužujete in dobro veste kako internet spreminja naše odnose, ko lahko vsakodnevno spremljamo novice, vreme in dogajanje na drugih koncih sveta. Svet torej še nikoli ni bil tako povezan, oddaljenost še nikoli ni bila tako bližnja. Če se ozremo na države, ki imajo odnos do svojih diaspor najboljše urejeno v mislih imamo na primer Armenijo, Irsko, Izrael, Portugalsko med tradicionalnimi ter na primer Grčijo, Madžarsko, Makedonijo, Hrvaško in Latvijo med temi, ki v zadnjih letih na tem največ delajo so na te družbene spremembe odgovorili z veliki napori vloženimi v spodbujanje povratništva, ki v današnjem svetu je vse lažje izvedljivo in so te države to zaznale kot veliko priložnost. Spodbujanje izseljencev in njihovih potomcev, da svoje novo znanje, izkušnje prinašajo v domovino. Prišli smo celo do točke, ko države same spodbujajo izseljevanja mladih in to tudi organizirajo, zato da jih, potem lažje organizirajo tudi njihovo vračanje kot boljših in izgrajenih posameznikov. Slovenija ima vprašanje repatriacije torej priseljevanja Slovencev iz držav v krizi, ki ga organizira in financira Slovenija na zakonodajni ravni dobro urejena. Kako bo s tem v praksi nam bo sedaj pokazala repatriacija iz Venezuele. Bistveno premalo pa je Slovenija do danes naredila pri spodbujanju drugih vrst povratništva tako potomcev, izseljencev iz preteklih valov kot teh, ki odhajajo danes. Eden najpomembnejših mislecev slovenske skupnosti v Argentini mi je na moje vprašanje kdaj se je začela življenja moč tamkajšnje slovenske skupnosti pešati odgovoril: »Nekaj let po osamosvojitvijo Republike Slovenije. Pričakovali smo vabilo - »Vrnite se nazaj, dobrodošli boste med nami, dajmo skupaj graditi novo državo. Takšno vabilo je prišlo iz primerljivih držav, iz Slovenija pa ne. To je za nas pomenilo veliko razočaranje in opaziti je bilo kako upada zagon. Enako velja tudi za ostale izseljenske skupnosti. To je bila torej, na žalost, za Slovenijo velika zamujena priložnost in žal je tudi danes še vedno temu tako. Države se spodbujanja povratništva lotevajo na različne načine. Italija, Portugalska in Avstrija tako na primer prvih nekaj let po povratku rojakom oprostijo plačilo polovico davkov. Nemčija v vsakega znanstvenika, ki se je pripravljen vrniti domov investira 1 milijon evrov. Latvija je znotraj zunanjega ministrstva uvedla posebnega veleposlanika, ki je odgovoren za sodobne izseljence, obiskuje jih, zbira njihove predloge, ki jih nato doma prenašajo v zakonodajne rešitve. Izrael, Madžarska, Grčija, Armenija, Makedonija, Italija in še verjetno kakšna država, vsako leto organizirajo tako imenovane / nerazumljivo/ torej potovanja domov na spoznavanje domovine prednikov, dediščine in lastne zgodovine. Ne skrivajo cilja mlade spoznati in / nerazumljivo/ domovino, da bi se lažje vračali. Vprašanje fizičnega vračanja je zgolj eden aspekt, v sodobnem svetu je tudi to neteritorialno povezovanje, kjer bi mladi ohranjali vezi z domovino prednikov, čeprav živijo drugje  veliko lažje uresničljivo in tudi tukaj imamo še veliko odprtega prostora. Republika Slovenija je v preteklih več kot 25. letih razvila številne politike za povezovanje med Slovenijo in njenimi rojaki po svetu. To je precej baziralo na povezovanje Republike Slovenije do slovenskih zamejskih zdomskih izseljenih organizacij, kar je seveda bilo najbolj logično. Eden izmed sodobnih globalnih trendov pa je zagotovo tudi individualizacija. Vedno več pozornosti bo treba namenjati posamezniku. Po svetu sem srečal kopico ljudi zelo zavednih Slovencev željni sodelovanja s Slovenijo, ki pač to počnejo na individualni bazi ne zanima pa ji več toliko povezovanje v skupnosti. S tem seveda ne mislim, da je potrebno sedanje politike ukinjati, ampak ohranjati in uvajati tudi nove. Globalne družbene spremembe pa prinašajo še eden trend, ki je velika priložnost in bi ga veljalo maksimalno izkoristiti. Med Slovenci po svetu je vse bolj prisoten tudi pojav ponovnega iskanja korenin.  </font><br/>
<br/>
<b><font size="4">24. TRAK: (SC) - 11.55</font></b><br/>
<br/>
<b><font size="4">	</font></b><font size="4">(nadaljevanje) Govorimo lahko o neaktiviranih identitetah, o ponovno rojenih Slovencih, številni posamezniki že asimilirani zopet najdejo svojo slovensko identiteto, se začnejo zanimati za svoje poreklo in povem vam, da so to pogosto najbolj zavedni in najbolj angažirani Slovenci. Naj z vami delim ganljivo zgodbo enega izmed mnogih takih posameznikov, ki sem jih srečal po svetu in so svoje že pozabljeno slovenstvo ponovno odkrili in želijo sedaj z vsemi močnimi pomagati Sloveniji, da bi postala še uspešnejša država. Možak poznih srednjih letih s ponosom Slovencem mi je pripovedoval, da je družina po smrti njegove babice popolnoma izgubila stik s svojimi koreninami. Ko je bil star srednjih 40 let je med vožnjo z dopusta proti domu zagledal napis ene izmed velikih slovenskih realizacij / nerazumljivo/. Dejal je: »Sploh nisem vprašal družine, zapeljal sem z ceste, ustavil avto in začel jokati. Našel sem samega sebe.« Ženo je prepričal, da morata v Slovenijo, da vidi od kje prihaja rod. Prepovedal mi je, da ko sta z najetim avtom peljala čez državno mejo v Slovenijo je zapeljal na rob, šel na kolena, vzel v roke slovensko zemljo in jo dal v levi žep srajce, da bo čim bližje srcu. Nadaljeval je: »Sedaj bom začel jokati, ker vedno jočem, ko to pripovedujem. Od takrat imam vedno pri sebi slovensko zemljo in ta bo šla v grob z mano. Našel sem samega sebe in sedaj, ko vem kdo sem ne smem tega nikoli več izgubiti.« Sredi Amerike je iz žepa srajce izvlekel vrečko slovenske zemlje. Naj dodam, da je ta gospod predstavnik ene največjih evropskih gospodarskih družb za celotni severnoameriški trg in ta zgodba nikakor ni osamljena. </font><br/>
<font size="4">	Dovolite mi, da sem še malo kritičen. Prepričan sem, da je razlog, da Slovenija zamejstva in izseljenstva do danes ni izdala v polni meri izkoristiti tudi v tem, da je tematika v javnosti tako slabo poznana. Če naredim kratko primerjavo le z našimi sosednjimi državami. Če odpremo Tržaški dnevnik Il Piccolo bomo regionalne novice naše razdeljene po ključku Goriška, Tržaška, Videmska kot del italijanske države ter enakopravno tudi Istra, Kvarner in Dalmacija kot naš prostor, ki ga štejemo za zgodovinskega. Žal prav nobeden slovenski časopis ne vključuje zamejstva enakopravno v svoje vsebine. Drugi primer. Hrvaška državna televizija vsak teden predvaja sodobno privlačno narejeno oddajo Globalna Hrvatska, kjer predstavijo hrvaške skupnosti iz vsega sveta na zelo prijeten način vedno oglašeno na struno kako pomembno je to za Hrvaško in kako velika priložnost. Ne spomnim se kdaj sem na kakšni slovenski televiziji niti javni video prispevek iz kakšne izseljenske skupnosti. Če pogledamo v šolske učbenike sosednjih držav imajo vse predmete kot sta zgodovina in zemljepis zastavljene tako, da se hkrati obravnava celotno njihovo narodno ozemlje, celostni zgodovinski prostor le pri nas se še vedno omejujemo v državno mejo. Posledica tega je tudi, da se mladi, ki se danes izseljujejo vsa pohvala seveda častnim izjemam, ki jih nazadnje niti ni tako malo še vedno vendarle večinoma med seboj ne povezujejo. Celo na primer veliko število mladih, ki se zadnje leta izseljuje na avstrijsko Koroško preprosto smatra, da se izseljujejo v Avstrijo. Ne iščejo stika do Koroških Slovencev, ne znajo se poslužiti dvojezičnega šolskega sistema ali pa se ga celo nočejo, ker mislijo, da se otroci ne bodo tako naučili nemško in zopet omenjam seveda številne častne izjeme. V Facebook skupini »Slovenci v Celovcu«, ki združuje prišleke Slovenije je tako najpogostejša objava verjetno ali kdo ve kje v Klagenfurtu lahko najdem to in to stvar. Zdi se mi, da so včasih Slovenci kar malo bojijo biti samozavesti in se sami dobro poznati. Precej pozornosti sicer namenjamo učenju slovenščine na tujem, a vendarle znova opažam, da so učitelji in lektorji, ki so poslani na tuje celo nekako dobijo navodilo </font><br/>
<font size="4">	</font><br/>
<b><font size="4">25. TRAK: (SC) - 12.00</font></b><br/>
<br/>
<b><font size="4">	</font></b><font size="4">(nadaljevanje) in tudi vzgojeni v duhu, vi ste učitelji jezika, kar bi šlo preko tega je preveč in bi lahko povzročilo težave. Zelo različen pristop z vsemi ostalimi državami, s katerim sem se z lektorji in učitelji pogovarjal. Madžarska lektorica v Clevelandu mi je takoj na primer svoj opis delovnih nalog opredelila sledeče: »Dva dni tedensko poučujem madžarščino na univerzi hkrati moram eden dam ob sobotah učiti v sobotni šoli, eden dan v večerni šoli enega izmed madžarskih društev. Dolžna sem biti lektorica madžarskega časopisa v Clevelandu. Ob nedeljah pa moram biti tako pri Evangeličanskem kot Katoliškem bogoslužju, kjer vodim oba pevska zbora.« Zelo podobno zgodbo mi je povedala ukrajinska lektorica v Torontu, kjer pravi, da je njena dolžnost biti kulturni ambasador, ki mora biti prisoten na vseh kulturnih prireditvah, ki jih skupnost organizira. Povsem enako zgodbo mi je povedala učiteljica češčine na Dunaju, ki je rekla, da učenje na univerzi, kamor je pozvana predstavlja le 30 % njenih zadolžitev, ki poučuje češčino. Upam, da bo tudi Slovenija prišla v to smer ter zaznala, da so naši učitelji in lektorji po svetu najboljši možni ambasadorji in povezovalci skupnosti. Zdi se mi, da gre pri vsem tem kar nekako za začaran krog, ker tematika ni prisotna v javnosti kot sem prej rekel v medijih v šolstvu. Priložnosti globalne slovenske družine sploh ne zaznamo, ker pa tega nihče ne zazna in zahteva tudi tematika ne prodre v medije in šolstvo in tako se krog vrti. Prepričan sem, da je to mogoče s pravnim državniškim pristopom zelo hitro presekati. Seveda prihajam iz ene izmed institucij, ki je za to najbolj odgovorna, zato naj samokritično rečem tudi sam, ko sem prišel iz teoretične v praktične vode sem spoznal, da je marsikaj veliko težje udejanjiti kot pa si človek predstavlja. Vsekakor pa v Uradu za Slovence v zamejstvu in po svetu v moji matični resoluciji za prihodnost želim, da bi tudi ostali organi ga kot samostojno vladno službo ne razumeli kot prevalitev vseh odgovornosti na urad, ampak kot povezovalca državnih politik, ki jih razvijajo vsi državni organi hkrati pa seveda bi urad imel torej svoj kadrovski bazen s posamezniki, ki se zavedaj, da je to pravzaprav ne le služba, ampak tudi poslanstvo, kajti gre za edini organ v vsem vesolju, ki pokriva to tematiko in da bi tako iz idealizma reševali stvarne rešitve. Nastanek samostojne države Republike Slovenije je bil skupni projektov Slovencev doma, v zamejstvu in po svetu. Prav pred nekaj dnevni se je od mene poslovil prijatelj Severne Amerike, ki mi je že kot ničkolikokrat povedal zgodbo, na katero je verjetno ponosen bolj kot na karkoli v življenju. Rekel je, da je praktično že bil asimiliran v ameriško družbo in do osamosvojitve Slovenije do slovenstva ni več čutil nobene navezave. Ko pa je po poročilih prvič slišal, da se je v Sloveniji začela vojna je rekel: »Vse se je … v meni in preko 200-krat je sklical v belo hišo z zahtevkom naj Amerika prizna samostojno Slovenijo in do danes ostal ponosen in zavedi Slovenec.« Tesen odnos Slovenije z rojaki izven njenih meja je tudi temelj slovenske ustavne identitete zapisan v 5. členu Ustave. Kako bo v popolnosti udejanjiti pa nas čaka še kar nekaj dela. A trdno verjamem, da je to velika vrednota hkrati pa tudi velika priložnost, zato prav to želim moji domovini Sloveniji, da bi znala zadihati z vsemi celicami njenega globalnega slovenskega telesa. </font><br/>
<font size="4">	Hvala lepa. </font><br/>
<font size="4">	/ aplavz/ </font><br/>
<br/>
<font size="4">	</font><b><font size="4">PODPREDSEDNICA KARLA URH: </font></b><font size="4">Tudi docentu dr. Valentinčiču se najlepše zahvaljujem za njegov prispevek. Vsem vabljeni govorcem se ponovno iskreno zahvaljujem za sodelovanje. Zahvala pa velja tudi za govorce v drugem delu našega srečanja, ki so prijavili svoje 10 minutne prispevke in jih bomo imeli priložnost slišati po odmoru. Ob tem vas vljudno prosimo, da se poslušate držati dodeljenega časovnega okvira torej 10 minut. </font><br/>
<br/>
<b><font size="4">26. TRAK: (ŠPE) – 12.05</font></b><br/>
<br/>
<font size="4">	(nadaljevanje) Srečanje bomo nadaljevali ob 12.30., ker smo malo prekoračili čas. Torej se vidimo ponovno 12.30. tukaj.</font><br/>
<br/>
<font size="4">	(Seja je bila prekinjena ob 12.05.)</font><br/>
<br/>
<b><font size="4">27. TRAK: (ŠPE) – 12.35</font></b><br/>
<br/>
<b><font size="4">	</font></b><font size="4">(Seja se je nadaljevala ob 12.36.)</font><br/>
<br/>
<font size="4">	</font><b><font size="4">PODPREDSEDNICA KARLA URH: </font></b><font size="4">Torej nadaljujemo z razpravo 18. vseslovenskega srečanja. Resnično me veseli velik interes za sodelovanje v razpravi. V tem delu boste poleg že vnaprej najavljenih govorcev, možnost za nagovor dobili tudi vsi udeleženci. </font><br/>
<font size="4">	Zato vljudno vabim vse zainteresirane razpravljavce, da izpolnjeno prijavnico oddate službi komisije, ki vas bo uvrstila v ustrezen čas za nagovor. V prvi del razprave smo razvrstili devet govorcev. K besedi najprej vabim dr. Marijanco Ajšo Vižintin, znanstveno sodelavko na Inštitutu za slovensko izseljenstvo in migracije, znanstvenoraziskovalnega centra Slovenske akademije znanosti in umetnost. Naslov njenega prispevka se glasi: Mladi odhajajo in prihajajo, primerjava med izseljenimi in priseljenimi v letu 2017.</font><br/>
<font size="4">	Prosim.</font><br/>
<br/>
<font size="4">	</font><b><font size="4">DR. MARIJANCA AJŠA VIŽINTIN:</font></b><font size="4"> Dober dan!</font><br/>
<font size="4">	Na začetku smo že slišali prvo kitico Vodnikove pesmi iz Dramila, ki je bila prvič objavljena 1795 in v njej Vodnik hvali kako lepa je slovenska zemlja. Jaz sem prepričana, da vsak tako misli o svoji zemlji. Tudi recimo 7 milijonov Nemcev, ki se je 1830-1974 iz Bremenhafna odpravilo v svet z ladjo čez ocean. Vabljeni ste, da greste recimo na sever Nemčije to pogledati. Zanimiv muzej, ki najprej priča o migracijah iz Nemčije, ki je za nas ena od ciljnih držav še danes priseljevanja. V drugem delu pa se ta muzej posveti priseljevanju v Nemčijo in sicer, kako so Hugenoti pribežali pred preganjanjem, požiganjem, razkosavanjem v 16., 17. stoletju, kako smo tudi Slovenci kot ekonomski migranti šli v Nemčijo v 60-ih, 70-ih, ko je Nemčija podpisala gospodarske sporazume z Italijo, Španijo, Turčijo, Portugalsko, Jugoslavijo in še danes je tam ena večjih slovenskih skupnosti. Do današnjih dni, ko se v Nemčijo zatekajo begunci iz Sirije, Eritreje in tako naprej. Ampak ne samo to, v Sloveniji veliko govorimo o ekonomskih migracijah, ampak tudi Nemci so ekonomski migranti. V Avstriji in v Švici imate iz Nemčije največ priseljenih ekonomskih migrantov. Pred kratkim sem bila na Švedskem, kjer sem snemala življenjsko zgodbo s Slovencem, ki je odšel na Švedsko v 60-ih letih. Bila sem v kraju Älmhult, kjer je bila leta 1953 ustanovljena prva Ikea. Ingvar Kamprad je potomec izseljencev. Konec 19. stoletja sta se iz Nemčije izselila njegova stara oče in stara mama. Stara mama je bila nemška manjšina iz Češke, on vnuk je danes eden najbogatejših Evropejcev, ker je imel priložnost, da je na Švedskem izpolnil svoje podjetniške cilje in vizijo. Pa ne samo to, Švedi danes hodijo delat na Norveško pa na Dansko, tisti, ki lahko zelo radi – a veste zakaj? Ker sta norveška in danska krona vredni več kot švedska.</font><br/>
<br/>
<b><font size="4">28. TRAK: (ŠPE) – 12.40</font></b><br/>
<br/>
<b><font size="4">	</font></b><font size="4">(nadaljevanje) Rada bi, da si pogledate tele številke. Nekajkrat je bilo danes že omenjeno – od leta 2010 naprej je število izseljenih in priseljenih iz Slovenije in v Slovenijo zelo, zelo podobno. Ljudje prihajajo in ljudje odhajajo. In tako kot si mi želimo, da bi znanja Slovencev, izobrazba, njihove podjetniške izkušanje bila prepoznana v tujini, tako si tudi ljudje, ki prihajajo k nam želijo, da bi bile njihove izkušnje in njihova izobrazba prepoznana v Sloveniji.</font><br/>
<font size="4">	Od 18 tisoč 808 ljudi, ki so se leta 2017 priselili v Slovenijo, med njimi je bilo 15 tisoč 500 neslovenskih državljanov, jih je največ prišlo z namenom zaposlitve, 55 %. 36 % pa jih je prišlo z namenom združevanja družine. Drugi razlogi so manj pomembni in manj pogosti. Slovenski državljani leta 2017 priseljeni, bilo jih je nekaj čez 3 tisoč, so največkrat prišli iz Nemčije in iz Avstrije, drugi državljani pa iz Bosne in Hercegovine, Srbije, Kosova, Makedonije in s Hrvaške. Izselilo se je istega leta 17 tisoč 555 ljudi, med njimi je bilo skoraj 10 tisoč slovenskih državljanov. Največkrat so se preselili v Avstrijo ali v Nemčijo, sledita Švica in Združeno kraljestvo. Med drugimi državljani pa se je večina ljudi izselila v Bosno in Hercegovino, Nemčijo, Srbijo in na Hrvaško.</font><br/>
<font size="4">	Še ene uradne statistične podatke bi vam rada pokazala in sicer… ne dela več, ampak bom povedala na pamet. Statistični urad Republike Slovenije šteje ljudi, ki se izselijo in ki se preselijo. V medijih velikokrat slišimo, da se izseljujejo samo visoko izobraženi in priseljujejo samo nizko izobraženi. Uradni statistični podatki nam pripovedujejo drugo sliko. In še nekaj bi rada povedala. Vsaka družba potrebuje za svoje funkcioniranje ljudi različnih izobrazb. Potrebujemo tudi ljudi s srednješolsko izobrazbo, potrebujemo električarje, bolničarje, vrtnarje – ne potrebujemo, da imajo vsi ljudje doktorat. Zato se mi zdi prav, da povemo, da ljudje, ki odhajajo in ki prihajajo, imamo različno izobrazbo in imamo različne poklice. Torej uradni statistični podatki pravijo, da več kot 50 % ljudi, ki pride in gre, ima srednjo šolo. 25-30 %ljudi, ki pride in gre ima osnovno šolo in približno enaka količina, torej 25-30 % ljudi ima višješolsko izobrazbo.- To pomeni visoko, višjo, diplomo, magisterij, doktorat. V Sloveniji je z doktoratom ljudi manj kot 1 % in manj kot 1 % ljudi, ki pride in gre ima doktorat. Leta 2017 konkretno se je iz Slovenije odselilo 162 ljudi z doktoratom, priselilo, priselilo pa se jih je tudi 120. Torej ljudje prihajajo in grejo. </font><br/>
<font size="4">	Da bo slovenski jezik preživel – o tem je bilo danes rečeno, bomo poskrbeli tako, ja, na eni strani, da še naprej država Republike Slovenije to počne zelo, zelo odgovorno. Po Evropi imamo zaposlenih in napotenih več kot 30 učiteljev, učiteljic dopolnilnega pouka slovenščine. S pomočjo Urada za Slovence v zamejstvu in po svetu se sofinancirajo številna slovenska društva. Po drugi strani pa tudi ljudje, ki prihajajo k nam, so bodoči govorci in govorke slovenščine. Če jim bomo omogočili, da se vključijo v šolo, da se zaposlijo, da gredo na tečaje slovenščine, da spoznavajo našo kulturo, da se z njimi družimo, sodelujemo in soustvarjamo medkulturni dialog, potem so tudi to bodoči govorci in govorke slovenskega jezika.</font><br/>
<font size="4">	Zelo sem vesela, da se o Slovencih po svetu in o priseljencih v Sloveniji vedno več poroča tudi po številnih slovenskih medijih. Ni res, da mediji govorijo samo negativne stvari. Tule sem vam izbrala nekaj povezav, ogromno dela RTV Slovenija, ogromno dela Radio Slovenija. Zagotovo poznate oddaje Slovenci v tujini, Slovencem po svetu, Slovenci po svetu. Moja mami mi izrezuje iz nedeljskega Dnevnika življenjske zgodbe Slovencev po svetu, tako da informacije se širijo. Obenem pa sočasno vedno več medijev poroča tudi o priseljencih v Sloveniji. Doma vas vabim, da si greste ogledati portal Siol.net. Vzporedno v istem zavihku zgoraj imajo Slovenci po svetu in priseljenci v Sloveniji. Oni jih imenujejo sicer tujci v Sloveniji, ampak jaz človeku, ki je tukaj 5, 10, 15 let ne morem več reči       </font><br/>
<br/>
<b><font size="4">29. TRAK: (TB) – 12.45</font></b><br/>
<br/>
<font size="4">	(nadaljevanje) tujec v Sloveniji.</font><br/>
<font size="4">	Delam na Inštitutu za slovensko izseljenstvo in migracije – ZRC SAZU. Tu delamo dvoje, ukvarjamo se z ljudmi, ki prihajajo v Slovenijo in z ljudmi, ki gredo ven iz Slovenije. Življenjske zgodbe so si pravzaprav zelo, zelo podobne. Ko jaz intervjuvam mamo, ki pride iz Makedonije v Slovenijo, ima zelo, zelo podobne stiske kot mama, ki se iz Slovenije seli v Švico. Otrokom je treba poiskati vrtec, šolo, ali bomo doma govorili svoj materni jezik ali je bolje, da govorimo jezik okolja? Jaz rečem, svoj materni jezik. Vsak naj da svojemu otroku svoj materni jezik naprej in to velja za priseljence v Sloveniji in za Slovence, ki gredo po svetu. Tule gor vas vabim, da si na spletu kdaj odprete revijo Dve domovini – Two homelands – to je naša znanstvena revija, ki se ukvarja z migracijami, pa ne samo s slovenskimi, na svetovnem merilu. Nekaj izkušenj otrok, izseljenih iz Slovenije, je v tej znanstveni knjigi, slovenska izkušnja skozi slovenske otroške oči in pa, ena znanstvena monografija vključevanja otrok priseljencev v Slovenski prostor.</font><br/>
<font size="4">	Vemo, ker hodimo po terenu, hodimo veliko po šolah, delamo veliko intervjujev, da se v Sloveniji premalo ve o Slovencih, njihovih dejavnostih, podjetjih, kulturnih organizacijah, skrbi in energiji, ki se jo posveča za ohranjanje slovenskega jezika in kulture in obenem se premalo ve o tem, kako za to skrbijo ljudje, ki pridejo v Slovenijo. O tem zelo, zelo veliko govorimo o projektu, petletnem velikem nacionalnem projektu, le z drugimi smo, ki ga koordinira Inštitut za slovensko izseljenstvo in migracije. Torej, delamo tudi na projektih, da se v - in to skupaj z Uradom za Slovence v zamejstvu in po svetu – da se več vsebin o Slovencih po svetu vnese v učbenike, ki jih uporabljajo otroci v šoli.</font><br/>
<font size="4">Za zaključek, ker smo že začeli s poezijo, danes, večkrat, bi jaz tudi zaključila s poezijo. In sicer, s pesmijo Toneta Pavčka, Vsi naši otroci, ker se pač ukvarjam z otroki priseljenci. Tako kot si želim, da so otroci priseljenci pozitivno dobro sprejeti in vključeni v Sloveniji, si upam in želim in delamo na tem, da bodo tudi slovenski otroci, ki gredo v druge države, sprejeti v drugih državah.</font><br/>
<font size="4">Zato bom samo prvi dve kitici povedala… »Vsi otroci so naši otroci, je rekel prijazni glas, vse frklje in smrklje in froci, vsi svetlih in temnih in kodrastih las, vsi naši! Tudi tisti drugačni, drugačne usode in vere in ras, vsi beli in črni, vsi bolni in lačni so taki kot kdo izmed nas.« Hvala. / aplavz/</font><br/>
<br/>
<b><font size="4">PODPREDSEDNICA KARLA URH:</font></b><font size="4"> Najlepša hvala.</font><br/>
<font size="4">Kot naslednji govorec, se nam bo predstavil Marjan Kolarič, predstavnik kanadskih Slovencev v svetu Vlade Republike Slovenije za Slovence v zamejstvu in po svetu, s prispevkom, ali so na obzorju rešitve odhoda mladine v tujino?</font><br/>
<br/>
<b><font size="4">MARJAN KOLARIČ:</font></b><font size="4"> Spoštovani, predsednik Državnega zbora, minister, gospod Jožef Česnik, spoštovana predsednica Karla Urh.</font><br/>
<font size="4">Slovenija po svetu, ne Slovenci po svetu, Slovenija po svetu, posebno Slovenci, ki prebivajo v severnoameriški državi Kanadi, kjer jih je sedaj približno od 30 do 40 tisoč, vas iskreno pozdravljajo in čeprav malo pozno, domovini in vam udeležencem iz celega sveta, pošiljajo iskrene čestitke ob dnevu Slovenije. Ker sem več kot polovico življenja preživel v tujini, lahko danes na našem srečanju, na naše vprašanje ali so na obzorju rešitve odhoda mladine v tujino, odgovorim s tega geografskega področja.</font><br/>
<font size="4">Kot uvod bi rad, da pričnem s kratkim zgodovinskim opisom, ki vsekakor ima nekako povezavo z problemom, ki se trenutno nahaja v Sloveniji – to je odhod izučene in polno potencialne mladine, v tujino. V našem primeru prihod Slovencev v Kanado ni dogodek, ki se je pričel, na primer, po 2. svetovni vojni in nadaljeval do danes, ampak je pojav, ki se je začel že v drugi polovici 18. stoletja, to je, ta priliv mladih obstaja že več kot 150 let. V nekem obdobju, obdobju več, v nekem obdobju manj, ampak večina je odšla iz domovine zaradi </font><br/>
<br/>
<b><font size="4">30. TRAK: (TB) – 12.50</font></b><br/>
<br/>
<font size="4">(nadaljevanje) ekonomskih razlogov in to z namenom, da bi preko tega sebi in družini izboljšali življenjski standard. In kaj je važno v tem primeru, je, da so odhodi bili iz krajev, kjer država ni dosegla določenega ekonomskega razvoja. S tem, ko se je Slovenec odšel v tujino, pa pot, ki so si jo zadali ni bila posuta z rožami, ampak je bila za mnoge večinoma zelo težavna in polna razočaranj. Najbolj jih je prizadelo dejstvo, da vrnitev v domovino ne bo hitra, ampak da bo to postopek, ki bo trajal veliko več časa. Da bi si olajšalo to težko življenje, pa so mnogi pričeli z organizacijo slovenske skupnosti, ki preko gradnje slovenske infrastrukture, ki še danes obstaja. Dodatno smo prepoznali dejstvo, da, čeprav smo odhajali na velikanske razdalje od domovine, slovenski duh, slovenska identiteta, ostane prisotna pri vsakemu. Ne bo pretiraval, če rečem, da je včasih ta duh bil in ostaja večji, kot doma v Sloveniji. Tako da Slovenci, ki so odšli zaradi ekonomskih razlogov, niso popolna izguba Sloveniji, ampak nasprotno, s svojim delom in vključitvijo v novo življenje opravljajo pomembno vlogo v svetovnem prostoru, kjer se Slovenija in druge države danes nahajajo.</font><br/>
<font size="4">Da gremo nazaj na vprašanje, ali so na obzorju rešitve odhoda mladine v tujino? Na osnovi poslanih anket in komunikacije, katero imamo z mladimi danes po svetu, je razlogov mnogo in mislim, da so vsi do določene mere, do določene mere doprinesejo k razlogu. Bom naštel nekaj par takšnih – to je zaradi študija ali strokovnega dopolnjevanja, zaradi ekonomskih razmer doma in uprave, ki vodi ekonomijo, zaradi birokracije, ki zavira razvoj talenta, politični interesi so premočni in enostranski, polarizacija medijev, prilagoditev zahodnim standardom življenja je prepočasna in kot zadnji, celo mnenje, da je ženski spol še stalno zoperstavljen in ni enakovredna v dnevnem življenju, doma in v ekonomskem prostoru.</font><br/>
<font size="4">Seveda država ponuja državljanom mnogo pozitivnega, kar se včasih pozabi ali ni po, na površju. Ta plat bi lahko bila tudi bolj izpostavljena in dostopna v dnevnem življenju, ker je najbolj važno v tej celotni razpravi dejstvo, da smo Slovenci nacija, ki je zelo odporna in je zmožna, da se lahko prilagodi določenim prostoru in zahtevam. Kot ljudje smo zelo kritični sami do sebe, zato vabim, da uporabimo to energijo v dobre namene, ustvarjalne namene.</font><br/>
<font size="4">Dovolite, da kot zastopnik kanadskih Slovencev v svetu Vlade za Slovence po svetu, zaključim tole tematiko in prenesem moje mnenje in argumente na tematiko, s katero se ukvarjajo Slovenci po svetu. V ponedeljek smo zaključili delovni posvet Slovencev po svetu, v katerega smo potem naslednji dan predstavili predsedniku Vlade, Marjanu Šarcu in ministrom na področjih, ki so / nerazumljivo/ našo tematiko. Nekaj točk, ki so bile v razpravi – davčna problematika, konzularna vprašanja, rezidentski status in podobno, postopki in pogoji za pridobivanje državljanstva Republike Slovenije, Slovenija, slovenščina in šolstvo, štipendije in izmenjava, arhivi, ekonomski in kulturni prostor in, kot zadnja točka, neposredna zastopanost Slovencev zunaj meja Republike Slovenije v Državnem zboru.</font><br/>
<font size="4">Zaradi časovne omejitve, glejte, da se obrnem na tole zadnjo tematiko, ki je za nas, Slovence po svetu in za Slovence doma pomembna in ki lahko mnogo doprinese k napredku Slovenije doma in Slovenije po svetu. Na osnovi sledečega sklepa, ki pravi, Komisija za odnose z Slovenci v zamejstvu in po svetu, je 5. maja sprejela sklep, v katerem predlaga Vladi Slovenije, da preko našega foruma / nerazumljivo/ možnosti za ustrezno zastopanost Slovencev zunaj meja Republike Slovenije v Državnem zboru. Da bi Slovenci po svetu, kakor tudi obmejni Slovenci imeli zastopnike v Državnem zboru, je to že več letno upanje, ki mislim da je čas, da se realizira in sprejme, kot za zelo pozitivno dejanje, ki je končno sprejelo med sebe vse Slovence, to je </font><br/>
<br/>
<b><font size="4">31. TRAK: (ŠPE) – 12.55</font></b><br/>
<br/>
<font size="4">	(nadaljevanje) približno 500 tisoč Slovencev. To število po številu prebivalstva v Sloveniji predstavlja dve volilni enoti. Zato na osnovi tega števila predlagam dva dodatna poslanca v volilni sistem, ki bi naj bil zasnovan na že obstoječi volilni listi in naj sistemu, ki že obstaja pri izbiri poslanca za italijansko in madžarsko skupnost.</font><br/>
<font size="4">	Dragi Slovenci, poslanci, zelo je važno, da se ta predlog uresniči čim hitreje z nasvetom, da čeprav smo v demokratičnem svetu, da je proces enostaven in praktičen. Na primer sedanji Slovenci prisostvujejo pri sedanjih volitvah brez kakršnikoli zaprek. Isto se lahko realizira postopek, da lahko sami izvolijo svojega poslanca. Drugo pomembno je, da se v imenu negativnosti ali tunelske vizije, da bo to toliko komplicirano in stalo, proces ne ustavi ali da vpliva to kot vsakega, da se ustraši nadaljevati. Kot vsako leto tudi to leto stojimo ob dragi Sloveniji. Dajmo, da prestopimo še en korak naprej in uradno delujemo za napredek in prihodnost Slovenije.</font><br/>
<font size="4">	Hvala lepa. / aplavz/</font><br/>
<br/>
<font size="4">	</font><b><font size="4">PODPREDSEDNICA KARLA URH: </font></b><font size="4">Najlepša hvala.</font><br/>
<font size="4">	Naslednji je na vrsti Igor Cesarec, član Sveta Vlade Republike Slovenije za Slovence po svetu in pobudnik, ustanovitelj in prvi predsednik Društva v tujini izobraženih Slovencev VTIS. Torej prispevek ima naslov Pogled na tematiko odhajanja mladih skozi lečo 15-letnih izkušenj na področju združevanja slovenske skupnosti v tujini.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">MAG. IGOR CESAREC: </font></b><font size="4">Spoštovani minister, spoštovana podpredsednica Komisije Državnega zbora za Slovence po svetu. Dragi Slovenci po svetu, dobrodošli doma!</font><br/>
<font size="4">	Kakor omenjeno že v uvodu, moje ime je Igor Cesarec in živim ter delam v Združenih državah Amerike, v New Yorku in sem izven Slovenije že zadnjih 15 let. Najprej sem kar nekaj let preživel v Londonu, potem pa me je pot peljala čez lužo v ZDA. V vsem tem času, vseh teh 15 let pa sem aktivno delal na področju povezovanja slovenske skupnosti v tujini. Že v Londonu smo imeli Društvo slovenskih študentov v Londonu. Bil sem član upravnega odbora British slovene society, sodeloval sem s Svetovnim slovenskim kongresom, sedaj sem tudi član Sveta Vlade za Slovence po svetu. Najbolj pa sem se na tem področju udejstvoval kot ustanovitelj in prvi predsednik Društva v tujini izobraženih Slovencev, društvo VTIS. Ko takole pogledam po občinstvu vidim, da s kar nekaj znanimi obrazi smo bodisi že sodelovali v društvu VTIS ali imamo nekatere člane, verjamem pa, da je že marsikdo od vas za društvo že slišal. Če še niste, pa vas pozivam, da to storite sedaj in navežete stik s predstavniki društva VTIS v vaših državah, v vaših mestih, v vaših krajih. Društvu VTIS namreč združuje več kot tisoč 300 Slovencev, ki živijo in delajo v različnih centrih po vsem svetu, v državah na večih kontinentih. Organizira številna srečanja, strokovne posvete, predavanja v vseh teh mestih, kjer Slovenci so, pa tudi tukaj v Sloveniji društvo organizira simpozij slovenskih raziskovalcev in profesorjev v tujini, karierne dneve za tiste, ki so v tujini, pa si želijo vrniti in delati tukaj v Sloveniji v domovini. Tako da bi vas res še enkrat pozval, da navežete ta stik z društvom in začnete z njim tudi sodelovati.</font><br/>
<font size="4">	Sem pa tukaj nekako v dvojni vlogi. Torej nekaj misli na tematiko bom povedal iz popolnoma osebne kapacitete, bom pa nekaj besed namenil tudi Svetu Vlade, o katerem ste danes že slišali, pa bi želel dodati še nekaj podrobnosti.</font><br/>
<br/>
<b><font size="4">32. TRAK: (ŠPE) – 13.00</font></b><br/>
<br/>
<b><font size="4">	</font></b><font size="4">(nadaljevanje) V prvem delu bi začel s točko kjer sicer vem, da se je gospod predsednik Državnega zbora opravičil, ampak bom kar apeliral na eno izmed zadev, ki jih je on omenil. Torej strinjal se bom z njim v točki, da odhajanje mladih v tujino iz Slovenije ni nujno težava. Ko takole v društvu VTIS pogledamo iz kakšnih razlogov ljudje odhajajo, mladi odhajajo, so tukaj zelo različni razlogi. Nekateri gredo z namenom sikanja novih kariernih priložnosti, nekateri gredo na izobraževanje, nekatere odnese ljubezen, nekateri si enostavno želijo nekih novih izkušenj, po domače povedano pogledati čez planke. Tako da razlogi za odhajanje so lahko zelo različni. Tukaj v Sloveniji pa je treba stremeti k temu, da se ustvari družba v katero bodo ljudje radi prihajali, pa ne govorim prihajanje takole za nekaj tednov ali pa za nekaj dni na dopust oziroma na oddih. Da bodo ljudje radi prihajali za stalno, pa ne samo Slovenci, vsi. Da bo Slovenija privlačna država za vse, da pridejo sem in da lahko tukaj živijo. In tisto kar je pa bistveno zato, pa da ustvarimo družbo in da ustvarimo okolje, kjer lahko ljudje kvalitetno delajo, kjer se lahko dobro izobražujejo, kjer lahko varno in kvalitetno živijo. In ko bo to izpolnjeno, bodo tisti Slovenci v tujini prvi, ki bodo želeli priti nazaj. Je pa res in tukaj se ni bi strinjal s tisto tezo, ki jo je postavil gospod predsednik Državnega zbora, da pa moramo zagotoviti, da vsi pridejo nazaj. Ni realno pričakovati, da bodo zdaj vsi se vrnili nazaj v Slovenijo. In tukaj ni težava v tem, da ne pridejo vsi nazaj, težava pa je v tem, da obstajajo ljudje, ki se želijo vrniti, pa jim to ni omogočeno, tega ne morejo storiti. In takšni primerov, recimo tudi preko društva, smo videli ogromno. In nekaj teh primerov ovir so naslednje: bile so težave pri nepriznavanju tujin diplom; obstajali so zapleteni procesi habilitacij, raziskovalcev in profesorjev v  tujini; obstajale so težave zaradi nezmožnosti prenosa pokojninskih skladov iz tujine v Slovenijo; tudi nezainteresiranost delodajalcev za ljudi, ki imajo izkušnjo iz tujine in še bi lahko našteval. Moram priznati, da so se določene od teh stvari v zadnjih letih tudi izboljšale in upam si trditi, da vsaj delček tega je prispevalo tudi društvo VTIS s svojimi aktivnostmi. Ampak to je res tisti predpogoj, da bodo mladi, ki so šli v tujino želeli tudi priti nazaj. Torej tisti, ki to že želijo, da imajo odprta vrata. </font><br/>
<font size="4">	Potem pa, če želimo iti še korak naprej, torej spodbuditi še več slovenskih strokovnjakov, torej morda tisti, ki v prvi fazi niti ne razmišljajo o vrnitvi, da pa njih še spodbudimo, da se bodisi vrnejo ali pa iz tujine sodelujejo s Slovenijo, pa je potem treba dodati še nekaj aktivnih spodbud v to smer. Torej, tukaj lahko govorimo o davčnih spodbudah in davčnih olajšavah za vrnitev, kar se je izkazalo za zelo uspešno v nekaterih drugih evropskih državah. Potem lahko govorimo o pomoči pri reintegraciji. Vsi vemo, da je ta obraten kulturni šok lahko še močnejši od tistega prvega, torej obratni kulturni šok, ko se nekdo vrne po več letih v tujini nazaj v matično domovino. Potem pa mora tudi biti država in družba proaktivna pri spodbujanju vrnitve in pa sodelovanja. Torej ne samo, da se ta zaprta vrata odpro, ampak tudi, ko se ta vrata odprejo, da se ljudi aktivno vabi nazaj.</font><br/>
<font size="4">	Torej v tem zaključku pa bi želel še nekaj besed nameniti Svetu Vlade za Slovence po svetu. Nekaj ste o svetu že slišali. Kar nekaj mojih kolegov iz tega sveta je danes tukaj prisotnih in želel bi poudariti, da gre za posvetovalno telo. Torej mi vsi člani smo prostovoljci, ki imamo svoje službe v tujini in tukaj sodelujemo zgolj iz tega čuta, ker si želimo nekaj doprinesti nazaj k razvoju Slovenije. </font><br/>
<br/>
<b><font size="4">33. TRAK: (ŠPE) – 13.05</font></b><br/>
<br/>
<font size="4">	(nadaljevanje) Torej v tej svoji posvetovalni vlogi potem svetujemo Vladi, kaj so tiste stvari, ki bi se mogle tukaj izboljšati, da bi se izboljšal položaj Slovencev v tujini. In kakor je že gospod Kolarič pred mano omenil, se je svet vlade sestal v začetku tega tedna in potem smo o vseh teh točkah kakor je bilo že omenjeno, poročali predsedniku vlade in pa ministrom in predstavnikom ministrstev.</font><br/>
<font size="4">	Tako da bi na tem mestu v bistvu želel poudariti samo eno stvar, ki se pa ne zadeva neposredno vlade, temveč se zadeva tukaj, Državnega zbora. Zato ravno tukaj v tem hramu demokracije bi želel ponovno izpostaviti dejstvo, da je Svet Vlade za Slovence po svetu obravnaval to točko o zastopanosti Slovencev po svetu tukaj v Državnem zboru in je sprejel zaključek, da zato med Slovenci v tujini obstaja interes. Seveda bi bilo vredno premisliti točno na kakšen način in koliko zastopnikov bi to bilo, ampak mnenja smo bili, da je takšna zastopanost res potrebna. Kajti to lahko potem dvigne participacijo in nekdo, ki je v tujini, morda tisti mladi v tujini, ki so šli, če bodo imeli nekoga preko koga bodo lahko  tukaj v Sloveniji krojili to slovensko družbo in morda tudi ustvarili takšne pogoje o katerih sem govoril na začetku, da se bodo želeli vrniti, morda se bo tudi na takšen način zgodila tista potrebna sprememba, da bodo ti mladi želeli priti nazaj. </font><br/>
<font size="4">	Za zaključek naj povem to, da smo danes slišali kar nekaj ponavljajočih se zaključkov, misli, predlogov in to ni naključje. Veliko od nas ima zelo podobne ideje kako stvari izboljšati in mislim, da je potem vredno, da tisti, ki soustvarjajo tukaj to državo, da znajo vsem tem glasovom, ki ste jih danes slišali in jih še boste slišali, tudi prisluhniti.</font><br/>
<font size="4">	Hvala lepa. / aplavz/</font><br/>
<br/>
<font size="4">	</font><b><font size="4">PODPREDSEDNICA KARLA URH:</font></b><font size="4"> najlepša hvala.</font><br/>
<font size="4">	Sedaj pa vabim k mikrofonu gospoda Martina Lissiacha. On je član deželnega vodstva Slovenske kulturno-gospodarske zveze s prispevkom: »Zamej´c pride, zamej´c gre: primeri mladih Slovencev v Italiji, ki zapuščajo domači kraj in mladih, ki se vračajo.«</font><br/>
<br/>
<font size="4">	</font><b><font size="4">MARTIN LISSIACH:</font></b><font size="4"> Spoštovani člani Komisije Državnega zbora Republike Slovenije za Slovence v zamejstvu in po svetu, spoštovani poslanci, spoštovani minister in spoštovani gostje!</font><br/>
<font size="4">	Danes sem imel sprva namen spregovoriti o konkretnih primerih izseljevanja mladih Slovencev, ki živijo v Italiji, ampak sem se odločil glede na aktualno dogajanje pravzaprav na… če gledamo iz slovenskega zornega kota, na zahodni meji. Da bom spregovoril o še vedno isti tematiki, ampak z rahlo druge perspektive. Sicer bi se za začetek vseeno držal izhodiščne tematike.</font><br/>
<font size="4">	Govoril bom o položaju mladih Slovencev v Italiji in naj v prvi vrsti izpostavim stanje in sicer naj se sklicujem na temeljno delo, ki ga je osrednjeslovenska raziskovalna ustanova v Italiji – Slovenski raziskovalni inštitut ali boljše poznan kot Slori, oblikoval z Inštitutom za narodnostna vprašanja in drugimi slovenskimi ustanovami v sosednjih državah. Projekt Mladi v slovenskem zamejstvu je namreč znanstveno in družbeno relevantno delo ter za znanstveno, strokovno in širše bralstvo temeljni projekt, ki je v štirih zvezkih v celoti zajel to starostno kategorijo Slovencev v sosednjih državah. Povedati vam hočem torej, da je to področje bilo nedavno temeljno raziskano in opisano. Izpostavljen triler relevantne kritičnosti, ki jih zajema raziskava Slori in drugih ustanov. Prvič, mladi namenjajo družbeni participaciji bistveno manj časa. Podobno je s participacijo v upravnih odborih – mladi so raje udeleženci že pripravljenih dogodkov ali uporabniki storitev, kot da bi pa neposredno sodelovali pri snovanju vsebine, odločanju in vodenju.</font><br/>
<font size="4">	Drugič. Izraža se potreba po krepitvi strukturiranega dialoga z mladimi, ki je marsikje odsoten ali vsaj slabo razvit. Pri isti točki se postavlja pozitivna praksa mladinskih centrov oziroma struktur, ki imajo finančno in upravno zaledje.</font><br/>
<font size="4">	     </font><br/>
<b><font size="4">34. TRAK: (TB) – 13.10</font></b><br/>
<br/>
<font size="4">	(nadaljevanje) Tretjič, potrebne so kadrovske politike. V prvi vrsti bi rad izpostavil, tudi na podlagi empiričnega opisa sodobnega stanja, da je ponudba za mlade pri razvejani dejavnosti slovenskih ustanov v Italiji izjemno razvita. Vse največje inštitucije do najmanjših društev se mladim posvečajo temeljito, ponekod - kot sem pravkar navedel - tudi zelo strokovno. Tu velja poudariti, da se mladim posvečajo društva na prostovoljni ravni, kot je na primer zelo vitalna taborniška organizacija in kot so mladinski krožki pri društvih ter tudi in predvsem profesionalne ustanove, pri čemer bi recimo za primer izpostavil Dijaški dom Simona Gregorčiča v Gorici, ki je v preteklih letih s podporo Urada Republike Slovenije za Slovence v zamejstvu in po svetu, izpostavil delovanje mladinskega centra in tu gre na vesti še številne druge ustanove, tudi gospodarske narave.</font><br/>
<font size="4">	Evo, pri gospodarstvu naj torej postavim svoje izhodišče – opaziti gre namreč, da so mladi v obdobju srednje šole in tudi pozneje, prostovoljno dokaj angažirani, predvsem, če jih primerjamo z angažiranostjo mladih sovrstnikov iz »veščinskega« naroda, čedalje bolj pa gre opaziti, da odhajajo mladi Slovenci iz Italije v tujino, kjer si poiščejo zaposlitev in zapustijo tako domači kraj. K tem gre dodati tudi čedalje bolj številne mlade, ki se odločijo za študij v Sloveniji in se nato ne vrnejo več v domače Trst, Gorico ali Benečijo. Izgubljamo torej aktivne in profesionalno prisotnost mladih, zaradi pomanjkanja kadrovskih politik. Kadrovske politike ne morejo sloneti le na prostovoljni ravni sicer, jasno je, da je tako rekoč kronična finančna kriza, nam ne omogoča zaposlovanja mladih, ki so ponekod precej izobraženi in ki ne morejo svojega znanja ponujati skupnosti brezplačno, če nimajo prave zaposlitve.</font><br/>
<font size="4">Treba si je torej zamisliti pri nas sistem, ki bi omogočal mladim, da so njihova znanja in kompetence primerno nagrajene in postaviti večjo ločnico med amaterskim pristopom in profesionalizacijo. Gre skratka za precej koncentričen mehanizem, ker delujemo ponekod amatersko, nismo za mlade zanimivi in delujemo še bolj amatersko, ker ne uporabljamo znanja in kompetenc, ki si jih nabirajo mladi in delujemo zato še trikrat bolj amatersko in smo zato za mlade še enkrat bolj nezanimivi. V bistvu, izpostavi se ta mehanizem.</font><br/>
<font size="4">Naša trenutna prizadevanja – govorim o svojem delu in ekipnem delu Slovenske kulturno-gospodarske zveze s predsednico Ksenijo Dobrila na čelu - bo v naslednjem obdobju slonelo ravno na tem. Prostovoljstvo in angažiranost sta adut Slovencev v Italiji. Občutek pripadnosti in dolžnosti nam italijanski sosedje iskreno zavidajo, ampak krčenje delovnih mest zaradi – in tukaj gre poudariti to – v veliki meri izjemne požrtvovalnosti podhranjenih kadrovskih zasnov profesionalnih ustanov, omogoča preživetje tem ustanovam, sicer na račun mladih, ki bi se lahko vključili v našo družbo. Pri tem je temeljnega pomena tudi vprašanje zavesti slovenskega gospodarstva v zamejstvu.</font><br/>
<font size="4">Prizadevamo si torej, da bi lahko v naslednjem obdobju ponudili mladim kadrovske in drugačne štipendije, da jih posamezne ustanove od kulturnih do gospodarskih, vključijo v delovni proces in jim dajo tako možnost, da aktivno in profesionalno prispevajo k rasti naše skupnosti. Ne gre za vrtoglave številke, se pravi, glede zaposlitev, ampak že signal je lahko spodbuden in lahko marsikomu, ki je mlajši od mene ustvari upanje, da lahko s svojim znanjem in kompetencami gradi svojo osebnost profesionalno v sklopu slovenske narodne skupnosti v Italiji.</font><br/>
<font size="4">Pri tej dinamiki računamo na podporo Urada za Slovence v zamejstvu in po svetu, z nagrajevanjem projektov, ki aktivno vključujejo mlade, ne le na prostovoljni ravni, pri čemer poudarjam še enkrat, se mi zdi, da je to potrebno poudariti, da je prostovoljna angažiranost mladih Slovencev v Italiji, v primerjavi s sovrstniki, tako v Sloveniji kot v Italiji, visoko nad povprečjem.</font><br/>
<font size="4">Pa še par primerov dobrih praks oziroma še dva primera. Lani je slovenski oddelek italijanskega RTV-ja objavil razpis za delovna mesta, ki je bil namenjen le mladim pod 30. letom starosti. Danes je v upravi programskega oddelka Raja, zaposleno 25. letno dekle s Tržaške, ki je skoraj dve leti pred razpisom živelo in delalo na severu Evrope. Prav tako je kot mladi režiser in član uredništva na programskem oddelku za primer, zaposlen mlad s Tržaškega, ki je po zaključenem študiju v Trstu se izobrazil na pravnem področju in pravzaprav zaradi Erasmusa ostal kar nekaj let na jugu Evrope, kjer si je ustvaril življenje in si naposled vrnil v domači kraj, kot zaposlen na RTV-ju.</font><br/>
<font size="4">To sta samo dva majhna primera, ki ne nakazujeta celoto, ampak bi prav iz drugega primera črpal pravzaprav izhodišče za drugi del svojega nagovora in mislim predvsem na tega fanta, ki je opravljal Erasmus na jugu Evrope. Kajti, Erasmus generacija je tista, ki odhaja od doma, ampak je hkrati tudi tista, ki s Schengenom najde prej pot nazaj domov in, bi kar eno osebno anekdoto navedel: leta 2007 sem kot študent obiskoval </font><br/>
<br/>
<b><font size="4">35. TRAK: (TB) – 13.15</font></b><br/>
<br/>
<font size="4">	(nadaljevanje) Filozofsko fakulteto Univerze v Ljubljani. Živel sem v stanovanju z drugimi sovrstniki iz Primorske. V petek, 21. decembra 2007, smo se vsi skupaj vrnili domov za božične praznike, v majhnem in dotrajanem twingu in se peljali po prehodu na Fernetičih. Naslednje dne je bil napovedan praznik ob vstopu Slovenije v Schengensko območje, a policistov na meji ni bilo več že nekaj dni. Malo več kot 20. letni frajerji, smo se iz Ljubljane peljali za božične počitnice domov in se prvič peljali mimo meje, ne da bi pokazali dokumentov pri policijski kontroli. Ta fant, ki je avto vozil, je glasno hupal, vsi ostali smo molčali in se začeli jokati kot mulci. Jokali smo od sreče, da lahko gremo skozi mejo, ne da bi pokazali dokumentov.</font><br/>
<font size="4">Zakaj vam to zdaj razlagal, kajne, pravzaprav? Ker sem tudi podpisani, ki vas danes nagovarjam v imenu ene od dveh krovnih organizacij Slovencev v Italiji, nekoč bežal v Ljubljano in mi je bila dana možnost, da se vrnem v Trst, ki mi je postal zaradi padca mej bližji. Zavedam se, da nagovarjam rojake iz Državnega zbora države, ki je lahko Italiji za zgled za postavitev pregrad na mejah, ampak to vam želim povedati… Jutri bo Trst obiskal italijanski podpremier, ki se je v preteklih dneh, ob predsedniku regije Furlanije-Julijske krajine oglašal s predlogom postavitve fizičnih pregrad med Slovenijo in Italijo in prekinitvijo Schengenskega režima, ki bi prizadel tudi mlade Slovence iz zamejstva, ampak tudi iz večinskega naroda.</font><br/>
<font size="4">Tako, dragi Slovenci, povedati vam hočem, da je Evropa to, kar nam je omogočala v preteklih letih, da smo se jaz in sovrstniki lahko izobraževali, živeli, rastli in se zaljubljali ter širili naša obzorja v tej čudoviti celini, Evropi, se pravi. Schengen in Erasmus sta nam mogoče odprla pot daleč od doma, ampak sta nam hkrati skrajšala pot nazaj domov. Spodbujam torej solidarnost vseh prisotnih s Slovenci v Italiji in predvsem organizacijama, krovnima organizacijama SKGZ in SSO, pri odločnem nasprotovanju postavitvi katerekoli fizične zapreke med Italijo in Slovenijo, kaj šele zidu, kajne, ki spominja na najtemnejše čase železne zavese in na posledice, s katerimi so bili v prejšnjem stoletju negativno zaznamovani ta prostor in ljudje, ki tu živimo, saj se mogoče ne zavedamo, koliko se je spremenilo stanje Slovencev v Italiji, naš družbeni ugled, proces integracije in koliko se je povečal optimizem, tudi za mlade in za vse to je zaslužno predvsem padanje mej, dosledno padanje mej, psiholoških, ampak predvsem fizičnih mej.</font><br/>
<font size="4">Pri tem naj torej danes za zaključek še enkrat izpostavim, mislim predvsem, da so se mladi Slovenci v Italiji zavedali, da živijo v srcu Evrope – v zadnjih 20. letih, bi rekel – in da se iz tega srca Evrope lahko zlahka oddaljijo, ker je pot domov kratka, ni predolga in niti prestrma in niti prezahtevna. Hvala lepa. / aplavz/</font><br/>
<br/>
<b><font size="4">PODPREDSEDNICA KARLA URH:</font></b><font size="4"> Najlepša hvala.</font><br/>
<font size="4">Naslednji je na vrsti gospod Andrej Bernarčič, član Kmečke zveze iz Trsta. Naslov njegovega prispevka pa je - Obstati na kmetiji v zamejstvu. Prosim.</font><br/>
<br/>
<b><font size="4">ANDREJ BERNARČIČ:</font></b><font size="4"> Spoštovani dame in gospodje, najprej se bi zahvalil za povabilo na 18. Vseslovensko srečanje, nato bi pozdravil vse, v imenu Kmečke zveze, ob katerem je tudi članica AGRASLOMAKA - to je kmetijska slovenska manjšinska koordinacija.</font><br/>
<font size="4">Se bi predstavil tudi sam in sicer, sem Andrej Bernarčič, prihajam iz tržaškega zamejstva. Star sem skoraj 22 let. Opravil sem vse slovenske šole oziroma vse šole s slovenskim maternim jezikom v Italiji in nato sem se odločil, da bom študiral v Univerzi v Novi Gorici, pravzaprav, v Visoki šoli za vinogradništvo in vinarstvo. Letos končujem 3. letnik in na koncu leta nameravam odleteti v Avstralijo za prakso. Ne zapuščam svoje zemlje, temveč iščem nove izkušnje ter nov pogled na svet vina.</font><br/>
<font size="4">Na kratko bom še razložil, da doma imam kmetijo, majhno mešano kmetijo. Ukvarjamo se z vinogradništvom, »oljkarstvom«, živinorejo ter z pridelavo domačih izdelkov. Čeprav je delo na kmetiji težko in utrudljivo, menim, da je ena najlepših panog na tem svetu. Zaradi tega vam bom tudi na kratko obrazložil, zakaj hočem ostati na moji zemlji in na moji kmetiji. Kot prvo, živim na fantastičnem območju in sem zaljubljen vanj. V njem najdemo skoraj edinstven ekosistem na svetu. Imamo prečudovite razglede na Jadransko morje in sosednje države. Naše morje</font><br/>
<br/>
<b><font size="4">36. TRAK: (ŠPE) – 13.20</font></b><br/>
<br/>
<font size="4">	(nadaljevanje) Naše morje ali lahko tudi mu rečemo največja luža sveta, obogati našo pokrajino ter privablja turiste k nam. To pomeni, da so nek pozitiven plus za našo pokrajino. Burja, veter, ki močno piha samo na našem koncu. Seveda, večkrat ga sovražimo, ampak vemo, da brez nje ne bi mogli živeti. Lokacija naše pokrajine meji z našo Slovenijo. V eni uri vožnje smo v bližnjih državah, smo v bližnjih italijanskih deželah. </font><br/>
<font size="4">	In nazadnje bi povedal še zgodovino, ki nam je povedala veliko lepih in grdih trenutkov, ki se dogajajo v našem kraju. Ampak predvsem nam je pustila lepa bogastva kot so gradovi, cerkve in drugi zgodovinski objekti. </font><br/>
<font size="4">	Nato bi predvsem omenil prostor kot kakovostno območje, ki me izpolnjuje. Mislim, da tržaška pokrajina nudi kakovosten prostor za specializirane majhne kmetije in te kmetije lahko ponujajo zelo izredne kakovostne izdelke in storitve. V našem kraju se čutim najbolj motiviran. Ker vidim veliko potenciala v vsakem kotičku, obenem pa sem žalosten, ker starejši tega ne vidijo ali pač ne dopuščajo, da mi mladi se vtikamo v rast teritorija. Zato mislim, da danes bi vsi kmetje morali imeti dobro podlago znanja, ker z majhnimi premišljenimi posegi lahko dosežemo velike rezultate. Sledi občutek pripadnosti družine in domače kmetije. Moja družina je prisotna vsaj 250 let na tej zemlji. Moji predniki so se že vedno ukvarjali s kmetijstvom. Seveda najprej so bili hlapci devinskega princa, nato pa kot kmetje lastne zemlje. Zaradi tega imam globoke in močne korenine v tej zemlji, tako kot družina, pač tudi kot narod. Čutim, da je moja pripadnost zelo pomembna v mojem delu, saj mi daje motivacijo, da vztrajam naprej. Zato si večkrat ponavljam, da tradicija je pomembna pri delu, saj z njo zapišemo v čas navade, ki potem vedno uporabljamo. Vendar svet se vrti in z njim tudi čas teče. To pomeni, da tudi kmetijstvo nadaljuje svojo evolucijo in mi mladi kmeti za doseganje naših ciljev, moramo usklajevati tradicijo z inovacijo. Zato bom tudi jasno in glasno povedal, da sem ponosen na svojo družino in na to, da sem mladi slovenski kmet. </font><br/>
<font size="4">	Kot zadnje bom omenil še po mojem najbolj važen faktor in to je zemlja. Naša je težka in ostra zemlja, ki jo čutiš na koži, vendar te očara s kontrastnimi in nepričakovanimi okusi. Vsi poznajo kraško zemljo ali t.i. terro rosso, katera ni zelo primerna za obdelavo in ne prenaša zelo dolgo brez suše. Vendar je dan danes je bolj cenjena zaradi kakovostih izdelkov, ki nam jih nudi. Kmetijstvo na krasu je zahtevno zaradi pomanjkanja velikih površin, površinskih vod, visokih temperatur, vetra in drugih dejavnikov. Zaradi tega mi ne iščemo količine, temveč iščemo kakovost ter z njo hočemo podati lastnosti naše zemlje preko naših izdelkov. Poudaril bi še enkrat pomen zemlje, ker je edini prijatelj, ki te nikoli ne izda.</font><br/>
<font size="4">	Zaključujem svoj govor z mislijo, da kmetijstvo obstaja od kadar obstaja človek. Seveda se je začelo z nabiranjem majhnih jagod na gozdičevju in nato se je razvilo v poljedelstvo ter živinorejo. Vendar kmetijstvo daje življenje ljudem. Kmetijstvo daje kulturo, navade in veselje ljudem. Kmetijstvo je panoga, ki je zapisana v zgodovino in se bo še vedno zapisovala. Ker ljubim svoj rojstni kraj ter svojo družino, družinsko pripadnost, bom skušal obdržati kmetijo in jo prenesel na višje kakovostne nivoje. S spoštovanjem do zemlje in ciljem, da bom promoviral svoj teritorij. </font><br/>
<font size="4">	Za konec sem si še sposodil citat Pabla Picassa, ker mislim, da to načelo velja za vse ljudi in v vseh trenutkih življenja in sicer: »Nauči se pravil kot profesionalec, da jih lahko prekršiš kot umetnik.«</font><br/>
<font size="4">	Hvala lepa za pozornost. </font><br/>
<font size="4">	/ aplavz/</font><br/>
<br/>
<font size="4">	</font><b><font size="4">PODPREDSEDNICA KARLA URH:</font></b><font size="4"> Hvala lepa</font><br/>
<font size="4">	Sledi prispevek gospe Drage Gelt, učiteljice slovenskega jezika, tehnične in grafične risarke s pomočjo računalnikov ter ilustratorke, pesnice in pisateljice črtic.       </font><br/>
<br/>
<b><font size="4">37. TRAK: (ŠPE) – 13.25</font></b><br/>
<br/>
<b><font size="4">	</font></b><font size="4">(nadaljevanje) Naslov prispevka pa je: »Od doma in nazaj domov.«</font><br/>
<br/>
<font size="4">	</font><b><font size="4">DRAGA GELT: </font></b><font size="4">Spoštovana predsednica, gospod minister in vsi člani Državnega zbora, prijatelji! Najprej drage Slovenke in Slovenci, pozdravljeni. Pozdrave prinašam tudi iz Melbourna v Avstraliji.</font><br/>
<font size="4">	V mojem današnjem članku bom poskusila odgovoriti na dano temo, zakaj mladi odhajajo iz Slovenije in zakaj se mnogi ne vračajo. Srečujem nove priseljence v Avstraliji. Mnogi mladi, ki dokončajo študij v Sloveniji nimajo možnosti zaposlitve. Skoraj vsa mesta s strokovnimi kvalifikacijami so zasedena, včasih celo od veliko starejših, ki so že upokojeni, a so še vedno zaposleni. Mladi so zelo izobraženi in porabljajo novo tehnologijo, najnovejše svetovne izkušnje. Vsi odločno govorijo angleško, odlično govorijo, oprostite in druge jezike. So pripravljeni nadgraditi svoje strokovno znanje, a jim ni dana možnost, da bi vse tudi uporabljali in dokazali v praksi. Na žalost nekateri starejši ne priznajo in ne sprejmejo mladih kadrov. Zakaj? Kaj naj mladi storijo? Želijo biti zaposleni v svoji stroki, pa se velikokrat zgodi, da so jim ponujena in potem v krizi sprejeta taka službena mesta, da osebe nimajo možnosti uporabe njihove izobrazbe in potem tudi ne plače, ki bi bila primerna za njihove sposobnosti. Kako naj si mladi naberejo strokovne delovne prakse in delovno dobo? Tujina sedaj skoraj vedno priznava slovensko univerzitetno izobrazbo in strokovnjaki Slovenci izven Slovenije so priznani in spoštovani. Zakaj naj bi mladi ne imeli možnosti za raziskovanje in poklice, za kar so usposobljeni? Ali obstoja druga možnost? Vprašanje je, kaj Slovenija nudi, obljublja in zagotavlja v teh primerih. Res je, študij v Sloveniji je brezplačen, a kaj bi z diplomami, magisteriji in doktorati, če študenti in strokovnjaki so le redko sprejeti in še to včasih samo zaradi poznanstva. Kaj preostane mladim? Predstavljajmo si mlade visoko kvalificirane Slovence, zelo malo možnosti za zaposlitev, zato odhajajo. </font><br/>
<font size="4">	Slišijo se govorice, da se bo delovna doba za moške in ženske v Sloveniji celo zvišala – je to logično? Res, plačevanje pokojnin je problem. S tem se soočajo vse države, ne samo Slovenija. Ljudje imamo pač sedaj daljšo življenjsko dobo. Kako in kje naj mladi potem delajo, če jih le redki priznajo in sprejmejo? Kako naj si pridobijo izkušnje, če niso sprejeti kot strokovnjaki, morda celo obrtniki? Samo nekateri izbranci so uspešni. Ali ne priča to vse na dogovorjeno kdo sme uspeti in komu se vse prošnje zavrnejo? In bodočnost, vse povsod se govori in poudarja, da je bodočnost države na mladih z zaupanjem starejših. Ali res? Kako naj mladi urejujejo, napredujejo, vodijo, če jim ni dana</font><br/>
<font size="4">	</font><br/>
<b><font size="4">38. TRAK (VI) 13.30</font></b><br/>
<br/>
<font size="4">	(nadaljevanje) možnost dokazati svoje vrednosti idej, pripravljenosti in vestnosti pri posameznih poklicih in organizacijah. Koliko mladih strokovnjakov res dobi službe na mesta svoji stroki? kje so možnosti za bodočnost mladih v Sloveniji? Ni čudno, da so mladi jezni, razočarani in se odločijo za korak v tujino. Kako naj bodo ponosni na svoje delo in dosežke, ko pa jim ni dana možnost? Resnica, tudi v tujini ni vse posajeno s cvetjem in denarjem. Tujina ne ponuja medu vsepovsod in vsak dan. Trdo se dela, dolge ure, brez plačanih malic in kosil. Velika večina delavcev in uslužbencev redno nosi malice in kosila od doma. Na razpolago je včasih čaj, morda kava. Ali je to tudi vzrok, da se nekateri mladi vrnejo nazaj v Slovenijo, ker je tempo v tujini povsem drugačen? Ne samo kratek čas za pavze, a tudi ni veliko posebnih bonusov kot so priče, to vedeti v časih v Sloveniji. Tudi Avstralija in druge države imajo problem s brezposelnostjo. Avstralija šteje sedaj 25 milijonov in pol tisoč prebivalcev. Splošno je znano o priseljenih mladih Slovencih, da v zadnjih desetih letih priseljevanja iz Slovenije je le malo brezposelnih. Avstralci imajo zelo radi slovenske strokovnjake in delavce. Potem pa svoboda misli. Za koga? Samo za nekatere. V Avstraliji sem že 51 let. Avstralija me je lepo sprejela. Vsa leta sem vključena tudi v slovensko skupnost, učim jezik, pripravljam kulturne prireditve. Pišem razna besedila in knjige, kronike in režiram razne komedije in drame. Za kulturno in vzgojno delo med Slovenci sem leta 96 prejela visoko avstralsko državno priznanje. Urejam tudi spletni portal Slovenci v Avstraliji, ki vsebuje do sedaj 380 spletnih strani o slovenskem kulturnem delu, zgodovini in pa tudi o raznih umetnikih, pisateljih, vendar to se še vse nadaljuje. V Avstraliji je bilo ustanovljenih 58 slovenskih šol. Na žalost od teh samo še dve delujeta. Mladi Slovenci v zadnjih letih imajo veliko prednost. So študirani, z odličnim znanjem angleškega jezika in so polni navdušenja in brez strahu. Ali je to dovolj zanje? So zadovoljni kaj jim tujina Avstralija nudi? Slovenci v Avstraliji novejši priseljenci so združeni in povezani v slovensko akademsko društvo in zelo lepo sodelujejo tudi z Uradom za Slovence po svetu in z Državnim zborom. Morda pa se nekateri vračajo nazaj v Slovenijo, ker so razočarani nad delovnim časom, s plačami, ki niso tako visoke kot so sanjali in pričakovali. Z računi za šolnino v privatnih šolah in zase in za otroke, potem razna zdravniška oskrba. Ali mnoge morda ustavlja nov red in spoštovanje? Morda pa današnji mladi slovenski priseljenci res tako pogrešajo lepote Slovenije in način življenja v katerem so doraščali, da se ne morejo prilagoditi tujini z drugačnimi predpisi, naravo, kulturo, navadami in utripom velemest. Vsi Slovenci kjerkoli po svetu pogrešamo lepote Slovenije. Ljubimo to deželico pod Triglavom in spoštujemo slovenstvo, </font><br/>
<br/>
<b><font size="4">39. TRAK (VI) 13.35</font></b><br/>
<br/>
<font size="4">	(nadaljevanje) se trudimo za ohranjevanje slovenskih tradicij, jezika in kulture. In ljubimo sorodnike in prijatelje, ki so ostali v rodno domovini. Res je, resnica je drugačna, od zraka in naravnih lepot še tako lepih in privlačnih se ne da živeti. </font><br/>
<font size="4">	Končala bi z vprašanjem povabilo na današnji shod, ki se glasi: Katere ukrepe bi morala sprejeti država, da bi mlade zadržala doma oziroma jih spodbujala k vračanju domov? Nisem strokovnjak, a naj poudarim naslednje. Odgovori in ideje na gornja vprašanja so v rokah izobraženih sociologov in demografov, strokovnjakov, ki proučujejo razvoj, strukturo in delovanje človeške družbe in prebivalcev države in v rokah sposobnih načrtovalcev, tudi politikov, odgovornih za odločitve in spremembe, ki skrbijo za blagor, rast in prihodnost demokratične države Slovenije in Slovencev. Pomembno je zaupanje v mlado sposobno generacijo, kateri ni vedno dana možnost, da to dokaže, ali se bodo vrnili nazaj v Slovenijo? </font><br/>
<font size="4">	Lepa si zemlja slovenska in blagor ti komur rodiš. Ponosni Slovenci smo. Lep pozdrav iz Melbourna. /Aplavz./</font><br/>
<br/>
<b><font size="4">	PODPREDSEDNICA KARLA URH:</font></b><font size="4"> Najlepša hvala. </font><br/>
<font size="4">	V tem sklopu bo svoj prispevek predstavil tudi mag. Sebastijan Valentan, duhovnik, pesnik, prevajalec in publicist. Naslov njegovega prispevka je Študij Slovencev na papeških univerzah v Rimu skozi prizmo slovenske zakonodaje. Prosim. </font><br/>
<br/>
<b><font size="4">	MAG. SEBASTIJAN VALENTAN:</font></b><font size="4"> Spoštovani gospod minister za Slovence v zamejstvu in po svetu Peter Česnik, spoštovana podpredsednica komisije Državnega zbora Karla Urh, spoštovana slovenska zagovornica v budimpeškem parlamentu Erika Kaleškis/?/, spoštovani poslanci in poslanke Državnega zbora, skromno navzoči, cenjeni vsi prisotni!</font><br/>
<font size="4">	Po lanskoletnem izpadu Vseslovenskega srečanja zaradi predčasnega končanja mandata vlade smo se letos znova zbrali v veliki dvorani Državnega zbor. Organizatorji so za tokratni srečanje postavili izzivalno vprašanje katere ukrepe bi morala sprejeti država, da bi mlade spodbujala k vračanju iz tujine domov. Na to vprašanje bi rad odgovoril s povsem konkretnim primerom. Slovenski državljani, ki študirajo na univerzah svetega sedeža v Rimu, tako imenovane papeške univerze, so si vrsto let neuspešno prizadevali za to, da bi za čas študija v skladu s slovensko zakonodajo pridobili štipendijo, do katere so vsekakor upravičeni. Do preobrata je prišlo šele letos. Zakon o štipendiranju določa, da lahko vlagatelj ob izpolnjevanju pogojev pridobi štipendijo za izobraževanje v tujini. Sveti sedež ima zelo uspešen, dolgo trajajoč in mednarodno priznan izobraževalni sistem. Zanj je pristojna kongregacija za katoliško vzgojo s sedežem v državi Vatikansko mesto. Glavnina višjega in visokošolskega izobraževanja svetega sedeža zaradi majhnosti države poteka izven njenega ozemlja, predvsem v italijanski prestolnici. </font><br/>
<br/>
<b><font size="4">40. TRAK: (TB) – 13.40</font></b><br/>
<br/>
<font size="4">	(nadaljevanje) Na podlagi mednarodnega prava, je sveti sedež po analogiji z drugimi državami priznan kot pristojni subjekt za svoj izobraževalni sistem in ustanove, neodvisno od njihovih fizičnih lokacij, ki se lahko nahajajo kjerkoli po svetu. Je pa sveti sedež tudi ratificiral konvencijo o priznavanju visokošolskih kvalifikacij v evropski regiji, ki je bila pod pokroviteljstvom Unesca in Sveta Evrope leta 1997 sprejeta v Lizboni. Sveti sedež je tudi član mednarodnega informacijskega centra za priznavanje visokošolskih diplom in spričeval ENIC-NARIC. Visokošolski sistem izobraževanja Svetega sedeža je torej del evropskega visokošolskega prostora in slovenski študenti, vključeni v ta sistem, lahko v Sloveniji po slovenski zakonodaji zaprosijo za štipendijo. Posebnost je v tem, da gre pri večini izobraževalnih ustanov Svetega sedeža za tako imenovane trans nacionalne ustanove, kar pomeni, da izobraževalna ustanova izobraževanje izvaja zunaj teritorija države, v kateri ima sedež.</font><br/>
<font size="4">V takem primeru, kot določa slovenska zakonodaja, mora imeti izobraževalna ustanova tudi status v državi izvajanja programa, usklajen z nacionalno zakonodajo na področju izobraževanja. Vlagatelji, slovenski študenti, na papeških univerzah v Rimu, so pristojnemu slovenskemu organu podali vlogo za dodelitev štipendije in priložili vsa potrebna potrdila in dokazila. Priložili so tudi dopis italijanskega nacionalnega informativnega centra, za priznavanje visokošolskih diplom o tem, da visokošolski izobraževalni zavodi, ki sodijo pod izobraževalni sistem Svetega sedeža, zakonito delujejo na ozemlju Italije in izdajajo svoje akademske naslove, brez kakršnekoli predhodne odobritve, s strani italijanskih organov. Italijansko ministrstvo za izobraževanje, univerze in raziskave tudi nima nobenih pristojnosti glede odobritve ali priznanja ustanov Svetega sedeža.</font><br/>
<font size="4">Slovenska stran je vloge slovenskih študentov na žalost zavračala, ker naj bi se izobraževali na ustanovi v tujini, ki ni akreditirana v skladu s predpisi države izobraževanja, za izvajanje javnoveljavnega akreditiranega programa. Slednje seveda ne drži. Slovenski uradniki preprosto niso razumeli ali niso hoteli razumeti, posebnega pravnega statusa Svetega sedeža, ki ga ta glede visokošolskega izobraževanja na podlagi italijanskega zakona iz leta 1985 in ratificiranega sporazuma ter dodatnega protokola, ki vnaša spremembe v Lateransko pogodbo iz leta 1929, sklenjeno med Italijo in svetim sedežem, uživa na območju Italije. Položaj Svetega sedeža se namreč v Italiji glede akreditacije in izvajanja izobraževanja razlikuje od drugih držav.</font><br/>
<font size="4">Vse druge države, ki imajo na območju Italije svoje izobraževalne ustanove, se ravnajo po posebni zakonodaji, v skladu z Lizbonsko konvencijo, ki pa se za ustanove svetega sedeža na območju Italije ne uporablja, saj je v veljavi poseben sporazum, pa tudi drugi, natančni, regulativni akti, ki predvidevajo možnost priznavanja akademskih stopenj, ki jih podeljujejo ustanove papeških univerz v Italiji.</font><br/>
<font size="4">Slovenski študenti papeških univerz v Rimu, so se zaradi indiferentnosti, da ne rečem, ignorance, uradnikov iz Slovenije, po pomoč obrnili na Veleposlaništvo Republike Slovenije pri svetem sedežu. Slednje je poslalo verbalno noto Veleposlaništvu Italije pri svetem sedežu, s katero je želelo izvedeti kakšna je sploh veljavnost akademskih naslovov univerz svetega sedeža v Italiji. Omenjeno italijansko veleposlaništvo je s svojo verbalno noto odgovorilo, da je osnova za priznavanje študijskih nazivov izobraževalnih ustanov svetega sedeža v Italiji že omenjena Lateranska </font><br/>
<br/>
<b><font size="4">41. TRAK: (TB) – 13.45</font></b><br/>
<br/>
<font size="4">	(nadaljevanje) pogodba in sporazum iz leta 1984. Izvajanje tega sporazuma je bilo dodatno določeno z dekretom predsednika Republike Italije leta 1994. V postopku reševanja vloge za pridobitev slovenske štipendije, je slovenski center ENIC-NARIC od italijanskega centra želel pridobiti izjavo ali mnenje o priznavanju akademskih naslovov ustanov svetega sedeža, ki deluje na območju Italije, a se je ta izrekel za nepristojnega. Kongregacija za katoliško vzgojo svetega sedeža je opozorila, da v kolikor akademski nazivi ali stališče svetega sedeža kot edinega pristojnega organa za papeške univerze ne bi bili priznani, bi lahko sveti sedež v skladu z mednarodnim pravom s primerom po diplomatski poti seznanil Unesco in Svet Evrope.</font><br/>
<font size="4">Slovenski študentje papeških univerz v Rimu so prehodili dolgo, birokratsko pot. Da bi po načelu enakopravnosti in zakonitosti morali prejeti štipendijo, so slovenskim organom dostavili vsa relevantna študijska potrdila in dokazila, skupaj z italijansko diplomatsko noto. Zanje je intervenirala tudi apostolska nunciatura v Sloveniji. Vse to ni zadoščalo, saj je slovenska stran zaradi nerazumevanja posebnega pravnega položaja svetega sedeža, zahtevala potrdilo s strani Centra ENIC-NARIC Italija.</font><br/>
<font size="4">Čeprav se je omenjeni center izrekel – kot že rečeno – za nepristojnega, saj bi lahko sveti sedež njegovo tolmačenje ali izjavljanje razumel kot kršitev meddržavnega sporazuma, je eden od slovenskih rimskih študentov iz Štajerske kljub temu vztrajal pri pridobitvi italijanske izjave. Center ENIC-NARIC Italija se ga je naposled usmilil in izdal potrdilo, kljub nevarnosti, da bi lahko s tem kršil pravila mednarodnega prava. To potrdilo je za slovensko stran zadoščalo in so na podlagi njega slovenski študenti papeških univerz v Rimu, štipendije vendarle prejeli.</font><br/>
<font size="4">Glede na vse omenjeno, ostaja odprto vprašanje, ali ni Slovenija želela izsiliti nekaj, kar v skladu z mednarodnim pravom ne bi smela. Šlo je za pretirano birokratizacijo, o kateri je v svojem nagovoru danes nekaj že povedal gospod minister. Želeli bi si, da bi Slovenija mednarodno pravno subjektiviteto svetega sedeža in njegovo vpetost v mednarodni prostor bolj poznala. S tem bi se izkazala za relevantnega in kompetentnega sogovornika, ki bi nam bil v pomoč, njen ugled v svetu pa bi rastel. Hvala lepa. </font><br/>
<font size="4">/ aplavz/</font><br/>
<br/>
<b><font size="4">PODPREDSEDNICA KARLA URH:</font></b><font size="4"> Hvala lepa.</font><br/>
<font size="4">Sedaj si bomo ogledali še dva videoposnetka in sicer, se nam iz Luksemburga oglaša Emil Kos, predsednik slovenskega društva v Luksemburgu. Naslov njegovega prispevka se glasi: Izseljevanje mladih, grožnja ali priložnost?</font><br/>
<br/>
<b><font size="4">EMIL KOS:</font></b><font size="4"> / nerazumljivo/ cenjeni gostje, poslanci, poslanke, en prav lep pozdrav.</font><br/>
<font size="4">Moje ime je Emil Kos in sem predsednik slovenskega društva v Luksemburgu, trenutno pa zaposlen v Bruslju na / nerazumljivo/ komisiji, na projektu / nerazumljivo/. Žal mi je, da se tokrat ne morem udeležiti Vseslovenskega srečanja v parlamentu, bi vas pa kljub vsemu rad prav lepo pozdravil. Tema letošnjega srečanja je Sloven'c tvoja zemlja je zdrava…, pa vendar mladi odhajajo. Osebno mislim, da to vprašanje morda ni najbolj primerno. Posebej zato, ker mislim, da je glavni namen Evropske unije pravzaprav omogočiti mladim in tudi ostalim, ki si želijo okusit  svet, it v tujino, pridobit neke izkušnje in da to tudi lahko naredijo. </font><br/>
<br/>
<b><font size="4">42. TRAK: (ŠPE) – 13.50 </font></b><br/>
<br/>
<b><font size="4">	</font></b><font size="4">(nadaljevanje) Mi smo del Schengena in eden od glavnih namenov Schengena je tudi neomejen pretok blaga in ljudi. Torej to, da mladi odhajajo je seveda normalno in glede na to, da univerze spodbujajo izmenjave študentov in celo Erasmus spodbuja semestre v tujini, je celo normalno in gre pričakovati, da bodo mladi odhajali.</font><br/>
<font size="4">	Ja, veliko se govori o begu možganov, o krogli možganov. Mislim, da vaše vprašanje na tej točki ni zgolj zakaj mladi odhajajo, ampak zakaj se ne vračajo. Osebno mislim, da mladi gredo v tujino po izkušnje in seveda vsi si želijo vrniti nazaj v domovino. Konec koncev sam poznam, tako v Bruslju, kot v Luksemburgu in tudi drugod po svetu ogromno Slovencev, ki so odšli in bi si z veseljem vrnili nazaj v Slovenijo, če bi le dobili primerljive pogoje s temi, ki jih imajo v tujini. Tukaj ne gre zgolj za plačo, čeprav je ta seveda kar precej velik in močan faktor, tukaj gre tudi za administracijo. Kot veste društvo VTIS veliko dela na tem, da se tuje izobrazbe prepoznajo v Sloveniji, da se tudi izkušnje iz tujine lahko prenesejo v Slovenijo. Po drugi strani je tukaj tudi celoten sistem / nerazumljivo/ in državne uprave na kakšen način delujejo. Seveda ni vse zlato kar se sveti in tudi trava pri sosedu je zgolj na videz bolj zelena. Ko sami enkrat pridemo tja, seveda vidimo, da ni vse tako lepo, kot smo na daleč videli. A vendarle očitno, da je precej dejavnikov, ki mladim ne dovoljujejo, da bi se tako preprosto odločili in šli nazaj v Slovenijo. Jaz mislim, da se je treba problema lotiti na začetku in sicer z vprašanjem, zakaj želimo, da te ljudje nazaj pridejo. Pogosto se namreč zgodi, da privadimo te ljudi nazaj in potem pa jih damo nekam v nek stranski tir, v nek kot, kjer vegetirajo in nimajo več možnosti kariere. Ne govorim, da je povsod tako, ampak pogosto se dogaja. Ogromno takih zgodb sem že slišal. </font><br/>
<font size="4">	Zdaj, nihče, ki si je v tujini zgradil kariero in ki zgolj sluti, da bi se mu lahko kaj takega lahko zgodilo, seveda ne bo takoj pospravil svojih kovčkov in prišel nazaj v Slovenijo. Po drugi strani je spet vprašanje, a mi želimo, da mladi pridejo nazaj oziroma kdorkoli, da pride nazaj, zato ker poskušamo povečevati sodelovanje s tujino ali zgolj zato, da bomo lahko rekli: »20 tisoč mladih je še šlo v tujino, 19 tisoč jih je prišlo nazaj.« Namreč, če zgolj pošljemo mlade v tujino, jih pripeljemo nazaj in potem ne znamo njihovega potenciala izkoristiti in jim ne znamo dati tega kar oni zase in za svojo kariero želijo, potem seveda oni tudi razmišljali ne bodo o tem, da bi prišli nazaj. Recimo jaz sem se letos januarja selil iz Luksemburga v Bruselj in ena od opcij je bila seveda tudi povratek v domovino. Pa sem se odločil, da ostanem v tujini. Razlogov je sicer več, ampak so tesno vezani vse tiste, ki sem jih omenil že prej. Potem pa se je treba seveda še vprašati, kaj bomo mi tem mladim ponudili, ko bodo enkrat prišli nazaj. Če smo mi zgolj odprti za to, da pridejo nazaj, ampak nimamo nobenega konkretnega cilja, potem seveda nismo naredili nič. Ker ti mladi seveda, ko so enkrat okusili tujino, pričakujejo primerno delovno okolje kot so ga imeli v tujini, primerno plačilo, primerne možnosti za napredek in za osebni razvoj in seveda veliko slovenskih podjetij na to ni pripravljenih in tega ni pripravil / nerazumljivo/. Slovenci imamo še vedno na žalost miselnost, da se da vse narediti zastonj in po prijateljskih poteh in mi, ki smo v tujini na žalost to občutimo še kako      </font><br/>
<br/>
<b><font size="4">43. TRAK: (ŠPE) – 13.55</font></b><br/>
<br/>
<b><font size="4">	</font></b><font size="4">(nadaljevanje) pogosto, bodisi skozi prošnje za pomoč in pridobivanje kontaktov, bodisi skozi neko iskanje stika s tujino in s tujim trgom ob zgolj ponujeni neki proviziji. Imam občutek, da se Slovenci včasih zares ne zavedamo kaj je tujina in kako je tujina drugačna in da se moramo mi prilagoditi. </font><br/>
<font size="4">Potencial mladih v tujini je velik in jaz bi zaključil z mislimi, da morda ne bi več smeli razmišljati toliko o tem, ali bodo mladi prišli nazaj ali ne, ampak, da bi morali več razmišljati v smeri kaj ti mladi v tujini pomenijo kot potencial za slovensko državo in slovensko gospodarstvo, kaj mi kot ljudje v domovini lahko ponudimo, da bodo seveda pripravljeni z nami sodelovati tudi ob svojih službenih in ostalih prostočasnih aktivnostih. Ampak na to vprašanje si seveda lahko odgovorimo samo in samo, če vemo kaj bi mi kot država in gospodarstvo sploh radi. Tako da moj nasvet bi bil, da se začne ta problematika obravnavati celostno, da pogledamo nazaj na samo jedro / nerazumljivo/, torej kaj mi kot država želimo, v katero smer gremo, kaj tukaj lahko potencialno vključuje pomoč in sodelovanje Slovencev iz tujine in na kakšen način mi lahko k tem Slovencem pristopimo. Kaj jim lahko ponudimo zato, da bomo to sodelovanje dejansko tudi realizirali.</font><br/>
<font size="4">S temi besedami vas prav lepo pozdravljam, se vam zahvaljujem za vas čas in srčno upam, da se na vseslovenskem srečanju pa v živo spet vidimo naslednje leto. Lep dan! / aplavz/</font><br/>
<br/>
<b><font size="4">PODPREDSEDNICA KARLA URH:</font></b><font size="4"> Gospodu Kosu se zahvaljujem za pripravljen prispevek. </font><br/>
<font size="4">In sedaj je na vrsti še video posnetek gospe Maje Monrue, Slovenke živeče na Dunaju z videoposnetkom, ki nosi naslov: »Vizionarstvo mladih potrebuje zaupanje.«</font><br/>
<br/>
<font size="4"> </font><b><font size="4">MAJA MONRUE: </font></b><font size="4">Lep pozdrav z Dunaja oziroma natančneje s Hadersfelda(?). To je malo ob Dunaju. Moje ime je Maja Monrue in sem Slovenka na Dunaju. Tukaj živim že sedem let. Sem zelo aktivna tudi v slovenski skupnosti, namreč tako je bilo. Jaz sem na Dunaj prišla predvsem zaradi tega, ker sem se zaljubila in sem sledila takratnemu mojemu fantu. Kdaj prej pa nikoli nisem pomislila, da bom ravno v nemško govorečem okolju, kar pomeni, da v bistvu nikoli nisem zares vlagala v znanje nemščine. Tako da sem na Dunaju pristala kljub temu, da nisem imela izdelane vizije in nisem imela tiste prave podlage in znanja, da bi lahko si na Dunaju zgradila kariero. Poleg tega pa sem v bistvu slovenska pisateljica. Pišem v slovenščini ne glede na to, koliko poskusov v angleščini ali pa v nemščini se je zgodilo v tem času, se vedno znova vračam k dejstvu, da takšnega bogastva kot ga imam v slovenskem jeziku, ga ne bom nikoli imela v nobenem tujem jeziku. In to je na nek način prijeten občutek, obenem pa me tudi duši, zato ker če v tujini živiš za slovenščino in skušaš slovenščino prosperirati, je to preprosto nemogoče oziroma za nekatere je mogoče, nekaterim uspe, da jih lastna država opazi, ampak je to zelo redko in po navadi žal, to moram povedati, je vse preveč v Sloveniji še vedno vezane na neka pravila, na neko birokracijo, ki jo ustvarjajo določeni ljudje, ki mogoče nimajo tistega pravega občutka, kako podpreti umetnike, kako podpreti podjetnike, kako podpreti torej inovativne ljudi, ki skušajo nekaj doprinesti svetu, ker inovativnost in kreativnost – tega nikoli ni bilo mogoče ujeti v nek okvir in neka pravila in reči: »Zbrali bomo te pa te pa te na podlagi tega pa tega«. Res ne vem, na podlagi neke uveljavljenosti,    </font><b><font size="4">  </font></b><br/>
<br/>
<b><font size="4">44. TRAK: (ŠPE) – 14.00</font></b><br/>
<br/>
<font size="4">	(nadaljevanje) na podlagi priznavanja dejavnosti. Mi vsi vemo, da tako umetniki, kot podjetniki recimo / nerazumljivo/. Podjetništvo, ker sem sama diplomirala iz podjetništva na mariborski ekonomsko-poslovni fakulteti, tako da se pri meni ves čas prepleta ta podjetniški duh z umetniškim.</font><br/>
<font size="4">	No, pa če se vrnem v bistvu na problematiko je ravno v tem problem, da v bistvu dosti podjetnikov in umetnikov imajo ideje, ki so ljudem ali pa javnosti za tisti čas malo preveč in pravila, ki so zastavljena v podpornih okoljih ali pa podpornih sistemih za umetnost in verjetnost, so naravnana na trenutne trende, trenutno stanje ali pa celo včasih malo zastarela in problem v tem je, da resnično talentirani ljudje resnično inovativnih idej, država Slovenija ne more podpreti pravilni način, zaradi tega, ker preprosto hoče ujeti v nek okvir eno kreativno idejo ali pa kreativno delo ali pa inovativno idejo. In to se mi zdi poglavitni razlog, da inovativni, talentirani ljudje odhajamo iz Slovenije. Zdaj jaz sem sicer navedla… moj prvi razlog je bil seveda, da sem si Dunaj izbrala zaradi ljubezni, ampak ne gre pa tukaj toliko za to, da sem šla na Dunaj zato, ker… da sem šla v tujino zato, ker bi se zaljubila – v bistvu sem v tujino zbežala na nek način, da tako dramatično povem. Namreč pred tem sem v Sloveniji ustanovila svoje prvo podjetje, restavracijo sem odprla pri 21. letih, ki pa je zelo hitro propadla. Šlo je namreč za zajtrkovalnico v Mariboru leta 2010, konec 2010, to je bilo ravno v času krize, ampak istočasno tudi čas, ko je bila zajtrkovalnica preveč inovativna ideja za Maribor takrat. Namreč vsaki dve, tri leta so se tri, štiri odprle in še danes živijo. Takrat pa je bilo to preprosto prehitro in vsi razpisi, ki so bili takrat za podpiranje podjetništva, so se kot nori usmerjali samo v tehnologijo. V razpisu je recimo prav pisalo, da ne bodo podprti projekti s področja gostinstva, s področja turizma, s področja kmetijstva, v glavnem vse te panoge: gostinstvo, turizem in kmetijstvo, ki pa so žive panoge, panoge, ki združujejo ljudi, ki dajejo državi neko kulturo, ki dajejo državi neko živost, so bile takrat na nek način zablokirane. Ravno v času, ko bi mogle najbolj zrasti. Če bi takrat bile podprte, bi v bistvu danes mi lahko bili na nivoju recimo – ker lahko govorim iz lastnih izkušenj, avstrijskega turizma, avstrijskega gostinstva. Na primer na Dunaju se lahko človek zelo dobro uči od uspešnega gostinstva, uspešnega turizma.</font><br/>
<font size="4">	Zdaj pa še nekaj bi rada povedala. Jaz se vračam v Slovenijo. Po desetih letih življenja na Dunaju se vračam v Slovenijo, namreč jaz sem mnenja, da mora človek vedno slediti srcu in čas svojega življenja uporabljati za stvari, ki ga resnično polnijo in veselijo. In jaz še vedno po srcu ostajam pisateljica, slovenska pisateljica. In v Avstriji saj sem dobila vso to socialno okolje, podporo, tudi v podjetniško okolje sem se lahko vključila in vse, ampak moj jezik ostaja slovenščina. In jaz se vračam nazaj z globoko željo, pa priznam tudi s strahom, ampak z željo, da bi mogoče država Slovenija tokrat prepoznala moje znanje, torej mojo bogastvo, ki ga prenašam s tujine, z izkušnjo iz tujine, moje inovativne ideje, ki sem jih imela že prej – zdaj so mogoče še toliko bolj močne, še toliko bolj sem motivirana, da v bistvu izboljšam svojo lastno deželo, da pripomorem k svoji lastni deželi z vsemi stvarmi, ki sem se jih naučila v tujini in pa predvsem s tem domoljubnim občutkom, ki sem ga negovala tudi na Dunaju kot ustanoviteljica mnogih dogodkov za Slovence, tudi organizacije za otroke slovenskih družin, da bi ohranjali slovenščino na Dunaju. Se pravi na vse te načine sem skušala ohranjati svojo slovensko kulturo. Namreč, Slovenija je čudovita dežela, ima zelo velike potenciale, bistveno večje potenciale od na primer Avstrije, </font><br/>
<br/>
<b><font size="4">45. TRAK: (TB) – 14.05</font></b><br/>
<br/>
<font size="4">	(nadaljevanje) ampak Slovenija mora prisluhnit mladim, inovativnim ljudem, tistim, ki zvenijo mogoče malo noro, / nerazumljivo/ čast, ampak, prinašajo tiste vizionarske ideje. Samo na tak način lahko Slovenija prestopi iz tistega »sledilskega« modusa, v modus inovativne, male, uspešne, predvsem pa srčne države, o kateri vedno govorimo, da takšna je, ampak v resnici tega ni občutiti. Ampak je, to je. Tako da jaz z velikim upanjem prihajam nazaj v Slovenijo, v Maribor in upam, da me bo ta strah, da me bo pač država spet nekako odrinila ali pa kakorkoli ignorirala, da bo v bistvu ta strah se izkazal za neutemeljenega in da bom lahko dejansko ustvarila svojo zgodbo v Sloveniji, kot Slovenka in, pač ja, v bistvu, to je to, to želim tudi za vse druge Slovenke in če kaj rabijo Slovenci ali pa rabimo Slovenci, je občutek, da zmoremo vse, kar si zamislimo in občutek, da lahko živimo svobodno v svojem videnju. To je moj prispevek, pa še enkrat lep pozdrav iz / nerazumljivo/ seveda, prosim. / aplavz /</font><br/>
<br/>
<b><font size="4">PODPREDSEDNICA KARLA URH:</font></b><font size="4"> Hvala gospe Monrue za posredovani posnetek.</font><br/>
<font size="4">Kot ste opazili, so bili danes med nami tudi poslanci Državnega zbora. Njihov urnik je zaradi obveznosti zelo natrpan, zato sem niso mogli vsi pridružiti, prepričana pa sem, da se v nadaljevanju današnjega dne še pridružijo, imamo pa, res moram reči, sem vesela, nenehoma med sabo gospoda ministra, kar je res zelo, zelo pohvalno, kljub temu, da ima obveznosti, si je vzel čas za nas in je danes tukaj z nami in s tem zaključujem prvi del razprave na ta način, da dam besedo še naši poslanki, gospe Ivi Dimic. Prosim ja, za par besed.</font><br/>
<br/>
<b><font size="4">IVA DIMIC (PS NSi):</font></b><font size="4"> Spoštovani, kot članica tudi Komisije za Slovence doma in v zamejstvu, naj vam najprej izrečem eno lepo dobrodošlico. Hvala, da ste danes tukaj prisotni z nami v našem hramu demokracije Republike Slovenije, kjer govorimo skupaj z vami slovenski jezik in se mi zdi, da je pomembno, da slišimo, kar ste povedal, kar imate za povedat in predvsem tudi, da kakšno stvar tudi seveda tudi upoštevamo.</font><br/>
<font size="4">Povezuje nas kultura, povezuje nas tudi gospodarstvo in želim si, da bi bilo v prihodnje takega povezovanja veliko, da bi se naše poti velikokrat ali pa večkrat srečevale tudi v prihodnje, predvsem pa si želim, da bi lahko bogatili drug drugega – z besedo, z dobrimi praksami in da bi lahko skupaj širili tudi to, kar vi imate in sem začutila veselje do življenja. Tega nam včasih vsem manjka, ampak vidim, da je to prisotno med nami in želim, da si to podelimo tudi naprej in dobro sodelujemo. Hvala. / aplavz/</font><br/>
<br/>
<b><font size="4">PODPREDSEDNICA KARLA URH:</font></b><font size="4"> Hvala.</font><br/>
<font size="4">S tem zaključujem prvi del razprave in vas vabim, da se nam pridružite ponovno točno ob 15.30. V času odmora je v restavraciji Državnega zbora za vas organizirano kosilo. Vljudno vas prosim za razumevanje in potrpežljivost, če se bo malo zatikalo, ker nas je veliko, vendar mislim, da bomo vsi dobili svojo porcijo, kot se temu reče in točno ob 15.30 se zopet vidimo, srečamo tukaj. Hvala.</font><br/>
<br/>
<b><font size="4">46. TRAK: (TB) – 15.35</font></b><br/>
<br/>
<font size="4">(Seja je bila prekinjena ob 14.09 in se je nadaljevala ob 15.38.)</font><br/>
<br/>
<b><font size="4">PODPREDSEDNICA KARLA URH:</font></b><font size="4"> Ponovno pozdravljeni v drugem delu razprave XVIII. Vseslovenskega srečanja. V tem delu bodo najprej priložnost dobili v programu navedeni govorci, nato pa tisti, ki ste se prijavili prek prijavnic. Obenem vas še prosim, če se držimo časovnice 10 minut, tako da ne pridemo do prekoračitve, da se s »timingom« nekako srečamo do konca.</font><br/>
<font size="4">Vabim vas, da najprej prisluhnimo mladi raziskovalki, asistentki na Inštitutu za slovensko izseljenstvo in migracije Znanstvenoraziskovalnega centra Slovenske akademije znanosti in umetnosti, Maji Gostič, s prispevkom: Razlogi za odhod in pogoj za vrnitev mladih slovenskih izseljencev, izsledki empirične študije. Prosim.</font><br/>
<br/>
<b><font size="4">MAJA GOSTIČ: </font></b><font size="4">Najprej lepo pozdravljeni vsi, ki ste ostali oziroma ste se vrnili. Jaz sem danes tukaj z namenom, da predstavim del svoje študije, ki je vezan na današnjo tematiko. Namreč, govorila bom o razlogih za odhod in pogojih za vrnitev mladih slovenskih izseljencev.</font><br/>
<font size="4">V študiji sem želela poleg kvantitativnih statističnih podatkov orisat tudi drugi del, torej kvalitativno izkušnjo sodobnega slovenskega izseljenstva, natančneje izkušnjo bivanja in dela v tujini.</font><br/>
<br/>
<b><font size="4">47. TRAK: (SC) - 15.40</font></b><br/>
<br/>
<b><font size="4">	</font></b><font size="4">(nadaljevanje) Osredotočila sem se na državljane Republike Slovenije med 20 in 40 letom starosti, ki predstavljajo tudi najštevilčnejšo skupino sodobnega slovenskega izseljenstva. Izbrala sem dve najpogostejši državi izseljevanja v zadnjih štirih letih - Avstrijo na prvem mestu in Nemčijo na drugem. Pogoji za sodelovanje v raziskavi je bil, da intervjuvanci v času intervjuja bivajo v tujini že vsaj tri mesece in da tam nameravajo tudi ostati še vsaj tri torej, da sem zajela obdobje pol leta. V raziskavi je sodelovalo 18 udeležencev s povprečno starostjo 29 let, ki so v tujini povprečno bivali dve leti. Stik z njimi sem navezala preko Facebook skupin, saj uradna baza sodobnega izseljenstva ne obstaja. Uporabila sem metodo prestrukturiranega intervjuja in rezultate analizirala v skladu s fenomenološko analizo. Seveda ob določanju razlogov za odhod je potrebno imeti v mislih kompleksnost tega kako se prepletajo notranji razlogi, zunanji dejavniki tako tisti, ki odbijajo kot tisti, ki privlačijo. V sklopu te širše želje po nekako višjem socialno ekonomskem statusu so udeleženci navajali tujino kot izziv kot možnost za osebnostno rast, za učenje tujega jezika in to je oblikovalo dobro referenco za v prihodnost. Po drugi strani pa so bili nekateri nezadovoljni s trenutnim gospodarskim in socialnim stanjem Slovenije in znotraj tega so navajali željo po višjem zaslužku, po boljših delovnih razmerah, bolj spoštljivem odnosu nadrejenih do svojih zaposlenih in pa v večji sociali varnosti, ki se kaže tudi s pogledom v prihodnost v višini pričakovane pokojnine. Nekateri udeleženci so navajali tudi primere diskriminacije pri zaposlovanju v Sloveniji, ki v bistvu kaže na nedopustno ravnanje zaposlovalcev in sistema do ranljivih skupin. Na predstavitvi si lahko preberete nekatere dobesedne navedke udeležencev, ki kažejo sliko. Sicer pa nekako širše dobre pogoje za delo v Nemčiji in v Avstriji kažejo tudi ekonomski in statistični podatki. Namreč, po podatkih evro portala je Nemčija na prvem mestu po številu iskalcev zaposlitve, Avstrija pa je na šestem mestu. Glede vračanja je tako, da se večina udeležencev sicer vračalo v Slovenijo pogosto ob koncu tedna nekateri spet drugi enkrat na mesec, ampak z namenom obiskovanja prijateljev in družine. Ob vprašanju, če bi se vrnili za stalno pa je večina zmajala z glavo in rekla, da načeloma ne. Zanimalo me je kaj bi se moralo spremeniti, da bi spet razmišljali po Sloveniji kot potencialni državi vrnitve in navajali so razloge, ki so skladni tudi razloge za izhod. Dvigniti bi morala višino plač, urediti zdravstvene storitve, znižati prispevke. Da pa ne ostajamo samo na abstraktni ravni in morebitnih sprememb bi rada tudi jaz omenila Društvo Vtis torej v tujini izobraženih Slovencev, ki so že leta 2016 oblikovali dokument, ki je prosto dostopen na spletu, kjer identificirajo iz prve roke težave, s katerimi se soočajo mladi pri odhajanju na študij v tujino, vračanju po doktorskem izobraževanju dela v tujini in hkrati navajajo konkretne predloge za rešitve teh izzivov. Morda bi omenila samo enega izmed njih torej gre za mlade znanstvenike, ki odhajajo na začasno delo v tujino in imajo, ker imajo še vedno status davčnega rezidenta v Sloveniji, potem težave z visokimi davčnimi obremenitvami vsaj njihovo dohodek obračunan na podlagi svetovnega dohodka in morajo, potem dohodnino odvajati skladno s tem pri čemer se ne upoštevajo višji stroški življenja v tujini. Društvo Vtis tukaj predlaga posnemanje dobrega zgleda Italije, ki tistim povratnikom tri leta po vrnitvi omogoča zelo nizko oziroma skoraj nično stopnjo davkov. Po drugi strani pa bi se veljalo tudi vprašati o v bistvu pogojih         </font><br/>
<br/>
<b><font size="4">48. TRAK: (SC) - 15.45</font></b><br/>
<br/>
<font size="4">	(nadaljevanje) za menjavo davčnega rezidentstva. Namreč trenutno so zelo strogi, moramo odjaviti stalno prebivališče naj ne bi imele družine v Sloveniji nepremičnin, odprtega transakcijskega računa in to so vsi kako vzroki, ki želijo pretrgati vezi z domovino in vplivajo tudi na manjšo verjetnost morebitnega povratka vanjo. Drugi udeleženci pa so poleg sistemskih sprememb, ki bi si jih želeli tudi navajali globlje težave. In sicer menili so, da bi se najprej morala spremeniti mentaliteta ljudi in da jim trenutno tujina enostavno nudi preveč, da bi se vrnili. Izkušnje ekonomskih migrantov, ki zrcalijo trenutno stanje lahko pomagajo državi pri oblikovanju strategije za privabljanje mladih izobražencev. Nedvomno so tako razlogi za odhod kot nepripravljenost zavrnitev pomembni pokazatelji tistih področij vsakodnevnega življenja, na katere bi morala država vplivati in jih izboljšati in Društvo Vtis v svojih poizkusih izmenjava znanja apelira na odgovorne v Sloveniji, da te predlagane rešitve proučijo in čim prej sprejmejo ukrepe za kroženje znanja, ki bo ugodno vplival na slovenski znanstveni potencial in s tem tudi na državno gospodarstvo. Torej, moralna odgovornost vrnitve v domovine ne leži le na plečih mladih slovenskih izobražencev, ampak v veliki meri tudi na državi. Njena naloga je namreč, da ustvarja in ohranja spodbudno okolje, v katerega se bodo mladi radi vračali in samo v tem primeru lahko upamo na resnično kroženja znanja, ki bo domov prineslo nove izkušnje in potencial za vsestranski razvoj vključujoče družbe. </font><br/>
<font size="4">	Hvala.  </font><br/>
<br/>
<font size="4">	</font><b><font size="4">PODPREDSEDNICA KARLA URH: </font></b><font size="4">Hvala lepa. Sledi Aljaž Pestotnik, predsednik Kluba slovenskih študentk in študentov v Gradcu, ki se nam bo predstavil s prispevkom zakaj sem se odselil in zakaj se ne bi vrnil. </font><br/>
<font size="4">	Prosim. </font><br/>
<br/>
<font size="4">	</font><b><font size="4">ALJAŽ PESTOTNIK: </font></b><font size="4">Spoštovane Slovenke, spoštovani Slovenci lepo pozdravljeni!</font><br/>
<font size="4">	Kot ste slišali moje ime je Aljaž Pestotnik in danes stojim pred vami kot Slovenec kot koroški Slovenec kot štajerski Slovenec kot avstrijski Slovenec in kot Evropejec. Kot ste slišali sem predsednik Kluba slovenskih študentk in študentov v Gradcu. To je tisti študentski klub, na katerega hodi več ljudi na gledališke predstave kot na zabave. Sem tudi pesnik in študent pedagoške smeri angleščine in slovenščine v Gradcu. Z vami bom danes pravzaprav delil svojo osebno izkušnjo zakaj sem zapustil oziroma zapuščam Sloveniji in ali bi se vrnil. Letošnja tema je za mene kot nekako pisana na kožo. Slovenijo sem zapustil razmeroma mlad. Ko sem bil star 15 let se začel hoditi v šolo v Avstrijo na Višjo šolo za gospodarske poklice v Šempetru. Po maturi pa sem se odločil za študij v Gradcu. Danes sem že 10 let v Avstriji. Vprašanje zakaj sem zapustil Slovenijo je bilo vedno na dlani. Nisem vedel kaj hočem delati s svojim življenjem, ker kdo pa to ve pri 15 letih in šola v Avstriji mi je omogočila pridobitev znanja na več področjih kakor tudi možnost študija naprej. Danes se ne sprašujem več zakaj sem šel temveč ali bi se vrnil pravzaprav zakaj se ne bi vrnil. Opažam in meni je veliko lažje opaziti vsaj večinoma opažam od zunaj, da je družbena klima v Sloveniji vsaj za mene zelo zatohla. Vsakič, ko pridem v Slovenijo sem vesel, veselim se gor, družine, okolja, glasbe pravzaprav vsega a čim izstopim iz tega svojega oblačka to vse izpuhti. Slovenska družba oziroma družbena mentaliteta se mi zdi zatohla in danes smo že slišali za časom.  </font><br/>
<br/>
<b><font size="4">49. TRAK: (TB) – 15.50</font></b><br/>
<br/>
<font size="4">	(nadaljevanje) Nekako se pričakuje, da ljudje preživijo s 500 evri na mesec, čeprav so cene tu primerljivo visoke kot drugod v tujini. Pričakuje se tudi, da otroci pri 15. letih že vedo, kaj bodo počeli v življenju in kar je morda najhuje, se pričakuje, da bodo to počeli celo življenje. Pa se mi zdi, da je Slovenija čudovita dežela. Kamorkoli prideš kot gost, boš odšel kot prijatelj. Imamo bogato kulturno dediščino in naravno dediščino, ki jemlje sapo, a kljub temu se mi zdi, da je to samo nekakšna fasada. V Sloveniji opažam in sem že doživel na lastno roko, izredno nevoščljivost. Doživel sem ponižanje, zaničevanje, pokroviteljstvo, nerazumevanje, predvsem s strani uradnih oseb in tudi pedagogov, na vseh ravneh, institucionalno in individualno.</font><br/>
<font size="4">V osnovni šoli sem bil na primer izločen, ker sem bil nekoliko drugačen. Prihajal sem iz enostarševske družine in kar na lepem postal otrok s posebnimi potrebami. Nekaj je bilo apriori narobe z mano, ker je bilo moje familiarno okolje nekoliko drugačno od norme in dolgo časa sem mislil, da sem edini, potem pa sem – večinoma v Avstriji – spoznal še več Slovencev, ki so doživeli enako, ki so čutili enako. Ti Slovenci so zdaj razpršeni od Koroške, do Štajerske in Dunaja in vsak mi pravi, odšel sem, ker sem bil drugačen, ker je bilo s tem vse narobe.</font><br/>
<font size="4">A to ni vse. Odšel sem in za enkrat odhajam iz Slovenije, ker se mi zdi, da tukaj ni posredovanja znanja. Kot bodoči učitelj in študent, stalno primerjam izobraževalni sistem v Avstriji in v Sloveniji in opažam, da je tukaj najbolj pomembno to, koliko podatkov spraviš v svojo glavo, ne pa kaj z njimi narediš. Slovenci, ki sem jih v tujini spoznal so kritični posamezniki, ne vsi, pravzaprav je večina maturantov iz Slovenije baza podatkov na dveh nogah in ne baza znanja, ampak to so moje osebne izkušnje.</font><br/>
<font size="4">V 19. stoletju so Slovenci hoteli pokazati in dokazati, da so zvesti cesarju in veri, hoteli so biti, v tem pogledu, boljši od drugih, ponavadi od Nemcev oziroma nemško govorečih sodržavljanov. Tako so pri prevajanju nekega učbenika dodali, da so neverna ljudstva, ki ne žive na našem območju, ljudožerci in da se ljudje tam prodajajo kot pri nas tovor. Tega v izvirniku ni bilo in opažam, da Slovenci danes podobno delamo z našim izobraževalnim sistemom. Vedno hočemo biti boljši kot drugi, vedno hočemo biti pametnejši, zato so naši otroci in dijaki baze podatkov na dveh nogah in seveda se to tudi ovrednoti. Če v Sloveniji nisi hodil na gimnazijo, potem nisi nič. </font><br/>
<font size="4">A ta konkurenčnost, iz katere se rojevata tudi aroganca in vzvišenost, se je preselila v pore slovenske družbe. Zdi se, da tudi med Slovenci eden hoče biti boljši od drugega in še to se dogaja v vseh socialnih sferah, od kmeta do delavca in od menedžerja do politika. Vsi moramo biti vedno boljši od drugega in to v vsem in če hočemo mi biti na boljšem, mora nekdo drug biti na slabšem. In ta mentaliteta – mi proti vam – me izredno moti. Preprečuje mi, da bi se počutil kot doma tam, kjer bi se pravzaprav moral.</font><br/>
<font size="4">Ta mentaliteta se je razpasla tudi izven Slovenije. Prevladuje v politiki, tudi v zamejstvu imamo težave s tem, kdo je na katerem političnem polju in zakaj. Republika Slovenija bo kmalu praznovala 30 let. Letos jih ima 28. Sam sem od 28 let doživel 25 in doživel sem eno samo prerekanje, po eni strani tudi emocionalno in iracionalno, skorajda, o levih in desnih, o naši pol pretekli zgodovini, s katero se moramo še danes ukvarjati, pa me zanima, ali se moramo res? Ali se ne bi raje začeli ukvarjati z našo prihodnostjo, ki nam že tako ali tako gori? Bi se morali res deliti danes, leta 2019, ko smo vsi Evropejci, ko bi naša identiteta morala biti in, in, in… namesto ali, ali? Zdi se, da smo zazrti v preteklost, da pozabimo ohraniti prihodnost za naše otroke, za naše vnuke, ki se bodo morali spopasti s posledicami</font><br/>
<br/>
<b><font size="4">50. TRAK: (TB) – 15.55</font></b><br/>
<br/>
<font size="4">(nadaljevanje) podnebnih sprememb.</font><br/>
<font size="4">Danes sem prišel sem, da bi z vami delil svojo osebno izkušnjo, svoje poglede in svoje razloge za odhod iz Slovenije in lahko bi govoril še več in lahko bi predlagal še več in zelo lahko je biti kritičen, če opazuješ izven, a brez kritičnosti ne bo nič, ker kritičnost ne izhaja samo iz distance, temveč tudi iz bližine. Slovenija mi je blizu. Kakor pravijo Kočevarji za Kočevje, mi je Slovenija zapisana v srcu, pa naj bo to osladno ali ne, vrnil bi se, a se ne morem. Hvala. / aplavz/</font><br/>
<br/>
<b><font size="4">PODPREDSEDNICA KARLA URH:</font></b><font size="4"> Hvala lepa.</font><br/>
<font size="4">Naslednji je na vrsti Čedo Velašević, predstavnik slovenskega društva Vida Matjan, Podgorica v Črni Gori, ki se nam bo predstavil s prispevkom Izzivi mladih pri vračanju v Slovenijo: osebne izkušnje.</font><br/>
<br/>
<b><font size="4">ČEDO VELAŠEVIĆ:</font></b><font size="4"> Spoštovani, v čast mi je, da imam priložnost govoriti danes tukaj pred vami. Vsaj upam, ker moje slovensko ni najboljše, da me boste vse razumeli, da če bo kakšna huda napaka, prosim, da me ustavite in popravite.</font><br/>
<font size="4">Danes bom govoril o lastnih izkušnjah in izkušnjah mojih najbližjih sorodnikov. S kakšnimi izzivi se mi srečamo s tistimi, ko pridemo nazaj v Slovenijo. Jaz sem rojen v Črni Gori, tam sem živel 25 let in sem se potem odločil, da bom šel študirat v Slovenijo. Zakaj? Zaradi tega, ker verjamem, mogoče celo nekateri predhodniki, da je izobraževalni sistem v Sloveniji daleč pred ostalimi, kar se tiče Balkana. Tisti izzivi oziroma težave v začetnem obdobju, so res nekaj, na kar bi opozoril vse in se rabijo pripravit, ker verjamem, da bi se veliko mladih vrnilo nazaj po, celo lahko rečem, eni četrtini leta bivanja v Sloveniji. Zakaj? Zaradi tega, ker tukaj bom danes šel čez možnosti štipendiranja, pa čez možnosti pridobitve državljanstva Slovenije.</font><br/>
<font size="4">Kar se tiče štipendiranja oziroma izobraževanja in življenja v Sloveniji – ko govorimo o srednješolskem izobraževanju oziroma štipendijah, pa tisti namestitvi za njih, nekaj štipendij obstaja, ampak, še vedno ni javnega razpisa za srednješolce, da lahko dobijo štipendijo, če so slovenski državljani, ki živijo v zamejstvu oziroma v tujini. Obstajajo štipendije konkretno za zamejce, za srednješolske izobrazbe in bom zdaj, dal kakšne zneske, koliko je prejemek od štipendije, mislim, da na koncu boste ugotovili, zakaj jih omenjam vse. Tiste štipendije, ki so za zamejce, znašajo enih 170 evrov na mesec, plus plačilo namestitve oziroma dijaškega doma. Pa poleg tega obstaja štipendija za srednješolsko tehnično izobraževanje državljanov Zahodnega Balkana, kjer bi se lahko tudi prijavili Slovenci, ampak ne morejo, ker je Slovenija / nerazumljivo/ tistih štipendij. Tako da, recimo, jaz bi se lahko prijavil, ampak ne kot Slovenec, pa kot Črnogorec, kar se meni zdi ena, lahko rečem, pomanjkljivost.</font><br/>
<font size="4">Višina tistih štipendij znaša 3 tisoč 500 za šolsko leto, torej za 10 mesecev in tisto štipendijo prejme šola, ki potem pa razdeli na koncu svojim dijakom, tako da, konkreten primer Novega mesta je, da dobi 210 evrov dijaški dom, kjer on živi, tisti preostanek pa dobi dijak na svoj račun. Ena zadeva je s tem, da bojo plačevali 210 evrov za 5 dni namestitve, ker ni dijaškega doma v Sloveniji, ki dela med vikendom. Torej to pomeni, če imate kakšnega dijaka, ki pride recimo iz Bosne, Srbije, Črne Gore, kjerkoli – on v petek rabi dati svoje stvari ven oziroma tisto kar potrebuje, pa bo rabil, da naj si uredi neko, ne vem, stanovanje, hostel, karkoli, čez vikend, ker takih domov ni. Konkretno v Novem mestu, tudi mi se zdi, da je samo eden v Mariboru, ampak nisem 100 procentno prepričan, če vedno dela med vikendi.</font><br/>
<font size="4">Tako da, to je pa ena ogromna težava, s katero se srečujejo srednješolci in njihovi starši, ker finančno enostavno ni izvedljivo, da vrnejo svojega otroka v Slovenijo. Nekateri se ne morejo s starši preselit v Slovenijo, zaradi tega, ker imajo mogoče celo službo tam, pa bi svojega otroka radi poslali, ampak, zaradi finančnih situacij na Balkanu, jaz mislim da, standard Slovenije je veliko</font><br/>
<br/>
<b><font size="4">51. TRAK: (TB) – 16.00</font></b><br/>
<br/>
<font size="4">	(nadaljevanje) večji, kot je recimo v Srbiji ali v Črni Gori ali v Bosni, tako da, to pa ne bo vzdržljivo za njihove starše.</font><br/>
<font size="4">	To je, kar se tiče na splošno srednješolskega izobraževanja. Samo da vidim… Ja. Drugi stavek je pa visokošolsko izobraževanje, ker jaz imam eno svojo lastno izkušnjo in lahko povem da, če jaz ne bi prišel v Novo mesto, na fakulteto za informacijske študije in če ne bi spoznal ljudi iz Društva za razvijanje prostovoljnega dela, kateri so mi dali podporo tudi za jezik, tudi za namestitev, za vse druge zadeve, jaz bi se takoj po drugem mesecu spakiral in šel nazaj. Jaz verjamem, da je veliko, veliko takih študentov, ki so se srečali z istim problemom. Tudi, to leto je prišel moj brat študirat v Slovenijo. Če ne bi bilo mene, jaz verjamem, da on tukaj ne bi ostal.</font><br/>
<font size="4">To govorim zaradi tega ker, postopek, da pridobi štipendijo, ki se nanaša na Slovence v zamejstvu in po svetu je, lahko rečem, celo zelo kompliciran in če bi zaprosili za tisto štipendijo, vi rabite priti v Slovenijo z minimalno ene tisoč 500, ali 2 tisoč evrov v žepu, zaradi tega, ker ko podate vlogo, vi čakate minimalno 3 mesece, pa vam tako povejo tam, veste, pozitivne odločbe bodo konec decembra, kako to boste vedeli? Tako, ker vam bodo denar nakazali. Ne boste dobili odločbe. Tam nekje januarja. Negativni pa tudi odločbo tam nekje januarja, kar se mi zdi malo nesmiselno in mislim, da bi se za to dalo nekaj spremenit, da se to obdobje nekako skrajša.</font><br/>
<font size="4">Druga zadeva, ki mi je najhujši problem v vsem tem. Eden izmed pogojev je, da oseba, ki pride študirat v Slovenijo, pač slovenski državljan, ki nima stalnega prebivališča v Sloveniji, se rabi prijavit na Zavod za zdravstveno zavarovanje Slovenije in si uredi obvezno zdravstveno zavarovanje. Tisto obvezno zdravstveno zavarovanje za slovenskega državljana, ki ima začasno prebivališče v Sloveniji, je isto, kot da je tujec. Torej, ni razlike. 135 evrov on ali karkoli, drug človek, ki pride v Slovenijo, kar se meni res zdi nesmiselno. Okej, štipendija to krije, ampak, ko jo dobite, če jo dobite. Kaj če je ne dobite? Potem pa pride strošek, da imate 3 ali 4 mesece neplačanega zavarovanja, pa vam to pride tam nekje malo manj pod 600 evrov, samo za to, ne govorimo o namestitvi, pa ostalih zadevah.</font><br/>
<font size="4">Tukaj pa mislim, da je dovolj prostora, da se za nas študente, v tem primeru - lahko rečem - uredi, da zavarovanje za slovenskega državljana bo podobno, kot za tistega, ki ima stalno prebivališče v Sloveniji. Torej, da plačuje onih 25 evrov obvezno osnovno zdravstveno zavarovanje. S tem bi tudi dobili, da se lahko celo ta štipendija, ki znaša 200 evrov, zviša za 100 evrov, pa da se vrednost razpisa ne rabi povečat oziroma, da proračun ostane isti, da ne bo nobene razlike.</font><br/>
<font size="4">To sem zdaj vse omenil zaradi ene zadeve, to je pa, aha, pardon, eno zadevo sem samo pozabil povedat… moja lastna izkušnja, ko sem prišel v eno banko - zdaj, je nočem imenovat, ampak je ena znana slovenska banka - pridem tja, hočem odpret račun in vse, gospa me vpraša za osebni dokument, jaz prinesem svojo slovensko osebno izkaznico, kjer zadaj piše prebivališče Črna Gora, Podgorica in me ta gospa vpraša, ali imate »radno« dovoljenje oziroma delovno dovoljenje za Slovenijo? In jo jaz tako gledam, pa sem vprašal, okej, ali lahko grem h kakšnemu drugemu referentu, ker vidim da enostavno ne pozna te zadeve. Potem sem prišel do drugega, pa je drugi rabil klicat šefa, da vidi, kaj bodo delali z mano, ker jaz nimam delovnega dovoljenja za Slovenijo oziroma dovoljenja za prebivališče in sploh, zakaj to rabite? Jaz menim, da je to ena napaka inštitucij, da tisti ljudje, ki delajo tam, niso informirani, kaj sploh pomeni slovensko državljanstvo in kakšne so pravice.</font><br/>
<font size="4">Ker, če gledate tako, razlika med človekom, ki ima slovensko državljanstvo, pa začasno prebivališče, pa tujec, ki ima stalno prebivališče v Sloveniji, v tem primeru bi jaz raje bil tujec s stalnim prebivališčem, ker tudi ima pravico do socialnih transferjev, tudi ima za kakšne druge oskrbe, ne vem kaj, mi pa res nimamo, niti polovica tega. Tako da, to je nekaj, to je nekaj, kar bi res, res bil pozoren na to in bi ukazal na to, kot en velik problem, s katerim se študentje kot študentje, srečajo.</font><br/>
<font size="4">Zdaj ko sem nekatere zadeve, kar se tega tiče, omenil, bi se obrnil na en razpis javnega</font><br/>
<br/>
<b><font size="4">52. TRAK: (JJ) - 16.05</font></b><br/>
<br/>
<font size="4">	(Nadaljevanje) štipendijskega razvojnega invalidskega sklada Republike Slovenije, to je javni razpis sofinanciranja gostovanj na slovenskih visokošolskih zavodih. To so se pa odnaša dejavni štipendijski sklad preko prijavitelja bo financirala enega, recimo, doktorja, ki ima delovne izkušnje eno leto v tujini, s tem, da na mesec ta gospod ali gospa bo zaslužil 5400 bruto, kar pomeni, če pridete na neto, da ta gospod za en mesec zasluži kot dijak oziroma študent za celo leto, kar se mi tudi zdi brezsmiselno. Vsaka čast doktorat, vse drži, ampak če vi hočete nekoga izobraziti, ko pride, recimo v državo Slovenijo, ki hoče študirati, ki hoče ostati tukaj, jaz garantiram, da ni možnosti, da ta gospod uspe samo s štipendijo, ker potrebuje sigurno dodatno delo, poleg tega, ko študira. Problem je v tem, ker se to vidi pri dosežku tega študenta, ker on bo rabil delati med vikendi ali celo med prazniki, pa ne bo verjetno šel domov k svoji družini in podobne zadeve. Tako, da mislim, da je to ena zelo zelo demotivirajoča zadeva, katera se dogaja nam študentom, ki smo v Republiki Sloveniji. </font><br/>
<font size="4">	Poleg tega bi opozoril na nekaj pomanjkljivosti, lahko rečem, pri pridobitvi Slovenskega državljanstva po rodu. To so ene spremembe, ki so jih uvedli, kar se meni konkretno zdijo kot samo motnje za naprej, zaradi ega, ker s tisto spremembo, ko je šla prej smo šli iz četrtega kolena na drugo koleno, pa je še ena nova odredba v tem, to je da državljan rabi biti aktiven v slovenskem društvu. Kaj to pomeni aktiven nikjer ni definirano. Torej, mi v Črni Gori od takrat, v Črni Gori obstaja eno društvo Vida Matjan in so ustanovitelji moja mama in moj dedek, drugače je Slovence , Štajerec je. Mi smo takrat, ko je prišla ta odločba oziroma uredba, lahko reče celo na 100 zahtevkov imeli novih članstev in smo bili zelo veseli, ker smo mislili, da se bo nekdo začel res ukvarjati s tistimi slovenskimi družinami v Črni Gori. Nikoli jih več nismo videli. In se zdaj so prišli, se izda tisto potrdilo, da so bili aktivni. Mislim, lahko dobiš potrdilo, da si član 5 let, ampak potrdilo, da si aktiven, žal, ne dobiš, ker nisi bil aktiven. To je ena pomanjkljivost, ker recimo, pri nas v Črni Gori ne more biti vsak aktiven, ker eno društvo na celotno državo in je problem v tem, ker nimajo ekonomskih možnosti, da vsak pride večkrat na tiste sestanke ali aktivnosti, katere se održavaju. Z druge strani bi omenil eno zelo kritično stran, ki se nanaša na veleposlaništvo Slovenije v Črni Gori. Imam eno res negativno izkušnjo, sem jaz tukaj bil, ambasador pa konzularka, ko sta ta prišla, tista prejšnja dva, ko sta prišla na društvo, takrat so se oglasili in so insistirali na komunikaciji putem mejla, ker se oni nimajo časa pogovarjati z nami. Potem pa ne vem zakaj služi poslaništvo Republike Slovenije v Črni Gori, če se konzulat ali veleposlanik nimajo časa ukvarjati s tistimi družinami, ki so slovenskih korenin. </font><br/>
<font size="4">	Torej, ko sem omeni tisto pa pridobitev državljanstva po rodu, menim, imam tukaj pri sebi eno pobudo, ker vsako leto, ko sem član Društva za razvijanje prostovoljnega dela, imamo okrogle mize v sodelovanju z Inštitutom za slovensko izseljenstvo in migracije in tudi to leto smo imeli 13. junija okroglo mizo v Ljubljani in smo dali dve pobude. </font><br/>
<font size="4">	Ena pobuda se nanaša na tisto kar sem omenil, a to je da za izredno naturazliracijo iz nacionalnih razlogov lahko zaprosi slovenski izseljenec ali njegov potomec do četrtega kolena v ravni vrsti. In za to naturalizacijo lahko zaprosi tudi pripadnik avtohtone slovenske narodne skupnosti v zamejstvu. Kati en otrok ali en srednješolec ali visokošolec ni kriv, če se je njegov pradedek znašel preko noči v drugi državi. Zgodilo se je, ta je ostal tam in on sedaj, ker mu je pradedek, si ne more dobiti nobene pravice, kot je recimo enih pet let nazaj lahko dobil. </font><br/>
<font size="4">	Tudi druga zadeva, ki se nanaša na aktivnost in petletno sodelovanje </font><br/>
<br/>
<b><font size="4">53. TRAK: (JJ) - 16.10</font></b><br/>
<br/>
<font size="4">	(Nadaljevanje) v slovenskih društvih imamo eno pobudo, a to je, da ni sporno, da rabi biti aktiven v društvu, ampak zakaj in mene zanima kako se sploh prišlo do računice od pet let. Ne vem, statistično, matematično, ne vem kako bi nekdo tisto funkcijo naredil, pa da pride, da pet let je merljivo. Tisti, ki ima let lahko gre. Meni se to ne zdi v redu. Torej, pomeni, da izredna naturalizacija iz nacionalnih razlogov je mogoča, če prosilec iz prejšnjega odstavka izkazuje večletno aktivno delovanje v slovenskih društvih. Zdaj trenutno se ne dovoljuje oziroma ne upošteva. Zakaj se ne bi upoštevalo, če je nekdo aktiven v šolah slovenskega jezika? Kajti, to ni dovolj za Slovenijo, če nekdo uči druge slovenski jezik, to se mu ne bo računalo kot aktivnost v slovenskem društvu, kar se meni tudi zdi nekaj brezsmiselno. Drugih izseljenskih, zdomskih ali manjšinskih organizacijah v virtualnih izseljenskih ali slovenskih skupnostih oziroma virtualni mreži. To kot rečem virtualni mreži. Jaz sedaj, ko študiram že tretje leto tukaj v Sloveniji, fizično nisem aktiven v tistem društvu, ampak lahko rečem, da na dnevni ravni pošiljam informacije, se slišim s tistimi, ki bodo naslednje leto prišli študirati v Slovenijo, pomagam jih kakšne dokumente potrebuje pripraviti, kakšne prevode potrebujejo pripraviti in tiste zadeve in če jaz trenutno ne bi imel slovenskega državljanstva, meni se to verjetno ne bi štelo, ker kaj delam preko interneta, mislim, to je mogoče celo brezsmiselno. To je bilo z moje strani, kar se tiče tiste zadeve. </font><br/>
<font size="4">	Sedaj bi samo še par besed vzel, kar se tiče tistega osnutka strategije Vlade Republike Slovenije na področju migracij iz maja 2019, kar me je zelo prijetno presenetilo, da bodo ponujali štipendije in vse, samo bi se vrnil na tretjo alinejo, ki pravi, da bodo ponudili takšne programe, ki bi prišlekom olajšali pridobitev prve službe, ureditev stanovanjskega problema, ureditev osebnih statusov in tako naprej. Meni se zdi, da je to čisto u redu na papirju. Dejmo biti bolj realni, pa dejmo bolj realno pomagati tistimi, ker res rabijo pomoč, pa celo mogoče spodbuditi malo, da se zvišajo štipendije, čisto da se študent počuti, da nekdo skrbi za njega, da ima voljo, da tisti študent ostane in se razvija v Sloveniji. To je to. Hvala. </font><br/>
<font size="4">	/ aplavz/</font><br/>
<br/>
<font size="4">	</font><b><font size="4">PODPREDSEDNICA KARLA URH:</font></b><font size="4"> Hvala lepa. Sledi prispevek odvetnice in prevajalke Mariane Poznič, ki prihaja iz Argentine. Naslovila pa ga je takole: V bodočnost gre cesta, Argentinski pogled. </font><br/>
<br/>
<font size="4">	</font><b><font size="4">MARIANA POZNIČ:</font></b><font size="4"> Spoštovani! Govori vam argentinska Slovenka, to je Slovenka rojena v Argentini, članica povojne migracije, ki tudi to skupnost zastopam v Svetu vlade ta Slovence po svetu. </font><br/>
<font size="4">	Naslov tega srečanja me je spodbudil, da sem tudi sama izbrala naslov za ta prispevek iz slovenske pesmi. In prav tako, kot prej gospa Draga iz Avstralije iz Župančičeve Dume, v kateri se je pesnik, katerega 70 obletnico smrtni smo pred kratkim obeležili, dotaknil problema množičnega izseljevanja Slovencev. Nama v Argentini je Duma znana in draga pesnitev. V bodočnost gre cesta, ali če dovolite cel odlomek: »Tu, to se žile življenja stekajo, pota vesoljstva tukaj se sekajo, ljubim jih s hrupom in šumom, ta velika mesta — skoznje v svobodo gre, skoznje v bodočnost gre cesta«. Cesta, ki je naše prednike iz Slovenije po mnogih ovinkih privedla v Argentino, danes naše mlade pelje nazaj ali bolj rečeno naprej, saj veste, vse je odvisno od zornega kota, naprej v bodočnost, ker ne poznam mladega, ki bi iskal poti nazaj. Zanimanje mladih iz Argentine za študij in življenje v Sloveniji, se leto za letom stopnjuje, vzporedno s konkretnimi priložnostmi, ki se jim odpirajo. Kar veliko smo danes slišali o tem, da Slovenija mladim ne nudi</font><br/>
<br/>
<b><font size="4">54. TRAK: (JJ) - 16.15</font></b><br/>
<br/>
<font size="4">	(nadaljevanje) zadosti priložnosti za napredek in realiziranje v poklicnem življenju in da zato odhajajo iz Slovenije. Tudi argentinski mladi iščejo nove potu in to velja prav posebej za mlade, ki so zrasli v duhu pripadnosti dvema domovinama, ki govorijo Slovensko, morda pomanjkljivo, a z ljubeznijo, ki o Sloveniji veliko vedo in se čutijo Slovence, ker so Slovenci. In kot pravi Slovenci velikokrat tudi slovenski državljani so enakovreden del enotnega slovenskega naroda, kot zagotavlja 5. člen Zakona o odnosih Republike Slovenije s Slovenci zunaj njenih meja. In čeprav je to zakonsko določilo jasno in enoumno, je dejansko v praksi velikokrat težko izvedljivo, tudi zato, ker mi sami Slovenci po svetu teh pravic ne poznamo ali pa se jih ne zavedamo. Ne poznam kakšne zanesljive statistike o tem, koliko mladih in ne tako mladih je iz Argentine prišlo v Slovenijo. Mislim, da se ne motim, če zatrdim, da gre predvsem za mlade profesionalce z univerzitetno izobrazbo in diplomo in kratko delovno izkušnjo, največkrat še brez lastne družine. Seveda mi kot slovenska skupnost v Argentini, prav vsakega od njih pogrešamo, če odide, a vemo, da mora v življenju vsak iskati in najti svoj lastno poto. Če na te Slovence, rojene v Argentini, ki so se vključili v tukajšnjo družbo gledamo iz perspektive Slovenije, gre za prihajanje možganov. Med njimi najdemo znane umetnike, pevce in druge, zdravnike, inženirje, športnike, vse izobražene v Argentini, ki so v Slovenijo prinesli svoje znanje, pridnost, optimizem, ustvarjalnost in podjetnost. In druge, ki so se tu prav tako uspešno vključili v razne stopnje študijskega življenja in bodo svojo življenjsko in poklicno pot nadaljevali v Sloveniji. In kaj ti mladi potrebujejo, da ta projekt prihoda morda v Slovenijo lahko uresničijo? Na prvem mestu je informacija. Kar je pri 15 tisoč kilometrov je že to problem. Na to svetovanje in podporo. Ker je to povezano s številnimi zahtevami in postopki in kot primer navajam nostrifikacijo študijskih spričeval in diplom. Potrebujejo orientacijo za potrebno izpopolnjevanje v Slovenščini, nato priložnosti za štipendije in podporo pri študiju, kot jih ima vsak slovenski državljan. V neki meri se vse to že dogaja, a vedno je mogoče storiti še kaj več. Zato želimo in predlagamo, da se v razne pobude, ki sledijo iz razumljive skrbi zaradi odhajanja mladih možganov iz Slovenije vključi tudi aktivno delo za odpiranje novih priložnosti mladim potomcem Slovencev po svetu. Po 70 ali še več letih življenja v Argentini, bi težko rekli, da se člani tam živeče slovenske skupnosti vračajo v Slovenijo. To ni pot nazaj. Samostojna Slovenija je zanje zanimiva in jo zato izbirajo kot pot naprej, kot cesto v bodočnost. </font><br/>
<font size="4">	In za konec za razmislek še vprašanje, ki ga je danes zastavil dr. Klemen Jaklič, ali v praksi domovina sprejema Slovence. To pravico imamo, moramo jo terjati, ker življenje pripada pogumnim. Hvala lepa. </font><br/>
<font size="4">	/ aplavz/</font><br/>
<br/>
<font size="4">	</font><b><font size="4">PODPREDSEDNICA KALA URH:</font></b><font size="4"> Hvala lepa. S prispevkom se bo naslednji predstavil Franc Zabukošek, častni član Slovenske konference svetovnega slovenskega kongresa. Njegov prispevek nosi naslov: Zastonj smo se osamosvojili, če hribe ne bomo ponovno oživeli. </font><br/>
<br/>
<font size="4">	</font><b><font size="4">FRANC ZABUKOŠEK:</font></b><font size="4"> Spoštovane rojakinje, spoštovani rojaki, dragi prijatelji, cenjeni minister in predsednica komisije!</font><br/>
<font size="4">	Pred 30 leti smo se začeli Slovenci v Sloveniji demokratizirati, začeli smo spreminjati življenje iz </font><br/>
<br/>
<b><font size="4">55. TRAK: (JJ) - 16.20</font></b><br/>
<br/>
<font size="4">	(Nadaljevanje) enoumja v več, v pluralizem. In takrat sem ustvarjanju tudi strank na kmečki zvezi občine Šentjur, ustanovni zvezi uporabil Vodnikov dramilo, ki se mi je zdelo iz spomina iz mladosti, da je to tisto, kar tudi pričakujemo od nove Slovenije, svobodne Slovenije. In če dovolite, bi ga v celoti prebral, čeprav ga je že prej citirala gospa predsednica, vendar je to, ta pesem aktualna za vse čase in za vse stanove. </font><br/>
<font size="4">	Takole pravi v celoti: »Slovenec, tvoja zemlja je zdrava in pridnim nje lega najprava. Pólje, vinograd, gora, morjé, ruda, kupčija tebe rede. Za uk si prebrisane glave pa čedne in trdne postave. Išče te sreča, um ti je dan, našel jo boš, ak nisi zaspan. Lej, stvarnica vse ti ponudi, iz rok ji prejemat ne mudi! Lenega čaka strgan rokav, palca beraška, prazen bokal.« </font><br/>
<font size="4">	Na ta smo v socializmu, tako zvanem socializmu pravzaprav kar pozabili in sem tu nadaljeval, če bi to spoštovali in če bi naša povojna oblast vse to upoštevala, bi danes po naših naseljih in gričih bile asfaltirane ceste in urejeni kmečki domovi z gostilnicami, brezkovanke, kmečki turizem, ki to ni, ampak turizem smo veseli, svobodni in delovni ljudje v urejenem zdravem okolju. Kmečko življenje zahteva izšolanega, delovnega, pridnega človeka, kakor vsako ustvarjalno delo, zato ni naključje da je največ priznanih kulturnikov in izobraženih strokovnjakov inovatorjevo iz kmečkih vrst. Stvari se dolgo časa niso kaj bistveno spreminjale v naši demokratizaciji, zato sem večkrat nekako zaključil te zadeve, te pogovore, zastonj smo se osamosvojili, če hribe ne bomo ponovno oživeli. Iz mladosti, pardon, tudi jaz izhajam iz kmečkega stanu, ki ga še danes cenim in spoštujem in v ničemer ne zavidam, zato dobro poznam povojen razmere in krivce, ki so jih bili deležni kmetje, ko se jim je zavidalo lastništvo zemlje in strojev, da ne rečem celo kovanih voz železnih osi, za katere je bilo treba plačati davek. Že danes se vleče takšna miselnost. Zaradi tega so domačije ostale prazne, tudi tam, kjer je bilo prej več otrok. Spominjam se domačije na grebenu, ki je imela šest otrok, v glavnem so bile ženske, in so se zaradi tega, kot sem tudi jaz šel v šole, ker mama je nekako iz svoje vednosti rekla, saj kmečki stan ni nič vreden, in bo odpisan in sem tudi jaz šel v šole, vendar šel sem v zobozdravstvo, ampak sem prišel isto kot iz dežja pod kap. Isto kot je bil kmečki stan zapostavljen, tako je bilo tudi zobozdravstvo zapostavljeno, seveda ne samo zobozdravstvo, tudi ljudje, ki so to pomoč rabili. In tako seveda se je to odvijalo po naših deželah in danes imamo tam prazne domačije, ali mogoče kakšne vikende, drugače pa manjka. Posledice tega so vidne še danes v nezanimanju za rodno grudo, ki je vedno vir osebnega zadovoljstva. Toda, to ni konstanta, ampak spremenljivka, ki z zdravim urejenim življenjem v domovini postane magnet za ohranjanje domovine. Mladi so normalno radovedni za svet in ga želijo spoznati, da pridobijo nove </font><br/>
<i><font size="4">	</font></i><br/>
<b><font size="4">56. TRAK (VI) 16.25</font></b><br/>
<br/>
<font size="4">	(Nadaljevanje) izkušnje in utrdijo tuje jezike, ki potrjujejo pravilo, da kolikor jezikov znaš toliko glav veljaš. To je dobro za posameznika, kot za narod v celoti. Slovenska država v svoji velikosti in naravni danosti mora skrbeti za turizem, ki je lahko vir dohodka in zadovoljstva naroda. Znano je dejstvo, da manj je lahko več, če znamo urediti tisto kar imamo in se povezovati z rojaki po svetu, ki so del domovine in tudi naša dediščina. EU je že večkrat opozorila na potrebo po ohranjanju dediščine, ki je del bogastva naroda. Pri nas še to precej se zanemarja in v tej smeri je danes tudi bila razprava, kjer se je poudarjalo ravno te stvari, ki so za narod kot tako potrebne. Želim, da se na podlagi teh razprav, razmišljanj danes tu v Državnem zboru začne ustvarjati več empatičnega povezovanja in sodelovanja za skupnim ustvarjanjem za domovino. Dejansko manjka tisto kar je bistven za to empatično sodelovanje in ustvarjanje. Prešeren je to zapisal: »Edinost, sreča, sprava k nam naj nazaj se vrnejo.« In tako naj bi se tudi zgodilo, zlasti na podlagi tega srečanja danes. Hvala lepa. </font><br/>
<font size="4">	/ aplavz/</font><br/>
<br/>
<b><font size="4">	PODPREDSEDNICA KARLA URH:</font></b><font size="4"> Hvala lepa. Sedaj pa prisluhnimo prispevku z naslovom V Pišecah je dom za Slovence po svetu, ki ga bosta predstavila Martin Dušič in Brigita Zupančič -  predsednik in podpredsednica Društva za varovanje maternega jezika naravne in kulturne dediščine Maksa Pleteršnika Pišece. </font><br/>
<br/>
<b><font size="4">	MARTIN DUŠIČ:</font></b><font size="4"> Spoštovani! Pišéce…</font><br/>
<br/>
<font size="4">	</font><b><font size="4">PODPREDSEDNICA KARLA URH:</font></b><font size="4"> Pišéce, oprostite.</font><br/>
<br/>
<b><font size="4">	MARTIN DUŠIČ:</font></b><font size="4"> Spoštovani zbrani! Dragi naši rojaki! Cenjeni gospod minister! Z Brigito prihajava iz kraja Pišéce pri Brežicah, rojstnega kraja Maksa Pleteršnika, pomembnega slovenskega jezikoslovca. Slovenska matica je pred davnimi leti na njegovem nagrobniku v Pišécah zapisala: »Dal narodu je svojemu zaklad, odkril bogastvo mu slovenskega jezika.« Mogoče se tega danes premalo zavedamo. Če bi prelistali njegov s sto deset tisoč slovenskimi besedami slovar, ki so še vse prevedene v nemški jezik, bi našli marsikatero pristno slovensko besedo za te bleščeče tuje napise, ki jih je čedalje več po naših mestih. Upamo, da bo to doseglo tudi še ostale ustanove, ne samo slaviste. In v Pišécah smo njemu v čas ustanovili oziroma obnovili pred leti njegovo rojstno hišo, izpostavili krasno Pleteršnikovo muzejsko zbirko - Vabimo vas na ogled v Pišéce! - poleg tega pa ustanovili društvo za varovanje materinega jezika naravne in kulturne dediščine Maksa Pleteršnika ali krajše Pleteršnikova domačija Pišéce. Poleg skrbi za slovenski jezik v naši državi, matični, kar izvajamo s Pleteršnikovimi simpoziji vsako leto, tega se udeležujejo slovenisti naših univerz, iz zamejstva tudi in pa tudi ostale tujine, na kar smo še posebej ponosni. Imamo pa eno čudovito sekcijo za vas dragi rojaki, sekcijo za ohranjanje materinščine po svetu. Vodi pa jo naša učiteljica dopolnilnega pouka slovenščine v Vojvodini gospa Rut Zlobec, čeprav smo na daljavi, ampak sva vedno v stiku danes s to sodobno tehnologijo. Namenjen je vam, kot sem rekel, seveda mi smo prostovoljci, nevladna organizacija. Prizadevamo si za to kar je naše poslanstvo, vendar brez pomoči Urada Vlade Republike Slovenije za Slovenc v zamejstvu in po svetu ne bi šlo, seveda, preko razpisnih pogojev. Zato se gospodu ministru in tudi vsem predhodnikom in tudi za vnaprej zahvaljujemo za to našo pomoč pri tem delu. </font><br/>
<font size="4">   </font><br/>
<b><font size="4">57. TRAK (VI) 16.30</font></b><br/>
<br/>
<font size="4">	(Nadaljevanje) Namenjen je seveda družinam. Si s Pleteršnikovih srečanj, ko smo gostila 20, 30 naših rojakov s celega sveta je to preraslo bolj v družinsko zadevo, kar bo predstavila Brigita. V veliko zadovoljstvo mi je, da lahko povem, da smo letos meseca junija ta naš projekt predstavili tudi na slovenskem radiu v Argentini z novinarjem gospodom Mirkom Vasletom. To je bilo res eno pravo doživetje, da smo dospeli do Argentine in upamo, da bomo še prišli naprej. Ta projekt naj bi zaživel. In kar je največji uspeh, ljudje, ki pridejo v Pišéce od vsepovsod pravijo, tistih par dni, ki jih preživijo z nami, da slovenščino in slovensko kulturo živijo, ne da se jo učijo. To je en lep dokaz za naše uspešno delo. In kar je še več, kar dve družini v tem obdobju, sicer ti naši projekti trajajo nekako 15 let, ampak ta projekt, o katerem bo sedaj govora, mislim, da se odvija peto leto, obe družini sta uspeli priti v Slovenijo, ena v okolico Brežic, ena v Maribor. In tukaj med nami je tudi naš prijatelj, Miroslav Strniša, ki je pred kratkim si ustvaril dom v Novem mestu in bo tudi študiral na novomeški univerzi. S tem nekako izpolnjujemo naše cilje. Hvala lepa. </font><br/>
<font size="4">	/ aplavz/</font><br/>
<br/>
<b><font size="4">	BRIGITA ZUPANČIČ:</font></b><font size="4"> Pišéce. Pišéce so vasica v zaščitnem območju Kozjanskega parka na poti med Termami Čatež pri Brežicah na jugu in Termami Olimje v Podčetrtku na severu. In v želji, da bi čim več naših rojakov spoznalo deželo in kulturo prednikov ter slovenski jezik v pristnem okolju naše društvo v sodelovanju z domačo Unescovo osnovno šolo Maksa Pleteršnika Pišéce ter ob finančni podpori Urada za Slovence po svetu organizira bivanje slovenskih skupin oziroma družin v projektu Moja hiša je tvoj dom ter bivanje študentov v sklopu projekta od Maksa do faksa na Pleteršnikovi zidanici v Pišécah. Projekt Moja hiša je tvoj dom je namenjen brezplačnemu bivanju skupin, torej družin do pet oseb za najmanj dve oziroma največ sedem nočitev v času od 15. aprila do 31. avgusta oziroma tudi od 1. do 15. oktobra. V zidanici imamo pet ležišč, imamo kuhinjo, prostor za delavnice, jedilnico in kopalnico. Bivanje je najbolj primerno za tiste, ki imajo radi naravo, mir in tišino. Najbližja brezžična omrežna povezava je nekje 500 metrov stran od zidanice in sama pot do zidanice vodi po lepi gozdni poti. Vsaka družina dobi tudi, mi temu pravimo, domačega prijatelja oziroma domačina, torej prostovoljca, ki jim pomaga. Poskrbi za namestitev, seznani z vsemi dogodki v okolici in je tudi sicer na voljo. Nadgradnja tega projekta pa je namenjen mladim, torej reče se mu od Maksa do faksa za mlade Slovence, ki živijo izven domovine in že študirajo v Sloveniji oziroma se s prihajajočim študijskim letom vpišejo v prvi letnik oziroma nadaljujejo študij tudi na eni od slovenskih univerz. In tudi njim se omogoča brezplačno bivanje, torej spet za najmanj dve nočitvi oziroma največ sedem od 31. avgusta do 30. septembra. Ker gre za študente načeloma prevoz do Pišéc in nazaj za tiste, ki pridejo z vlakom, avtobusom, letom organiziramo mi. Načeloma tudi lokalni avtobus do Brežic in nazaj je zanje brezplačen in iz Brežic redno vozijo vlak in avtobusi do Ljubljane in Maribora, tako da so ti prevozi pokriti. In tudi študentom, ki pridejo na Pleteršnikovo zidanico pomaga domačin, predvsem zato, da se lažje vključijo v samo okolje, torej v dejavnosti, ki potekajo v Pišécah, Brežicah oziroma tudi tistih krajih kjer študirajo. Po želji lahko tudi na Osnovni šoli Pišéce prostovoljno opravljajo dejavnosti oziroma jih izvajajo za učence. Tudi sodelujejo pri pouku in s tem izpopolnjujejo svoje znanje slovenščine. Načeloma se vsi prijavijo preko obrazca, ki ga najdejo na spletni strani, torej www.Pletersnikova-domačija.si oziroma na Facebook strani Maks Pleteršnik. </font><br/>
<font size="4">	Za konec bi rada rekla samo še to, da si naše društvo, torej Društvo Pleteršnikova domačija zares trudi ohraniti kulturno in jezikovno zapuščino ter za nas pomembno slovarsko delo Maksa Pleteršnika, </font><br/>
<br/>
<b><font size="4">58. TRAK: (TB) – 16.35</font></b><br/>
<br/>
<font size="4">	(nadaljevanje) ki, tako kot piše na njegovem nagrobniku, »Dal narodu je svojemu zaklad, odkril bogastvo mu slovenskega jezika.« in spoštovani, torej, tisti, ki ste tu, če se boste kadarkoli nahajali v krajih blizu nas, pridite kaj v Pišece, kajne, v Pišecah je zmeraj luštno. Hvala. / aplavz/</font><br/>
<br/>
<b><font size="4">PODPREDSEDNICA KARLA URH:</font></b><font size="4"> Hvala lepa.</font><br/>
<font size="4">Sedaj pa vas vabim k ogledu videoposnetka, ki ga je pripravil Tony Lenko, tajnik slovenskega društva Lipa, na Zlati obali, v državi Queensland, v Avstraliji. Njegov prispevek nosi naslov Kako iz Avstralije vidimo prihodnost preseljevanja in vračanja nazaj v domovino.</font><br/>
<br/>
<b><font size="4">TONY LENKO:</font></b><font size="4"> / video konferenca slaba slišnost/</font><br/>
<br/>
<b><font size="4">59. TRAK: (TB) – 16.40</font></b><br/>
<br/>
<font size="4">	(nadaljevanje) / video konferenca slaba slišnost/ </font><br/>
<br/>
<b><font size="4">60. TRAK: (SC) - 16.45</font></b><br/>
<br/>
<b><font size="4">	</font></b><font size="4">(nadaljevanje) /video konferenca - slaba slišnost/ </font><br/>
<br/>
<font size="4">	</font><b><font size="4">PODPREDSEDNICA KARLA URH: </font></b><font size="4">Gospodu Lenku se zahvaljujem za poslano predstavitev. Preden k besedi povabim še tiste, ki ste se prijavili preko prijavnice mi dovolite, da vas povabim še k ogledu kratkega predstavitvenega videa organizacijske ekipe izobraževalnega programa »Development«. Program nam bo na kratko predstavila gospa Stefania Beretto. </font><br/>
<br/>
<font size="4">	</font><b><font size="4">STEFANIA BERETTA: </font></b><font size="4">Mladi predstavniki iz štirih društev iz Goriške in Tržaške so v svojem okolju prebrali iste potrebe in težave ter se vprašali kaj lahko storijo, da bo bodočnost slovenske manjšine v Italiji svetlejša kako spodbuditi mlade, da bodo prevzemali odgovornosti in vodilne vloge znotraj družbe, ki jih obdaja, kako nagovoriti mlajše generacije, da se bodo počutili del skupnosti, kako ustvariti pogoje, da zaživijo njihove inovativne ideje. Ustvarili so izobraževalni program Development plus, preko katerega predajajo znanja za snovanje in izvedbo projektov, spodbujajo zanimanje za družbeno politične teme s posebnim poudarkom na sodelovanju, mreženju in ustvarjanju sinergij.  </font><br/>
<font size="4">	/ aplavz/ </font><br/>
<font size="4">	/ predstavitev video organizacijske ekipe/ </font><br/>
<br/>
<b><font size="4">61. TRAK: (SC) - 16.50</font></b><br/>
<br/>
<b><font size="4">	</font></b><font size="4">(nadaljevanje) / predvajanje video posnetka/</font><br/>
<font size="4">	/ aplavz/ </font><br/>
<br/>
<font size="4">	</font><b><font size="4">PODPREDSEDNICA KARLA URH: </font></b><font size="4">Hvala lepa. </font><br/>
<font size="4">	Sedaj pa dajem besedo še tistim, ki so se javili k besedi preko prijavnice. </font><br/>
<font size="4">	Najprej bi povabila gospo znanstvenico dr. Vero Kržišnik Bukić, Institut za narodnostna vprašanja. Pomen domačega mladega raziskovalnega kadra za ohranjanja slovenstva v zamejstvu.   </font><br/>
<br/>
<font size="4">	</font><b><font size="4">DR. VERA KRŽIŠNIK BUKIĆ: </font></b><font size="4">Spoštovani gospod minister, spoštovana oba poslanca, spoštovano delovno predsedstvo, pozdravljeni rojaki in rojakinje!</font><br/>
<font size="4">	Danes bi se nekje poskušala zadržati na temi, na kateri v institutu sem delala na Institutu za narodnostna vprašanja in še raziskujem narodnostno tematiko zlasti pa slovensko narodno vprašanje in v zadnje nekaj letih slovensko zamejstvo. Udeležila sem se skoraj vseh naših vsakoletnih julijskih srečanj tako, da se mnogi med seboj že skozi ta srečanja kar dobro poznamo, a naj se prestavim torej tistim, ki me ne poznate. </font><br/>
<font size="4">	Sem Vera Kržišnik Bukić, zgodovinarka, sociologinja, politologinja. V zadnjih letih smo na Institutu za narodnostna vprašanja - tu se bom zadržala nekoliko dlje - v obdobju med leti 2013 in 2016 ter raziskovalci iz Instituta za narodnostna vprašanja skupaj s kolegi iz slovenskih znanstvenih zamejstvih institutov končali projekt z naslovom »Mladi v slovenskem zamejstvu, družbeni in kulturni konteksti in sodobni izzivi«. O tem projektu smo danes dopoldne že nekaj slišali in zadovoljstvo mi je, da je našel med slovenskimi rojaki v Italiji že odziv. Projekta s tem naslovom o mladih se nismo lotili slučajno, kajti soglasno smo ocenili, da je takšna raziskava o mladih tako za slovenstvo v zamejstvu kot tudi z vidika slovenskega naroda kot družbene entitete v celoti pravzaprav najbolj potrebna, zelo prioritetna. Z vidika vsebine današnjega našega srečanja smo danes ugotavljali zelo različne poglede in ugotovitve so bile, da je prihajanje in odhajanje mladih lahko takšno in drugačno - pozitivno, negativno - torej v vsakem poleta je paleta teh mnenju zelo različna. Tisto, kar je tudi bilo nekoliko že omenjeno jaz bi pa še tukaj posebej poudarila pa je, da tudi Slovenci v zamejstvu se pravi v vseh štirih slovenskih zamejstvih se v tem pogledu glede torej odhajanja približno zelo podobno obnašajo kot to velja za mlade v Sloveniji toda jaz bi se tukaj zadržala ne toliko na tistem klasičnem odhajanju, prihajanju kot na neki posebni specifiki, ki je značilna zlasti za dve slovenski zamejstvi in sicer Madžarsko in Hrvaško. Torej omenila sem ta projekt že in ta projekt je končan, je tudi že rezultiral s tremi knjigami, četrta je trenutno še v izdelavi, a bo sedaj v zgodnji jeseni tudi ta promovirana, se pravi, naredili smo več kot 1000 strani, 1200 strani </font><br/>
<br/>
<b><font size="4">62. TRAK: (SC) - 16.55</font></b><br/>
<br/>
<b><font size="4">	</font></b><font size="4">(nadaljevanje) rezultatov raziskave o mladih v slovenskem zamejstvu.  Ko govori o tem odhajanju namreč mislim na to specifiko, ki pomeni, da določena zamejstva usihajo to pa še posebej velja za mlade, ki so vedno v vseh štirih zamejstvih zamejstva manjšina v manjšini. Med rezultati, ki so v vseh treh knjigah, ki so že izšle vidni izpostavim spoznanje, da … Torej,s še posebej pa bi želela izpostaviti mnenje dolgoletnega predsednika Zveze hrvaških društev in predsednika Slovenskega doma v Zagrebu, ki je tako približno ob - letos praznujemo 90. letnico obstoja Slovenskega doma v Zagrebu - toda že pred nekaj leti je gospod Šons torej ta predsednik izrazil svojo zaskrbljenost za prihodnost slovenstva na hrvaškem, ki ga je realno že v dogledni perspektivi videti bolj kot dejstvo zgodovine in ne več kot dejstvo žive substance. Prav slovensko zamejstvo na hrvaškem, ki se z njim raziskovalno publicistično pedagoško ukvarjam že skoraj tridesetletne je tisto zamejstvo, v zvezi s katerim lahko in sem dolžna tukaj predstaviti vsaj eno pomembno dejstvo, ki je neposredno povezano z raziskovalno dejavnostjo predvsem s spoznanjem pomena kadrovskega dejavnika v samem raziskovanju torej tistega in takega dejavnika, ki lahko odločilno vpliva na vitalnost slovenskega zamejstva. V kratkih črtah bom predstavila neko zelo poučno in indikativno zgodbo. </font><br/>
<font size="4">	Pred dvema desetletjema sem ugotovila, da oba mlada raziskovalca, ki sem jih mentorirala do doktorata ob vsebinah slovenstva na hrvaškem in sta se, potem v raziskovalni sferi tudi strokovno uveljavila - naj ju omenim to je sociologinja dr. Simona Zavratnik Zimic in zgodovina dr. Marko Zajc - oba ta dva sedaj že doktorja uveljavljala znanosti sem nekje spoznala, da vendarle nista tista prava opolnomočenca, od katerih lahko pričakujem tudi nadaljnjo posvečanje tematiki slovenistka na hrvaškem. Spoznala sem namreč, da lahko vlogo učinkovitega promotorja slovenstva na terenu torej na hrvaškem lahko odigrale tisti slovenski mladi raziskovalec, ki je sam slovenski zamejec oziroma sama zamejka seveda, to ni neko totalno pravilo, ampak moje izkušnje govorijo, da je temu res tako. Dejstva, da velja pridobiti mladi kader na samem hrvaškem sem se sicer zavedala že prej, vendar mi je ustrezno mlado raziskovalko uspelo najti šele pred nekimi 15. leti. Zgodila se je sicer odlična a žal neuresničljiva naslednja situacija. Namreč, po več stranskih prizadevanjih mi je slučajno uspelo tako rekoč sočasno najti dve odlični kandidatki, ki sta obe izpolnjevali prav vse kriterije razpisa za mlado raziskovalko. Ena je bila iz Zagreba, to je bila slovenistka, Mateja Hotujec druga pa iz Reke zgodovinarka Barbara Riman. Hitro sem se zavedala kakšna škoda bo, če bo morala izbrati med njima, zato sem poskušala na relevantnih instancah prepričati določevalce, da te prilike, ki se je pojavila ne bi smeli zamuditi in bi lahko kot hkratna mentorica obeh dejansko morda obeh mladih raziskovalk, če bi uspele pridobiti ta status morda lahko tako pokrili celotno tematsko in prostorsko vsaj večina raziskovanja slovenstva na hrvaškem. Žal v svojih naporih pridobiti obe nisem bila uspešna in sem morala izbrati eno - to je bila zgodovinarska Barbara Riman -, ki je pričakovano odlično dokončala zadani doktorat in je od lani kot mnogi veste postala tudi agilna mlada predsednica Zveze slovenskih društev na hrvaškem še leto prej pa prevzela vodenje posebne raziskovalne enote Instituta za narodnostna vprašanja na Reki.  </font><br/>
<br/>
<b><font size="4">63. TRAK (VI) 17.00</font></b><br/>
<br/>
<font size="4">	(Nadaljevanje) Želim verjeti, da se tako ta oddelek inštituta na Reki kot dr. Barbara Riman ob še nekaterih drugih kadrih danes pomembni zagotovili relativno stabilne vitalnosti slovenstva, zlasti na Reki, v Kvarnerju in v Gorskem Kotarju, po drugi strani pa obžalujem oziroma je res, da je v primerljivih zadnjih letih na določen način izrazito nazadovalo slovenstvo v Zagrebu, pač druga mlada raziskovalka ni dobila priložnosti. In to je izrazito pomenilo slabšo situacijo za obstanek slovenstva v osrednji Hrvaški v Zagrebu, Zagorju, tako da je to pač neko poučno dejstvo, ki upam, da bo imelo nekega, bom rekla, neke vloge vsaj za v bodoče v smislu, da pač enostavno so unikatne situacije, ki jih je treba tudi unikatno reševati. </font><br/>
<font size="4">	Imela sem namen omeniti še dve pomembni dejstvi, opozoriti na zelo pomanjkljiv odnos medijske dejavnosti v Sloveniji do obravnavanega slovenskega zamejstva in o ali nikakršni oziroma vsaj samo povsem obrobni odnos do slovenskega zamejstva in Slovencev po svetu v Sloveniji med učitelji, med učenci, mladino, na sploh skozi slovenske učbenike. Se pravi, mediji in šolstvo so nekaj, o čemer bi zelo veliko lahko govorila, ampak to ne bom, ker je med tem že zjutraj nekaj več spregovoril tudi kolega Valentinčič. </font><br/>
<font size="4">	Po drugi strani pa smo raziskovalci mi na inštitutu in po drugih raziskovalnih ustanovah nakopičili o njih, o vas, že ogromno uporabne literatura, ki pa nekako ne najde uspešne poti med učence, učitelje in Slovence v Sloveniji nasploh. Sama bi želela, da bi se to spremenilo in da tudi to moje opozorilo ne bi bilo med mnogimi sorodnimi, ki so bili ali so še nadalje preslišani. Pozabila sem reči, da, sedaj se bom na medije vrnila samo z enim stavkom, to pa je, da je katastrofalna situacija zlasti na področju tiskanih medijev, ki so več ali manj osrednji slovenski tiskani mediji v privatni lastnini in uredniki odgovarjajo, da lastnikom pač ni v interesu oziroma je za njih nezanimivo, da se piše o Slovencih v zamejstvu in po svetu. Žal imamo tako situacijo na katero bi želela opozoriti odločevalce v naši državi, da je to velik problem. Kajti, zlasti tiskani mediji, pa tudi drugi, postajajo privatna lastnina in teh privatnih lastnikov vse manj zanimajo take stvari kot so slovensko narodno vprašanje, slovenske manjšine, Slovenci po svetu. To je problem in mislim, da bi ga veljalo vsaj kdaj tudi pretresti. Najlepša hvala za pozornost. </font><br/>
<font size="4">	/ aplavz/</font><br/>
<br/>
<b><font size="4">	PODPREDSEDNICA KARLA URH:</font></b><font size="4"> Hvala lepa. Naslednji se je prijavil k razpravi gospod poslanec Jožef Horvat. Prosim. </font><br/>
<br/>
<b><font size="4">	JOŽEF HORVAT (PS NSi):</font></b><font size="4"> Najlepša hvala za besedo, gospa podpredsednica, draga kolegica Karla. Spoštovani gospod minister! Gospe in gospodje, hčere in sinovi matere Slovenije! Lepo vas pozdravljam v imenu Poslanske skupine Nova Slovenija. </font><br/>
<font size="4">	V tri kratke sklope želim strniti mojo razpravo. Prvič, stoletnica združitve prekmurskih Slovencev z matičnim narodom, drugič, naš materni jezik, slovenski jezik, kako ga varujemo oziroma bolje rečeno ne varujemo, zaničujemo. In tretje, denar, proračun Republike Slovenije. </font><br/>
<font size="4">	Prvič, stoletnica. Nekateri sedaj govorijo priključitev Prekmurja, nikoli ni prišlo, ni bilo nikoli govora pri rodoljubih, ki so zaslužni za združitev prekmurskih Slovencev, nikoli ni bilo govora o kakšnem »anschlussu«.</font><br/>
<br/>
<b><font size="4">64. TRAK (VI) 17.05</font></b><br/>
<br/>
<font size="4">	(Nadaljevanje) Zato ko sem septembra 2005 predlagal ta državni praznik Državnemu zboru sem gledal, da v imenu praznika ne bi bilo entitet, pojmov, ki bi označevali prostor, ampak sem gledal bolj to nacionalno, narodno komponentno. Takrat je prišlo do združitve prekmurskih Slovencev z matičnim narodom. Se pravi, enega dela narodovega telesa. Za to so si prizadevali rodoljubi. Veliko jih je in sedaj ni čas, da bi jih vse našteval. Bil bi zelo vesel, če bi se v velikem številu tudi vi odzvali letos 17. avgusta, sobota, v Beltincih bo velika državna proslava in tudi velika sveta maša ob tem velikem prazniku. </font><br/>
<font size="4">	Slovenski jezik. Veliko je govora o slovenskem jeziku, o našem maternem jeziku. Moram reči, da kar zadeva varovanje našega jezika imamo na zakonodajni ravni kar dobro zadeve pokrite. Imamo med drugim tudi Zakon o javni rabi slovenskega jezika - nekako tako se imenuje. Zanimivo pa je in res se mi trga srce ko vidim prav danes, včeraj, predvčerajšnjim kako ljudje tekmujejo ko ustanavljajo neke inštitucije ali z milijoni gradijo lepe objekte in jim dajo gor neka angleška  imena, ki, vsaj jaz, oprostite, pa sem univerzitetni fizik, ne vem kaj pomenijo. Namesto, da bi dali neko slovensko ime, pa če je ta objekt v Beli krajini naj bo belokranjsko ime, pa če je v Prekmurju, ker prekmurščina je tudi knjižni jezik, pa naj bo prekmursko ime. Ministrstvo za kulturo napiše protestno pismo, ko so, ne bom nikogar omenjal, ker jim ne želim pokvariti dopusta, Ministrstvo za kulturo korektno napiše protest, da ime, ki je izbrano, neko angleško, neka spakedarnka, da seveda ni v skladu z zakonom in rinejo kar naprej, inšpektor pa pogleda vstran. Mi tukaj doma, ja to sedaj govorim bolj nam kot vam, mi tukaj doma moramo te zadeve spoštovati, tiste, ki so sprejete v tej hiši. </font><br/>
<font size="4">	In sedaj že k denarju. Ja, pri denarju se vse konča, začne in konča. Denar tudi pokvari ljudi, je mene učil pokojni oče. Ampak govorimo o proračunu Republike Slovenije ozrioma govorim o proračunu, ki ga ima gospod minister, ki ga izredno cenim, ki ga ima Urad Vlade Republike Slovenije za Slovence v zamejstvu in po svetu. Tukaj sta moji kolegici, kolegica Iva in kolegica Karla, in jaz vama bom pomagal, ko bomo delali proračun za leto 2020 moramo postavko za ta urad, ki ga vodi gospod minister dvigniti. Ni dopustno, da smo sprejeli rebalans proračuna za letošnje leto, ki je odhodke povedal za 463 milijonov, to je 4,7 procenta, glede na sprejeti proračun. Ko pa govorimo o uradu pa so se tam sredstva povečala samo za 25 tisoč oziroma za 0,3 %, se pravi v globalu za 4,7 je enako 463 milijonov, ko gre za urad za 0,3 % glede na sprejeti proračun oziroma za 25 tisoč, kar je manj kot je bil sprejet dogovor o dvigu plač. To je slab signal vsem nam, ki živimo tukaj in najbrž predvsem tudi vam. In zato jaz s tega mesta kolikor bom imel moči, jaz sem opozicijski poslanec, si bom prizadeval, da bom ministra podprl. Minister tule imate podporo mojo in tudi naše stranke, da bomo te zadeve izboljšali, ker spuščamo slabe signale. Druge države izjemno dobro, ja tudi z denarjem in še s kakšnimi drugimi politikami skrbijo za ljudi, ki živijo izven meja. In mislim, da moramo to popraviti. Imamo odličnega ministra, ki razume kaj to pomeni Slovenci v zamejstvu in po svetu. In jaz si želim in verjamem, da bomo tukaj politiko vsaj kar zadeva proračun 2020 popravili. </font><br/>
<font size="4">	Želim vam vse dobro tukaj te dni, ki jih preživljate v Sloveniji. Še enkrat, vesel bom, če se bomo srečali v Prekmurju 17. avgusta. Lahko samo rečem, da vas imamo radi. Hvala lepa. </font><br/>
<font size="4">	/ aplavz/</font><br/>
<br/>
<b><font size="4">65. TRAK: (TB) – 17.10</font></b><br/>
<br/>
<b><font size="4">PODPREDSEDNICA KARLA URH:</font></b><font size="4"> Hvala lepa.</font><br/>
<font size="4">No in tale sklop, zadnji, je želel nekako zaključiti in pa seveda vso razpravo, gospod minister, Peter Česnik.</font><br/>
<font size="4">Prosim, izvolite. </font><br/>
<br/>
<b><font size="4">PETER JOŽEF ČESNIK:</font></b><font size="4"> / izključen mikrofon/ …ogromno je bilo predstavljenih stvari. Moram reči, da sem zelo žalosten, da je galerija letos prazna, prejšnja desetletja je bila nabasana. Ljudje, starši, sorodniki so prišli. Kajuh je rekel, samo milijon nas je, milijon umirajočih. Danes ko pogledam na to dvorano, pravim, samo še 30 jih je, ostali so že vsi odšli. Pa pustimo to pri strani, bom začel z posameznimi govorci in / nerazumljivo/ ne bom omenil vseh, ampak samo nekatere.</font><br/>
<font size="4">Moram reči, da statistična predstavitev različnih ljudi, strokovnjakov, je bila zelo dobra. Marjan Kolarič je / nerazumljivo/ zastopstva dveh poslancev v Državnem zboru. Na moji levi je sedel ustavni sodnik in je rekel, ja, podpiram to, vendar to zakonodajo in spremembo Ustave moramo temu prilagodit, kar pa ne bo, verjetno, čez noč. Jaz sem že poslancu Slovenske demokratske stranke, Žanu Mahniču, dal predlog, ker on je to na Komisiji za izseljence, zamejce večkrat poudaril, da naj on s svojo ekipo pripravi zakon in tehnično rešitev, kako bomo to naredili, tako da, s tega stališča, žoga je v njegovem delu igrišča. Moja ekipa, na uradu, pa trenutno gre skozi obstoječo zakonodajo, kje, kaj, lahko popravimo, ker že nekaj časa to ni bilo urejeno. Mi moramo to pripeljat v 21. stoletje, glede na potrebe celotne slovenske skupnosti, ki živi izven meja Republike Slovenije.</font><br/>
<font size="4">Potem smo imeli Igor Cesarec, iz New Yorka, en vtis. Ja, združevanje slovenske skupnosti je ena izmed stvari, ki je nujna potrebna. Jezikovno imamo problem v Južni Ameriki –portugalščina, španščina – in pa razdalje. V Evropi imamo Slovence v Belgiji, ki so flamski del in francoski del, imamo Nemce, imamo Švicarje, ki je italijanski, romanski, nemški in italijanski jezik in zopet imamo določen del. Potem gremo na Balkan, kjer je veliko Slovencev – imamo Srbe, Makedonce, Hrvate. Tako da, tukaj je zelo težko to usklajevat, je pa stvar, ki ji jaz dajem kar precej poudarka.</font><br/>
<font size="4">Martin Lissiach in Andrej Bernarčič sta poudarila glede slovenskih korenin na kmetijstvu in podobno. V starih časih, če je imel kmet grunt, najstarejši sin ga je dobil, ostali so šli pa s trebuhom za kruhom. Iz tega je bilo ogromno izseljenske mase, ki so šli po svetu. Slovenski vinogradniki so končali v Avstraliji, ki je vinogradna dežela, posebno Južna Avstralija, pa tudi Novi Južni Wales. So šli tudi drugam. Stvari, ki jih je on poudaril, naj poudarim to, da / nerazumljivo/ kmet v zamejstvu v Italiji, njegova kvadratura zemljišča je 6 hektarjev, na katerih on se ne more, ne more tekmovat uspešno proti velikim francoskim ali pa nemškim koncernom. Lahko je pa kvalitetna, butična agronomija in kmetijstvo. In to imamo namen podpirat, z izmenjavo med Ministrstvom za kmetijstvo in njihovimi strokovnjaki - kmetijska srednja šola v Mariboru, v Brežicah je turistični oddelek in tako dalje. Tukaj delamo povezave. </font><br/>
<font size="4">Ko gledam Drago Gelt: Od doma…in, nazaj domov? – meni je solze v oči dala - ampak, poudarila je nekaj,</font><br/>
<br/>
<b><font size="4">66. TRAK: (TB) – 17.15</font></b><br/>
<br/>
<font size="4">	(nadaljevanje) diplome, ki smo jih dosegli v tujini, bom dal primer kolega kajakaša iz Kajak kanu kluba Ljubljana, ki je bil za dve piki kratek, da bi se kvalificiral za vstop v medicinsko fakulteto v Mariboru ali v Ljubljani. Šel je študirat v Zagreb, diplomiral in naredil še doktorat iz kardiotorakalne kirurgije, vendar, ko je prišel v Ljubljano, mu doktorata niso priznali, sedaj dela v Lienzu, v Avstriji, za 12 in več tisoč evrov na mesec. Tukaj imamo stvari, ki so neuravnotežene.</font><br/>
<font size="4">	Potem grem naprej, ko gledam mag. Sebastiana Valentana, zastopnika svetega sedeža. Doživljam dnevni problem – pomanjkanje mašnikov med Slovenci v tujini, posebno na naši zahodni meji. Prvič, je zelo malo mladih fantov, ki bi šli v duhovni poklic, tisto, pa kar je, je pa v naši zahodni meji tako pomanjkljivo, ker so preseljeni v druge dele Italije in dobimo italijanskega mašnika iz recimo Kalabrije. Vsak Slovenec, ki umira v zamejstvu ali pa kje drugje in imamo mašnika, ima pravico do spovedi v slovenskem jeziku. To je od Boga dana pravica. Upam, da bomo to uredili.</font><br/>
<font size="4">	Gledam na Emila Kos, ki je rekel grožnja ali prihodnost? Ja, možnost razvoja, ampak razvoj se mora začet v slovenskih društvih samih. Tam mora bit neka volja. Ti štirje fantje iz Bohinja, ki so se odločili, da grejo na Triglav, po tolikih stoletjih, ko so Slovenci gledali na Triglav, so se šele odločil, da naredijo korak.</font><br/>
<font size="4">Potem gremo naprej na Majo Monrue, ki je imela zelo lep zapis, jezik idej in realizacija idej. Jure Leskovec je šel v Stanford, v Ameriko. Imel je idejo, imel je vizijo in je ogromno garal, da je dosegel to, da imamo letos 30 štipendistov, slovenskih korenin, v eni najbolj poznanih svetovnih fakultet, univerz, na Stanfordu. Tako da, realizacija idej je nekaj takega. Edmund Hillary, ko je šel na Everest, je rekel »Nothing venture, nothing gain.« - »Ničesar tveganega, ničesar pridobljenega.« Torej, če ne boš naredil koraka, smo v deroči reki, mrzla Sava, če ne boš plaval, boš utonil. Torej - plavajmo.</font><br/>
<font size="4">Potem imamo Majo Gostič, ki je na cel nabor vzrokov, ki so se pojavljali skozi različne vaše referate, pa tudi na seji sveta so bili predstavljeni, zapisani in bomo na njih ukrepal. Potem je Aljaž Pestotnik iz Gradca prav odseval moja osebna čustva. Naša prihodnost - zakaj se je odselil in zakaj se ne bi vrnil in ker je te starosti, da lahko še vedno naprej razvija kariero, katera mu pa v Sloveniji administrativno ni bila omogočena, je samo utopično ga pričakovat, da bo prišel in začel delat v Sloveniji. Vendar istočasno – in tukaj poudarjam – bi ga pa povabil kot strokovnjaka, da bo predaval na / nerazumljivo/ konferenci v Cankarjevem domu. Ali smo paradoksalni, ali nismo? Oprostite za tujko. Sami sebi smo največje nasprotje.</font><br/>
<font size="4">Čedo Velašević, slovenskih korenin iz Črne Gore. Problem državljanstva – to je nekaj kar, zdaj, trenutno, pri nas eden od mojih strokovnjakov pregleduje celoten zakon o Slovencih, tako kot nam nalaga Ustava in to bo verjetno dokončano do konca letošnjega poletja ali pa malo pred Miklavžem, božičem, ker to je ogromna stvar… to, veste koliko je to dokumentacije? »Čav« Valter!</font><br/>
<font size="4">Državljanstva – smo opazili – se povečuje, odkar smo postali samostojni, v ne majhni meri, se pa ta postopek administrativno zlorablja in ga je skoraj nemogoče kontrolirat. Nekateri ljudje upravičeno lahko vprašajo za državljanstvo, ga tudi dobijo, ampak istočasno vprašajo za potni list in grejo v Nemčijo. To ni namen Republike Slovenije. To tudi ni namen mojega urada, ampak, administrativno in zakonodajno moramo to »izpeljavat«, tako, kot nam zakon nalaga.</font><br/>
<br/>
<b><font size="4">67. TRAK (VI) 17.20</font></b><br/>
<br/>
<font size="4">	(nadaljevanje) Mogoče sem preveč oster in kritičen in piker, kar se tega tiče, mogoče jih bom dobil po buči zaradi rečenega, ampak je treba dati na mizo, da se to vidi. </font><br/>
<font size="4">	Mariana Poznič iz Argentine, v bodočnost gre cesta. Ja, res je. Ampak kakšno bodočnost? Ali bo jezik izginil ali ne? Pri nas mi starejši imamo spomine, mladina ima trde prste, ful kul - to je sedaj slovenski jezik med mladino. V času moje stare mame iz leta 1900 se je pa govorila dunajska slovenščina: »Pritrogaj eno kiblo kolma na gang zofort.« Ali kdo to razume? Ti, ki so iz avstrijskega konca seveda razumejo, pa starejša generacija. </font><br/>
<font size="4">	Potem bom šel, Franc Zabukošek - demokratičnost. Kaj je demokratičnost? Če se vozim po slovenskih cestah - saj smo v demokraciji, torej lahko delam kar čem in je to potem samovolja. Demokracija je lepo obelodanjena v božjih zapovedih, spoštuj svojega bližnjega, daj mu prostor da diha in to pričakuj tudi od njega. In potem imamo druge stvari, ki pridejo v demokracijo. Pohlep, prevzetnost, nevoščljivost. To so stvari, ki v demokraciji nimajo prostora. Vendar v Sloveniji velikokrat s tem vrtičkamo. Pa sem spet oster. </font><br/>
<font size="4">	Martin Dušič in Brigita Zupančič sta predstavila Pešece. V Pešecah je popolnoma renoviran grad, ki bi lahko bil center izobraževanja slovenske mladine v lesarstvu, gozdarstvu in pa v kmetijstvu. Zaenkrat je graščina prazna, kakor jaz vem. </font><br/>
<font size="4">	Martin Bibič, ki je tudi iz okolice Pešec, je ustanovil slovensko društvo Lastovke v katerega smo včlanjeni vsi izseljenci in zamejci, ki smo se vrnili v matično domovino. In tam izmenjujemo svoje mnenje in vzroke zakaj smo se vrnili in vzroke zakaj smo sploh šli. Zakaj smo se vrnili? Oton Župančič je rekel: »Domovina je ena, nam vsem dodeljena. Eno življenje in ena smrt.« Ti si lahko dom ustvariš kjerkoli hočeš. Očetnjava je samo ena, tam, kjer si bil rojen, kjer si gledal v Kamniške planine z Ljubljanskega gradu, kjer smo se sankali pozimi. To je meni ostalo kot fotografski negativ na koncu glave v vseh skoraj 40 let v Avstraliji. </font><br/>
<font size="4">	Potem je Toni Lenko komentiral. Jaz ne bom komentiral veliko, bom pa rekel sledeče. V Avstraliji v Novem južnem Wellsu, jaz sem bil tam 11 let član upravnega odbora in tudi predsednik slovenskega društva v Sydneyju, smo takrat organizirali in zopet bom rekel smo takrat, ker se nemudoma postavim v tisti prostor in tisti čas, slovenski arhiv. Ta arhiv je sedaj del celotnega slovenskega arhiva tukaj v Ljubljani. Poslali so dve arhivarki, ki so to uredile po standardih, kot jih Republika Slovenija zahteva. Jaz bi rad videl, da to vi izseljenci, zamejci nesete domov in to po vaših društvih in povezavah aktivirate. Zakaj? Janez Erjavec, John Edwards v Avstraliji, recimo, starejši umre. Tam je cela kišta različnih stvari, njegov sin pa snaha, bodo rekli kaj pa je to, pa bodo v smeti vrgli. To je živa dokumentacija, kako so ljudje v tujini preživljali, kak so se borili, kako so obstali. Naj poudarim, v Avstralijo se je po uradnih podatkih leta 1990 izselilo 26 tisoč ljudi med letom 1945 in 1990. Trenutno je štetje na 16 tisoč približno. Kje so grobovi tistih, ki jih je tujina požrla, ne vemo. In nihče se ne vpraša o tem vprašanju. </font><br/>
<font size="4">	Državni zbor je izredno produktiven. 22 tisoč / nerazumljivo/ zakonodaje od dneva, ko smo postali samostojni do danes. Kje je kvaliteta te zakonodaje? Administrativna kvaliteta, ki bi morala delati v dobro ljudi in države, ne da smo produktivni koliko zakonov vržemo ven na mizo, dvignemo roko in jih sprejemamo. </font><br/>
<br/>
<b><font size="4">68. TRAK (VI) 17.25</font></b><br/>
<br/>
<font size="4">	(Nadaljevanje) Administrativne ovire in interpretacija uredb na različnih upravnih enotah je rak rana slovenskega izseljenca, pa tudi navadnega vsakodnevnega občana v Republiki Sloveniji. Med Ljutomerom in Koprom ista pravila, druga interpretacija. Zakaj? Ali so ljudje nepoučeni ali pa mu daš kapo na glavo, pa misli, da je general. Bom ilustriral primer. Lojze Košorok, sedaj pokojni, se je poročil z dekletom iz Prlekije, prišel po 60 letih nazaj iz Avstralije v Slovenijo in hotel svojo avstralsko poroko registrirati na Upravni enoti v Ljutomeru. Dekle je vzelo original in reklo, to bomo pa sedaj mi dali v naš arhiv. Jaz sem rekel, jok brate, ne boš. To je dokument zvezne federacije Avstralije in Lojzetov osebni dokument. In smo šli ven, sem barvno fotokopiral, poklical župana Razkrižja Ivanušiča, Stane Ivanušič, moj prijatelj, on je telefoniral, na kar smo en teden kasneje dali dekletu kopijo, vsa vesela. Potem sem pa rekel, tukaj imate kopijo, mi imamo original. Ja, ne bom. Ne, ste rekli, da je dobro. In to je problem, ki ga imamo skozi vsepovsod z vsemi uradniki v naši administraciji, pa naj bo to vozniško dovoljenje, naj bo to spričevalo, naj bo to potrdilo o nekaznovanju, naj bo to dokumentacija za obnovo hiše starih staršev, ko si prišel iz Amerike in si nasledil hišo nekje na vasi, pa je delno pod kulturno dediščino, pa moraš na Zavodu za kulturno dediščino dobiti potrdilo. Veste, potrdil je toliko, da rabiš kamion za papir. In to je nesprejemljivo, če hočemo pritegniti ljudi nazaj. </font><br/>
<font size="4">	Poudaril bom še nekaj. Osip slovenske migracije v tujino je občuten. V klubih ni več ljudi. Iz 1.200, 1.400 članov, mogoče me boš popravila Draga, v Melbournu - Koliko jih je sedaj? 400? / oglašanje iz klopi/ 250. Stavba je pa, bi rekel, na okoli 300 do 400 kvadratnih metrov uporabne površine, pa par tisoč kvadratnih metrov posesti zraven. Tukaj je tragedija. Da v tistih časih, ko je bila konjuktura, ko so ljudje se zbirali skupaj, so gradili / nerazumljivo./ palače, podmladka pa ni bilo. Mladina je uhajala. In če greste na spletne strani slovenskega društva v Sydneyju in boste videli tam 9 ljudi, ki so skupno stari več kot 500 let. Ni enega mladega obraza. Nimam nič proti. Štefan / nerazumljivo/ kot predsednik slovenskega društva v Sydneyju je fenomenalen človek in poskuša klub obdržati pri življenju in ga voditi naprej. </font><br/>
<font size="4">	Potem pa v Melbournu imamo, eden, dva, tri, štiri društva na 200 kvadratnih kilometrih. Starejši nimajo več vozniških dovoljenj, da bi komunicirali med seboj in se vozili iz enega konca na drugega. Torej, se usipa. Letno je pa 240 delovnih viz in rezidenčnih viz izdano s strani avstralske ambasade na Dunaju Slovencem, visoko kvalificiranim Slovencem, pa naj bo to orodjar iz Zreč ali pa arhitekt. Vendar ti ljudje se ne vključuje v društva. In zakaj? Tukaj bom rekel, Prešeren je lepo napisal in te besede general Maister, ki je zagotovil, da po I. svetovni vojni je Maribor ostal slovenski, ne pa nemški, potem je bil Josip Vidmar in Edvard Kocbek, ki so začeli narodno osvobodilni boj. In tukaj bom citiral Pešerna: »Narevč sveta otrokom sliši Slave, tje bomo najdli pot, kjer nje sinovi si prosti voljo vero in postave.« In mi imamo svobodni Državni zbor v svobodni suvereni Sloveniji. In to moramo čuvati in spoštovati. </font><br/>
<font size="4">	In potem gremo na tisk. Omenjen je bil tisk. Starejši še vedno radi imamo časopis v roki, ne pa na ekranu na računalniku.  </font><br/>
<font size="4">	Imeli smo Rodno grudo, ki je bila ustanovljena na osnovi zahtev clevelandskih in pittsburških Slovencev. Leta 1948 je bila ideja lansirana v Beogradu pri maršalu Titu, </font><br/>
<br/>
<b><font size="4">69. TRAK: (SC) - 17.40</font></b><br/>
<br/>
<b><font size="4">	</font></b><font size="4">(nadaljevanje) da se ustanovi slovenska izseljenska matica. Včasih, ko je senator McCarthy v Združenih državah preganjal komunizem in gledal na različne režiserje po Hollywoodu, da so komunisti pa so Slovenci, zavedni Slovenci v Združenih državah Amerike dosegli, da se je ustanovila slovenska izseljenska matica in rodna gruda, ki je izhajala 50 let. Te isti Slovenci so darovali ne vem koliko denarja in dve terenska avtomobila leta 1951 za potrebe pediatričnega deželnega zdravnika, ki je bil centriran v Ljubljani, ker so ceste bile »fuč«, da so lahko zdravniki hodili po hribih naokoli. Jožef Horvat, poslanec Nove Slovenije, vrnitev združitev. Ja, pridružitev, priključitev, vrnitev kakorkoli rečemo Primorske 15. septembra in sedaj morja zavedati se morate, da terminologija je včasih zelo hudo diplomatsko orožje in tukaj po eni strani smo mogoče preveč previdni, po drugih strani pa preveč počasni, ampak kakorkoli dejstvo je, da se je to ozemlje pridružilo. Naj vas spomnim, da po koncu I. svetovne vojne leta 1920 je predsednik ZDA Willson rekel, da naj bodo meje po I. svetovni vojni po jezikovnih področjih torej po tem bi morali imeti celotno Furlanijo-Julijsko krajino in Benečijo in Koroško in Štajersko, ampak ne, naši zahodni sosednje so bili zmagovalci in so bili za torej nagrajeni. To se ni nič spremenilo meja pa je postala takšna, da včasih tudi sedaj po II. svetovni vojni gre meja skozi posest in ti sediš na stranišču v Hrvaški vrata od stranišča pa so v Sloveniji, kakšna anomalija. Zato, ker ti ljudje nikoli niso fizično videli in se pogovorili z ljudmi, ki so bili s tem prizadeti. Mi kot majhen otrok na velikem šolskem dvorišču v združeni Evropi imamo lepo rdeče jabolko, ampak veliki fantje rečejo: »Jaz bi ta jabolk.«, potem se pa moraš nekoliko zmazati, da ne boš izgubil jabolka ali pa vsaj pol obdržal. </font><br/>
<font size="4">	Denar. Poslanec Jožef Horvat ve, da jaz na Komisiji za izseljence in zamejce moledujem za denar. Malo denarja malo muzike. Desetletja smo vlagali v izseljensko in zamejsko kulturo, prosveto Ministrstvo za šolstvo da 2,1 milijona letno samo za učitelje slovenskega jezika širom sveta, dopolnilnega jezika. Ta študij dopolnilnega jezika in zahteve, potrebe rastejo. Samo v Hrvaški Istri so šle gor 40 % in se slovenščina uči od Reke do Pule do Umaga in v Buzetu in v Bujah. To je nekaj, kar moramo podpirati, ampak brez denarja pa ne morem podpirati. Imamo dopolnilni jezik slovenski v Nemčiji kjer imamo 9 učiteljev. Ena učiteljica na teden prevozi preko 2 tisoč 500 kilometrov, ker servisira različne slovenske skupnosti z dodatnim jezikom. Trenutno imamo tečaj na Srednji vzgojiteljski šoli in na Filozofski fakulteti za zamejce in za izseljence in tudi za druge, ki se hočejo naučiti slovenščine. Če dobim več denarja ga bom vložil v obdrževanje infrastrukture. Naj ilustriram. Slovenski atletski klub v Celovcu je imel požar v svoji kuhinji - kuhinja jim je letno prinesla bruto 40 tisoč evrov, ker na različnih prireditvah fuzbal tekma ta fuzbal tekma una je bila klobasa, čevapčiči, pivo in tam so dobili in so bili finančno samostojni. Zavarovalnica je plačala denar, ampak ker je kompleks v rokah celovške občine je nekdo preusmeril denar nekam drugam in jaz moram najti 40 tisoč evrov, da to saniram ali pa 26 ali kakor že številka. Deželni glavar Peter Kaiser je rekel, da bo on dal pol in daj ti pol, pa je rekel ne, bom poskrbel, da bomo vse mi dali, da bo mesto Celovec tudi dalo. Teh primerov    </font><br/>
<br/>
<b><font size="4">70. TRAK: (SC) - 17.35</font></b><br/>
<br/>
<b><font size="4">	</font></b><font size="4">(nadaljevanje) je veliko. Mi imamo slovensko športno organizacijo na Hrvaškem, v Italiji pa tudi drugje po svetu. Če imam jaz telovadnico, ki je zapuščena, ki je v razsulu, ki nima klime, kjer streha pušča ne bo mama pripeljala 10 let stare punčke na trening ritmične gimnazije torej smo izgubili mamo in celo družino pa mogoče še koga drugega torej moramo vlagati v infrastrukturo. Upam, da me bo minister za finance slišal - danes zato to govorim -, da mi bo dal malo več penezov v naslednjem proračunu. </font><br/>
<font size="4">	Še enkrat, oprostite, da sem bil tako dolg, ampak to me je težilo. Hvala, ker ste prišli in se vidimo v soboto v Radovljici. Radovljica pa vam povem so izbrali, zaradi tega, ker prvič bomo imeli mašo v nedeljo na Brezjem - to je pomemben dogodek - Frančiškani bodo to organizirali. Drugo. Bled je, zraven so kremšnite pa blizu je letališče, blizu je železnica, blizu je avtocesta in v Radovljici še nismo bili. Še enkrat, dobrodošli in hvala na poslušanju in popeljanju enega starega izseljenca povratnega.   </font><br/>
<font size="4">	/ aplavz/ </font><br/>
<br/>
<font size="4">	</font><b><font size="4">PODPREDSEDNICA KARLA URH: </font></b><font size="4">Hvala lepa. Hvala vsem za vsa izražena mnenja. </font><br/>
<font size="4">	Spoštovani, kot ste bili seznanjeni, zaradi predčasnih parlamentarnih volitev junija 2018 srečanje v preteklem letu ni bilo mogoče izvesti. 17. Vseslovensko srečanje je tako potekalo 6. julija 2017. Komisija Državnega zbora za odnose Slovenci v zamejstvu in po svetu se je na drugi seji 23. januarja, 21. marca in 16. maja 2019 seznanila s pregledom uresničevanja priporočil 17. Vseslovenskega srečanja. V Uradu Vlade Republike Slovenije za Slovenc v zamejstvu in po svetu in vsem pristojnim ministrstvom se najlepše zahvaljujem za poslano gradivo in opredelitev do priporočil iz leta 2017. Gradivo omenjene seje je dostopno na spletnih straneh Državnega zbora, videoposnetek seje pa je v arhivu multimedijskega centra RTV Slovenija. Dovolite mi, da vam sedaj predstavim priporočila 18. Vseslovenskega srečanja, ki se nanašajo na današnjo razpravo. </font><br/>
<font size="4">	Prvič. Udeleženci 18. Vseslovenskega srečanja priporočajo Vladi Republike Slovenije, da z oblikovanjem usmeritev in ukrepov na področju gospodarske, socialne in družinske politike, izobraževanja in zaposlovanja naslovi ključne vzroke odhajanja mlade generacije in čim prej pristopi k preprečevanju nadaljnjega izseljevanja oziroma bega možganov ter spodbuja njihovo kroženje, povezovanje in vračanje mladih Slovencev, ki živijo v zamejstvu in po svetu v matično domovino.  </font><br/>
<font size="4">	Drugič. Udeleženci 18. Vseslovenskega srečanja priporočajo Vladi Republike Slovenije, da nadgradi ukrepe, s katerimi bi mlade pripadnike slovenske skupnosti, ki živijo zunaj Republike Slovenije še bolj spodbudila k ohranjanju in spoznavanju slovenske kulture, učenju slovenskega jezika, utrjevanju slovenske identitete ter aktivni povezanosti z matično domovino. </font><br/>
<font size="4">	Tretjič. Udeleženci 18. Vseslovenskega srečanja ugotavljajo, da je potrebna ustrezna razvojna vizija delovanja slovenskih društev in organizacij zunaj meja Republike Slovenije, ki bo v večji meri pritegnila in aktivno vključila pripadnike mlajših organizacij. </font><br/>
<font size="4">	Četrtič. Udeleženci 18. Vseslovenskega srečanja podpirajo idejo Urada Vlade Republike Slovenije za Slovence v zamejstvu in o svetu o vzpostavitvi informacijske pisarne, ki bi zainteresiranim povratnikom ali potomcem slovenskih rojakom zunaj meja Republike Slovenije lahko pomagala pri uspešni reintegraciji v slovensko družbo. </font><br/>
<font size="4">	Bi želel kdo razpravljati? Ugotavljam, da udeleženci soglašate s priporočili. Po srečanju našem jih bomo posredovali vsem pristojnim. </font><br/>
<br/>
<b><font size="4">71. TRAK: (SC) - 17.40</font></b><br/>
<br/>
<b><font size="4">	</font></b><font size="4">(nadaljevanje) S tem zaključujem 18. Vseslovensko srečanje in vas vabim, da se nam pridružite predvidoma naslednje leto. Še naprej pa vam želim prijeto bivanje v Sloveniji in vas ob tem vabim, da se v preddverju velike dvorane na bolj neformalnem delu srečanja še bolje spoznamo. </font><br/>
<font size="4">	Hvala lepa. </font><br/>
<font size="4">	/ aplavz/ </font><br/>
<br/>
<b><font size="4">Srečanje je bilo končano 4. julija 2019 ob 17.41.</font></b>
</root>