<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBRO ZA IZOBRAŽEVANJE, ZNANOST, ŠPORT IN MLADINO</font></b><br/>
<b><font size="4">2. nujna seja</font></b><br/>
<br/>
<b><font size="4">(19. september 2018)</font></b><br/>
</p></div><br/>
<b><font size="4">Sejo je vodil predsednik mag. Branislav Rajić, predsednik Odbora za izobraževanje, znanost, šport in mladino.</font></b><br/>
<b><font size="4">Seja se ja začela ob 10.00.</font></b><br/>
<br/>
<b><font size="4">1. TRAK:(MB) </font></b><br/>
<br/>
<b><font size="4">PREDSEDNIK MAG. BRANISLAV RAJIĆ: </font></b><font size="4">Spoštovani dobro jutro, pričenjam 2. nujno sejo Odbora za izobraževanje, znanost, šport in mladino. Vse članice in člane odbora ter ostale prisotne lepo pozdravljam. Veselim se sodelovanja z državno sekretarko, s katero se poznava iz drugega resorja.</font><br/>
<font size="4">	Obveščam vas, da so zadržani in se seje ne morejo udeležiti naslednji člani in članice odbora – Ferenc Horvath in Marko Bandelli z opravičilom, namesto poslanca Mihe Kordiše ga nadomešča gospa Nataša Sukič, namesto poslanke Lidije Divjak Mirnik je nadomestni član gospod Robert Pavšič in namesto dr. Milana Brgleza je gospod Soniboj Knežak. Pa še imamo namesto Aljaža Kovačiča je tukaj Tina Heferle. </font><br/>
<font size="4">	S sklicem seje ste prejeli naslednji dnevni red seje odbora. Ena točka, predlog stališča Republike Slovenije do predloga uvedbe evropskega parlamenta in sveta o vzpostavitvi programa evropske solidarnostne enote ter razveljavitvi uredbe o evropski solidarnostni enoti in uredbe z označbo EU št. 375/2013, EPA-111/VIII, EU-U864. Ker v poslovniškem roku nisem prejel predlogov v zvezi z dnevnim redom je določen takšen dnevni red kot ste ga prejeli s sklicem seje. </font><br/>
<font size="4">	</font><br/>
<font size="4">	Torej, </font><b><font size="4">1. TOČKA. </font></b><font size="4">Vlada je gradivo posredovala Državnemu zboru 5. septembra na podlagi prvega odstavka 4. člena Zakona o sodelovanju med Državnim zborom in Vlado v zadevah Evropske unije. Odbor navedeno gradivo obravnava v skladu s prvim in drugim odstavkov 154h. člena Poslovnika Državnega zbora in Odboru za zadeve Evropske unije posreduje svoje mnenje.</font><br/>
<font size="4">	Želi predstavnica Ministrica za izobraževanje, znanost, šport podati uvodno obrazložitev? </font><br/>
<font size="4">	Izvolite, gospa Martina Vuk.</font><br/>
<br/>
<font size="4">	</font><b><font size="4">MARTINA VUK: </font></b><font size="4">Hvala lepa.</font><br/>
<font size="4">	Spoštovani predsednik, spoštovane poslanke in poslanci, en res lep pozdrav, prvič se vidimo v tem novem sklicu, prvič tudi na drugem matičnem odboru. Moram reči, da se res iskreno veselim sodelovanja, verjetno se bomo kar pogosto srečevali in tudi upam plodno sodelovali. Zdaj pred nami je stališče Republike Slovenije glede predloga uredbe o vzpostavitvi programa evropske solidarnostne enote ter razveljavitvi do zdajšnje uredbe o evropski solidarnostni enoti. Gre za to, da je leta 2016 evropska komisija vzpostavila evropski solidarnostne enote in sicer z namenom, da se mladim Evropejkam in Evropejcem da možnost za udejstvovanje v solidarnostih aktivnostih ter istočasno se jim omogoči izboljšanje spretnostni in kompetenc, ki jih potrebujejo tako za osebni kot profesionalni poklicni razvoj na začetku svoje poklicne poti. In decembra 2016 se je osem različnih programov EU, da jih ne bi zdaj naštevala združilo in ponudilo priložnost za prostovoljstvo, pripravništvo ali zaposlitev. Konec maja 2017 je evropska komisija pripravila sveženj predlogov za okrepitev te evropske solidarnostne enote in sicer na način, da se širi nabor solidarnostnih aktivnosti in ta evropska solidarnostna enota se je oblikovala na podlagi obstoječih programov za podporo vključevanju v prostovoljske aktivnosti, </font><br/>
<br/>
<b><font size="4">2. TRAK:(MB) – 10.05</font></b><br/>
<br/>
<b><font size="4">	</font></b><font size="4">(nadaljevanje) še posebej obstoječih dveh programov in sicer evropske prostovoljne službe v programu Erasmus plus in mladi, ja mladi / nerazumljivo/… To je en program. Na način, da so se selili tako finančni viri kot tudi konkretne oblike sodelovanja, torej po domače povedano v bistvu je ta evropska solidarnostna enota nadomestila bivšo evropsko prostovoljno službo, jo nekoliko nadgradila, dala nove cilje z namenom tega ustvarjanja skupnosti, solidarnosti, povezovanja mladih, izmenjave izkušenj, dajanja možnosti tudi mladim z manj priložnostmi, da en določen čas preživijo v neki drugi državi, izvajajo nek prostovoljski projekt oziroma prostovoljno delo in na ta način bogatijo izkušnje za svoj nadaljnji razvoj. Kar je novost v bistvu v primerjavi v bistvu s tem bivšim programom evropske prostovoljne službe je to, da evropska solidarnostna enota uvaja tudi možnost opravljanja prostovoljskega dela v Sloveniji oziroma v matični državi, torej za tudi lastni državljanke in državljani zdaj lahko oziroma bodo lahko opravljali prostovoljsko delo v okviru tega programa tudi v svoji matični državi, pogajanja še potekajo za to novo uredbo v kolikšnem deležu sredstev oziroma v kakšnem obsegu naj bi se to izvajalo doma, predlog je 20 % in Slovenija ta predlog tudi podpira. To je torej bil začetek vzpostavitve evropske solidarnostne službe, zdaj pa je predlagana nova uredba, ki bi še širila ta program, iskreno je treba povedati, da se izvajanje tega prostovoljstva na ta nov način še ni začelo, pričakujemo, da bo v oktobru objavljen razpis v Sloveniji za prvo pridobivanje prostovoljk in prostovoljcev, potem pa pač po sprejemu te uredbe bo pa seveda se začelo od leta 2021, se bo začel nov program na nekoliko spremenjen način. Kar je spremenjeno, kar bo spremenjeno v tem novem programu in v novi uredbi je to, da se združuje torej ta evropska solidarnostna enota z humanitarno pomočjo oziroma s programom prostovoljci EU za humanitarno pomoč, ki se je do zdaj izvajal ločeno in na nekoliko drugačen način. Slovenija to vzpostavitev in tudi uredbo v velikem delu podpira, podpira vzpostavitev te evropske solidarnostne enote kot je predvidena, tudi te delitve, torej v kolikšnem naj bi se za posamezen namen sredstev porabila načeloma podpiramo, to je ta tako imenovan prvi steber, medtem, ko drugi steber, to je pa so prostovoljci za humanitarno pomoč, imamo pa nekoliko zadržkov, zlasti z vidika, ker program, ki se je do zdaj izvajal za to humanitarno pomoč je veljal za vse prostovoljke in prostovoljce vseh starostnih skupin. Zdaj, ko se pa prenaša v to uredbo, bo pa to pomenilo, da bo veljal samo za mlade, torej se bodo lahko samo mladi vključevali v to humanitarno pomoč, vseeno je pa treba povedati, da program, ki se je do zdaj izvajal ni naletel na zelo široko uveljavitev, tudi, ker je bilo zelo majhno število prostovoljk in prostovoljcev vključeno v to izvajanje humanitarne pomoči, zato je bila ocena in tudi tisti, ki so bili je bil velik delež mladih, zato je ocena komisije, tudi deloma se tudi mi s tem strinjamo, da bo, če se vključi v to uredbo in, če bo namenjen mladim lahko pripomogla k večji popularizaciji, k večjemu udejstvovanju in tudi v celoti, da bo izpolnjen ta program.</font><br/>
<font size="4">	Toliko za uvod, če bodo pa kakšna vprašanja pa z veseljem odgovorim.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PREDSEDNIK MAG. BRANISLAV RAJIĆ: </font></b><font size="4">Hvala vam gospa državna sekretarka. </font><br/>
<font size="4">	Obveščam vas, da poslanca Žana Mahniča nadomešča gospa Eva Irgl.</font><br/>
<font size="4">	Zdaj pa odpiram razpravo. Za besedo se je javila gospa Ljudmila Novak kot prva in gospa Nataša Sukič kot druga.</font><br/>
<font size="4">	Izvolite.</font><br/>
<br/>
<font size="4">	</font><b><font size="4">LJUDMILA NOVAK (PS NSi): </font></b><font size="4">Hvala za besedo in lep pozdrav vsem.</font><br/>
<br/>
<b><font size="4">3. TRAK: (VP) – 10:10</font></b><br/>
<br/>
<font size="4">	(nadaljevanje) Kot ste že omenili, da zanimanje v Sloveniji ni ravno veliko za tovrstne projekte in dejavnosti, čeprav prostovoljstvo po mojem mnenju je izredno pomembno. In pozdravljam tudi vse tiste projekte, ki jih Evropska unija razpisuje za mlade tako na področju učenja - Comenius, Erasmus in tako naprej. Seveda je tudi to pomemben projekt. Me pa zanima, na kakšen način boste pa pripomogli k temu, da se bo zanimanje v Sloveniji povečalo oziroma kako boste naredili reklamo za te projekte, da bi vendarle sredstva oziroma ta program tudi v Sloveniji zaživel. Nenazadnje tudi v Sloveniji potrebujemo prostovoljno delo na različnih področjih, zato se mi zdi velika škoda, da projekt ne bi zaživel. In tudi potrebe so, prav tako v Sloveniji kot tudi drugod. </font><br/>
<br/>
<font size="4">	</font><b><font size="4">NATAŠA SUKIČ (PS Levica):</font></b><font size="4"> Hvala za besedo. </font><br/>
<font size="4">	Tudi jaz seveda pozdravljam nekaj takega kot je ta program, projekt oziroma direktiva. Ste pa rekli, da pri drugem stebru, če sem vas prav razumela, Evropska komisija predlaga, da bi bilo to vezano samo na mlajše od 30 let, kar se mi zdi, da je treba zelo odločno opozoriti, da ni v redu, ker ravno pri teh humanitarnih dejavnostih in pri prostovoljstvu ni edina poanta samo v humanitarni pomoči ljudem ampak tudi v, recimo, krepitvi medgeneracijske solidarnosti. In je izjemno pomembno, da se mladi navadijo, vključujejo v širše solidarnostne mreže oziroma humanitarne mreže, ne da se to nekako segregira in omejuje samo na eno populacijo. Tako da podpiram ta zadržek vlade Republike Slovenije in res upam, da boste uspeli to nekako prepričati Evropsko komisijo, da to dikcijo opusti. Hvala lepa.</font><br/>
<br/>
<b><font size="4">PREDSEDNIK MAG. BRANISLAV RAJIĆ:</font></b><font size="4"> Hvala lepa.</font><br/>
<font size="4">Kar prosim za odgovore.</font><br/>
<br/>
<b><font size="4">MARTINA VUK:</font></b><font size="4"> Hvala lepa.</font><br/>
<font size="4">Hvala lepa za obe vprašanji. Ja, mogoče sem se nekoliko nerodno izrazila. Ta tako imenovan prvi steber, torej to, kar je do zdaj se imenovalo Evropska prostovoljna služba, je v Sloveniji izjemno popularno. Tudi smo vsa sredstva ves čas, 20 let se že to izvaja v Sloveniji, so se ves čas vsa sredstva porabila in kar precejšnje število mladih je odšlo v tujino na evropsko prostovoljno službo in veliko tudi mladih iz drugih evropskih držav je prišlo v Slovenijo, ker so naše mladinske organizacije izvajale ta projekt Evropske prostovoljne službe in so vključevale mlade iz tujine.</font><br/>
<font size="4">Zagotovo, ker zdaj se spreminja ime - jaz iskreno priznam, da sem tudi šele ta teden izvedela, da je to novo ime, da je drugačno -, ni takojšnje asociacije na to, če rečeš »evropska solidarnostna enota«, ni takojšnje asociacije na to, da greš lahko za prostovoljko, prostovoljca, tako da iz tega vidika bomo zagotovo delali na tem, na popularizaciji, na osveščanju. Bo pa izvajalski del, tako kot je do zdaj tudi ta EVS, prevzel zavod Movit, torej nacionalna agencija, ki ravno tako ima v svojem delovanju tudi te – obveščanje, osveščanje, popularizacija in tudi promocijski materiali in tako naprej, na ta način, da bo zadeva dovolj obiskana. Zdaj so me obvestili, da v preteklosti – ker to gre preko javnih razpisov – ko so bile prijave, je bilo tudi do 40 % prijav zavrnjenih, zato ker so se vsa sredstva že porabila. Tako da tukaj se ne bojimo, da ne bi bilo dovolj mladih vključenih ali pa da ne bi bilo dovolj zanimanja. Bolj za ta drugi steber – na evropski ravni se je do zdaj pokazalo, ker je bil to ločen program, da nekako očitno ni bilo dovolj, ne vem, promoviran, ker so in sredstva ostajala in manjše število ljudi je bilo vključenih, zato je bila tudi ocena komisije, da bo zdaj, če se vključi v ta program, da bo večja. Večje zanimanje in tudi večja moč tega programa.</font><br/>
<font size="4">Strinjam se, zato tudi je ta pridržek, </font><br/>
<br/>
<b><font size="4">4. TRAK: (SB) – 10.15</font></b><br/>
<br/>
<font size="4">	(nadaljevanje) mišljeno je tako, da prostovoljke in prostovoljci po novem bodo lahko mladi, vključevali se bodo pa lahko v različne projekte tudi medgeneracijske in tako naprej, torej organizacije, ki jih bodo gostile bodo lahko vse organizacije ne samo mladinske organizacije, to je pomembno povedati, tako da bo ta učinek tudi medgeneracijskega sodelovanja dosežen, vendar vseeno mi opozarjamo na to, ker ni pametno omejiti zato, ker prostovoljstvo je v bistvu vseživljenjsko, je poklicano, zdi se nam prav, da bi čim več ljudi bilo prostovoljk in prostovoljcev ne nujno zdaj v programih, ampak kakorkoli je način življenja in je prav, da se to omogočil tudi različnim generacijam. </font><br/>
<br/>
<b><font size="4">	PREDSEDNIK MAG. BRANISLAV RAJIĆ:</font></b><font size="4"> Hvala lepa. Gospod Jurij Lep, izvolite.</font><br/>
<br/>
<b><font size="4">	JURIJ LEP (PS DeSUS):</font></b><font size="4"> Hvala lepa. Jaz bi se s tem strinjal, da je prav, da smo Evropejci takšni kot smo, da mlade združujemo, se pravi izmenjava, solidarnost, humanitarnost, to je zdaj naslednji korak v tej novi perspektivi. Zdaj bi me pa konkretno zanimalo ali bo Evropska unija kaj dvignila sredstva v ta namen, sicer govorijo o neki milijardi 200. Potem pa druga stvar me pa zanima tudi to kako je z mladimi oziroma z ljudmi, ki niso člani Evropske skupnosti oziroma so iz držav, ki niso članice Evropske skupnosti, imajo enake pravice, enake možnosti, ker mislim, da bi tu morali imeti vsaj enake možnosti.</font><br/>
<br/>
<b><font size="4">	PREDSEDNIK MAG. BRANISLAV RAJIĆ:</font></b><font size="4"> Hvala. Nimamo več prijavljenih za razpravo, tako da še vi.</font><br/>
<br/>
<b><font size="4">	MARTINA VUK:</font></b><font size="4"> Drži. Prav ste povedali. Se dvigujejo sredstva, ta vsota o kateri se govori je 1,2 milijardi evrov, tako da na primer samo za programe ERAZMUS plus se podvoji, podvojuje vsota za v prihodnje tako da je fokus na mlade, na ta del, na spodbujanje solidarnosti in tudi pri sredstvih se bo to v prihodnje poznalo, veste pa, da delitev po posameznih državah, na kakšen način to pa pogajanja še potekajo oziroma se začenjajo zdaj z novo finančno perspektivo in bo odvisno od tega, bo pa razdeljeno po državah ne bo skupna, skupna vreča bo pač namenjena temu programu, potem bo pa po državah razdeljeno za izvajanje tega. Kar se tiče tretjih držav in vključitve je predvideno, da bodo vključene tudi države članice EFTA, članice pristopnice, kandidatke in potencialne kandidatke, torej iz našega vidika, ker smo v tudi v preteklosti zelo veliko sodelovali z državami zahodnega Balkana, širše bo to sodelovanje še naprej ostalo, predvideno celo je, da naj bi bile enakovredno vključene, videli bomo pa zdaj kako bo na koncu teh pogajanj zagotovo bo pa to povezovanje obstajalo in se bodo lahko vključili tudi prostovoljke in prostovoljci, torej mladi iz teh držav v program in bo to sodelovanje teklo. </font><br/>
<br/>
<b><font size="4">	PREDSEDNIK MAG. BRANISLAV RAJIĆ:</font></b><font size="4"> Hvala lepa. </font><br/>
<font size="4">	S tem zaključujem razpravo. Ker k predlogu stališča ni bilo vloženih amandmajev dajem v razpravo in na glasovanje naslednji predlog mnenja: Odbor za izobraževanje, znanost, šport in mladino podpira predlog stališča Republike Slovenije do predloga uvedbe Evropskega parlamenta in Sveta o vzpostavitvi programa evropske solidarnostne enote ter razveljavitvi uredbe o evropski solidarnostni enoti in uredbe EU številka 375/2014 EPA 11/VIII EU U 864, ki ga je predložila Vlada in predlaga Odboru za zadeve Evropske unije, da predlog stališča sprejme. Želi kdo obrazložiti glas? Če ne, glasujemo.</font><br/>
<font size="4">	Kdo je za? (11 članov.) Kdo je proti? (Nihče.)</font><br/>
<font size="4">	Ugotavljam, da je mnenje sprejeto.</font><br/>
<font size="4">	Predlagam, da bom poročevalec na seji jaz. S tem zaključujem 1. točko dnevnega reda in s tem 2. nujno sejo našega odbora. Vsem se vam zahvaljujem in vam želim lep dan. </font><br/>
<br/>
<font size="4">	</font><b><font size="4">Seja je bila končana 19. septembra 2018 ob 10.20.</font></b>
</root>