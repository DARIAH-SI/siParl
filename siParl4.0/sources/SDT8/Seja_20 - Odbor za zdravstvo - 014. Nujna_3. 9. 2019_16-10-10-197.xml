<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA ZDRAVSTVO</font></b><br/>
<b><font size="4">14. nujna seja</font></b><br/>
<br/>
<b><font size="4">(3. september 2019)</font></b></p></div><br/>
<b><font size="4">Sejo je vodil Jože Lenart, podpredsednik odbora.</font></b><br/>
<b><font size="4">Seja se je začela ob 14.02. </font></b><br/>
<br/>
<b><font size="4">1. TRAK: (JJ)</font></b><br/>
<br/>
<b><font size="4">	PODPREDSEDNIK JOŽE LENART: </font></b><font size="4">Spoštovane kolegice poslanke in kolegi poslanci ter vsi vabljeni in prisotni na današnji seji Odbora prav lepo pozdravljeni na prvi seji po parlamentarnih počitnicah na odboru za zdravstvo in upam, da ste si vsi nabrali novih moči. </font><br/>
<font size="4">	Pričenjam 14. nujno sejo Odbora Državnega zbora Republike Slovenije za zdravstvo. Obveščam vas, da so zadržani in se seje ne morejo udeležiti naslednji člani odbora, in sicer dr. Franc Trček in pa Felice Žiža. Sklepčni smo. Nadomestnih članov ni.</font><br/>
<font size="4">	Seja odbora je bila sklicana v skladu z 47. členom in drugim odstavkom 48. člena Poslovnika Državnega zbora Republike Slovenije. Prehajamo na določitev dnevnega reda. Prvi odstavek 64. člen Poslovnika. </font><br/>
<font size="4">	S sklicem seje, dne 30. 8 2019 ste prejeli predlog dnevnega reda, ki ste ga prejeli in ker je obširen ga tukaj uvodoma ne bi prebral. </font><br/>
<font size="4">	Ker v poslovniškem roku do začetka seja nismo prejeli predloga za spremembo dnevnega reda, je ta določen, kot ste ga prejeli s sklicem seje. Se strinjamo? </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA - ZAHTEVA SKUPINE POSLANK IN POSLANCEV ZA OCENO USTAVNOSTI DRUGEGA ODSTAVKA 3. ČLENA, TRETJA ALINEJA DRUGEGA ODSTAVKA 3.A ČLENA, PRVE ALINEJE ČETRTEGA ODSTAVKA 3.A ČLENA V ZVEZI S PRVO ALINEJO PETEGA ODSTAVKA 3.A ČLENA, DRUGEGA ODSTAVKA 42. ČLENA, 43. ČLENA, 44. ČLENA IN DRUGEGA OSTAVKA 53. B ČLENA ZAKONA O ZDRAVSTVENI DEJAVNOSTI (URADNI LIST RS, ŠT: 23/05 – URADNO PREČIŠČENO BESEDILO, 15/08 – ZPACP, 23/08, 58/08 – ZZDRS-E, 77/08 - ZDZDR, 40/12 – ZUJF, 14/13, 88/16 – ZDZPZD IN 64/17) TER 39. ČLENA IN ČETRTEGA, PETEGA, ŠESTEGA IN SEDMEGA ODSTAVKA 41. ČLENA ZAKONA O SPREMEMBAH IN DOPOLNITVAH ZAKONA O ZDRAVSTVENI DEJAVNOSTI (URADNI LIST RS: ŠT. 64/17) (U-I-198/19-4) s predlogom za zadržanje izvrševanja izpodbijanih določb zakona.</font></b><br/>
<b><font size="4">	</font></b><font size="4">Gradivo je objavljeno na spletnih straneh Državnega zbora. K 1. točki so vabljeni: Zakonodajno-pravna služba in pa Ministrstvo za zdravje. Dajem besedo Zakonodajno-pravni službi. Je tukaj dr. Katja Triller Vrtovec? Prosim za besedo. </font><br/>
<br/>
<font size="4">	</font><b><font size="4">DR. KATJA TRILLER VRTOVEC:</font></b><font size="4"> Hvala za besedo. Lep pozdrav vsem. </font><br/>
<font size="4">	Skupina poslancev vlaga zahtevo za oceno ustavnosti določb ZZDJ, pri čemer za nekatere izpodbijanje določbe predlaga tudi začasno zadrževanje njihovega izvrševanja. Gre za naslednje določbe, za opredelitev zdravstvenih storitev kot negospodarske storitve splošnega pomena. Za pogoj, da se koncesija za opravljanje javne službe v zdravstveni dejavnosti podeli, če javni zdravstveni zavod ne more zagotavljati opravljanja zdravstvene dejavnosti v obsegu, kot je določen z mrežo javne zdravstvene službe. Pogoj, da mladi zdravniki pred pridobitvijo statusa odgovornega nosilca zdravstvene dejavnosti pridobijo tri oziroma 5 let delovnih izkušenj </font><br/>
<br/>
<b><font size="4">2. TRAK: (JJ) - 14.05</font></b><br/>
<br/>
<font size="4">	(nadaljevanje) in s prehodno določbo ZZDJ-k, ki koncesijsko obdobje spreminja iz nedoločenega v določen čas 15 let. </font><br/>
<font size="4">	Predlagatelj zatrjuje, da bodo s temi določbami nastale težko popravljive škodljive posledice zasebnim izvajalcem zdravstvenih storitev, koncesionarjem, ki so imeli sklenjene koncesije za nedoločen čas, celotnemu zdravstvenemu sistemu in pacientom pri dostopnosti do zdravstvenih storitev. V zvezi s predlogom za začasno zadržanje izvrševanja določb ZZDJ ugotavljamo, da predlagatelj svojih zatrjevanj ne konkretizira in ne dokaže, zato njegovi očitki o nastanku težko popravljivih škodljivih posledic ostajajo zgolj na pavšalni ravni in glede na to Ustavnemu sodišču predlagamo, naj predlog za zadržanje izvrševanja prej omenjenih določb zavrne. Po vsebini pa se bomo do zatrjevanih protiustavnosti opredelili naknadno v ločenem mnenju. Hvala lepa. </font><br/>
<br/>
<font size="4">	</font><b><font size="4">PODPREDSEDNIK JOŽE LENART:</font></b><font size="4"> Hvala lepa za podano mnenje. Prosim k besedi državnega sekretarja dr. Tomaža Pliberška. V kolikor boste v posameznih točkah dali besedo tudi ostalim svojim kolegom, prosim, da se za magnetogram predstavite. Hvala. </font><br/>
<br/>
<font size="4">	</font><b><font size="4">DR. TOMAŽ PLIBERŠEK:</font></b><font size="4"> Spoštovani predsedujoči hvala za besedo. Spoštovane poslanke, poslanci, moja ekipa, vsi ostali prisotni! </font><br/>
<font size="4">	V okviru te točke naj navedem, da se bomo naprej parcialno opredelili do določenih zadev. Kasneje bom podal še splošno stališče Vlade na vse skupaj. Torej, v tej fazi smo pripravili samo mnenje glede predloga za začasno zadržanje izvrševanja posameznih členov obravnavanih zakonov, drugi odstavek 3. člena Zakona o zdravstveni dejavnosti, ki definira katere zdravstvene storitve obsegajo javno zdravstveno službo in opredeljuje, da se opravljajo kot negospodarske storitve splošnega pomena, je stališče Vlade Republike Slovenije, da je Ustavno sodišče z odločbo že odločilo o ustavnosti drugega odstavka 3. člena ZZDJ ter sprejelo odločitev, da se poved drugega odstavka 3. člena ZZDJ razveljavi v kolikor ureja presežke prihodkov nad odhodki za izvajalce zdravstvene dejavnosti v okviru javne zdravstvene službe, ki so gospodarske družbe in zasebni zdravniki, v ostalem delu pa protiustavnosti ni ugotovilo. Glede na odločitev Ustavnega sodišča, kjer je med drugim pojasnjen pomen pojma negospodarnih storitev splošnega pomena za slovenski pravni red, zato po mnenju Vlade Republike Slovenije pogoj za začasno zadržanje drugega odstavka 3. člena Zakona o zdravstveni dejavnosti niso izpolnjeni. </font><br/>
<font size="4">	Tretja alineja odstavka 3.a člena, prva alineja četrtega odstavka 3.a člena v zvezi s prvo alinejo petega odstavka 3.a člena ZZDJ, ki opredeljuje da mora izvajalec za pridobitev dovoljenja za opravljanje zdravstvene dejavnosti med drugim imeti zaposlenega odgovornega nosilca za posamezno vrsto v zdravniški dejavnosti, ki je opravlja, ter pogoje, ki jih mora le ta izpolnjevati, to je splošni pogoj za samostojno opravljanje dela tudi ustrezne delovne izkušnje na strokovnem področju, za katerega se izdaja dovoljenje za opravljanje dejavnosti, torej najmanj 3 leta delovnih izkušenj pri izdaji dovoljenja za opravljanje zdravstvene dejavnosti na primarni ravni in najmanj 5 let delovnih izkušenj pri izdaji dovoljenja za opravljanje zdravstvene dejavnosti na sekundarni in terciarni ravni ter druge zdravstvene dejavnosti, je stališče Vlade Republike Slovenije, po mnenju Vlade Republike Slovenije navedba, da bi zaradi izvrševanja izpodbijanih določb 3.a člena ZZDJ, ki urejajo pogoje za odgovornega nosilca zdravstvene dejavnosti nekonkretizirana in neutemeljena. Pri določitvi pogojev za odgovornega nosilca zdravstvene dejavnosti gre za širši javni interes, ki upošteva pravico do kakovostnega in varnega zdravstvenega varstva vsem pacientom pod enakimi pogoji. Hkrati je v drugem odstavku 39. člen ZZDJ-k za izvajalce zdravstvene dejavnosti, ki so pridobili dovoljenje za opravljanje zdravstvene dejavnosti pred uveljavitvijo tega zakona določen rok treh let od uveljavitve tega zakona, da vložijo vlogo za dopolnitev izdanega dovoljenja oziroma vpisa v register zasebnih zdravstvenih delavcev z določitvijo odgovornega nosilca zdravstvene dejavnosti, torej je izvrševanje te določbe zakona za obstoječe izvajalce zdravstvene dejavnosti že na podlagi zakona odloženo za tri leta.</font><br/>
<font size="4">	Drugi odstavek 42. člena ZZDJ govori o tem, da se </font><br/>
<br/>
<b><font size="4">3. TRAK: (NB) - 17.10</font></b><br/>
<br/>
<font size="4">	(Nadaljevanje) koncesija podeli, če koncindent ugotovi, da javni zdravstveni zavod ne more zagotavljati opravljanje zdravstvene dejavnosti v obsegu kot je določen z mrežo javne zdravstvene službe oziroma, če javni zdravstveni zavod ne more zagotoviti potrebne dostopnosti do zdravstvenih storitev. Stališče Vlade Republike Slovenije v zvezi s tem očitkom je potreba pojasniti, da se po mnenju Vlade Republike Slovenije kriteriji in merila na podlagi katerih koncendent sprejema odločitev, da bo začel s postopkom podelitve koncesije zdravstvenih storitev dovolj določno opredeljeni v izpodbijanem 42. členu. V 44.a členu je tudi določeno, da je treba pred začetkom postopka javnega razpisa posamezne koncesije zdravstvenih storitev sprejeti koncesijski akt katero obvezna sestavina je tudi utemeljitev razlogov za podelitev koncesije iz drugega odstavka 42. člena ZZDej, glede na to, da koncesijski akt sprejme občina oziroma Vlada, bo moral torej koncendent predlogu za sprejem koncesijskega akta izpolnjeganje kriterijev in meril za razpis koncesije podrobneje utemeljiti, zato ne more priti do diskrecije koncendenta, še manj pa do neenake obravnave prijaviteljev na razpis, saj izpodbijana določba ZZDej določa pogoje na podlagi katerih se razpiše koncesija za opravljanje zdravstvenih storitev in ne kriterijev in meril za izbiro ponudnika za podelitev koncesije na podlagi javnega razpisa, ki so določeni v 44.d členu ZZDej. </font><br/>
<font size="4">	In slednje. Četrti, peti, šesti in sedmi odstavek 41. člena ZZDej govori o prehodnih določbah, ki urejajo vprašanje vpliva spremenjene ureditve koncesij za izvajanje zdravstvene dejavnosti za koncesije, ki so bile podeljene pred uveljavitvijo novele ZZDej do »K« na način, da se koncesije podeljene za nedoločen čas in koncesije podeljene za določen čas, kjer se veljavnosti / nerazumljivo/ od uveljavitve zakona spremenijo v koncesije za določen čas 15 let. Koncendenti odločbe o spremembi koncesijske odločbe z določitvijo novega obdobja veljavnosti izdaje po uradni dolžnosti v dvanajstih mesecih od uveljavitve zakona, po preteku petnajst let pa preverijo realizacijo programa v podeljenem obsegu in obstoj potrebe po opravljanju koncesije dejavnosti ter lahko ob izpolnjenih pogojih podaljšajo obdobje podelitve koncesije za naslednjih petnajst let. Stališče v okviru tega parciala, izpodbijani členi zakona za koncesionarje ne povzročajo težko popravljivih škodljivih posledic, saj z njihovim izvrševanjem tisti, ki imajo koncesije za opravljanje zdravstvenih storitev, ki so bile podeljene za nedoločen čas ali daljše obdobje podelitve za določen čas, teh ne bodo izgubili, ampak se jim bo samo obdobje podelitve koncesije skrajšalo. Tudi po skrajšanju obdobja podelitve pa bodo koncesije na podlagi izpodbijanih členov prenehale šele po preteku petnajst let od uveljavitve zakona, zato menimo, da niso izpolnjeni niti formalni pogoji za začasno zadrževanje izvrševanja teh izpodbijanih določb zakona. </font><br/>
<font size="4">	In končno, s parcialo sestavljeno splošno stališče Vlade, Vlade Republike Slovenije meni, da predlog za začasno zadrževanje izvajanja posameznih določb obravnavanih zakonov ni utemeljen, ker niso izpolnjeni pogoji za zadržanje izvrševanja izpodbijanih določb obravnavanih zakonov in predlaga, da Ustavno sodišče Republike Slovenije predlog zavrne. Vlada Republike Slovenije namreč meni, da z izvrševanjem izpodbijanih določb ZZDej ne bodo nastale težke popravljive škodljive posledice kot jih pavšalno in neobrazloženo navajajo predlagatelji v predlogu za zadržanje, izvrševanje posameznih izpodbijanih določb. </font><br/>
<font size="4">	Hvala lepa. </font><br/>
<br/>
<b><font size="4">	PODPREDSEDNIK JOŽE LENART:</font></b><font size="4"> Hvala lepa za obrazložitev državnemu sekretarju. </font><br/>
<font size="4">	Imamo še to obvestilo. Janija Möderndorferja menja na seji Monika Gregorčič. </font><br/>
<font size="4">	Ima še kdo mogoče s strani ministrstva k tej točki? / nerazumljivo/, hvala lepa. V kolikor ne, potem nadaljujemo z razpravo in dajem besedo poslankam in poslancem. </font><br/>
<font size="4">	Izvoli, Alenka. </font><br/>
<br/>
<b><font size="4">	ALENKA JERAJ (PS SDS):</font></b><font size="4"> Hvala za besedo. </font><br/>
<font size="4">	Torej v SDS in v Novi Sloveniji smo se odločili, da podamo ustavno presojo Zakona o zdravstveni dejavnosti. Namreč že takrat, ko je bil zakon sprejet, septembra 2017,</font><br/>
<font size="4">  </font><br/>
<b><font size="4">4. TRAK: (NB) - 17.15</font></b><br/>
<br/>
<font size="4">	(Nadaljevanje) smo opozarjali na težave, ki bodo nastale in ne vem zakaj bi morali bolj podrobno dokazovati, ko vidimo, da nam sistem praktično razpada pred očmi in to tudi zaradi takih odločitev kot je bila ta. Veste, da je takrat stroka nasprotovala zakonu. Tudi mi, tudi negativno mnenje je bilo, Zakonodajno-prane službe. Kljub temu je bil zakon sprejet. Po zakonu je sicer bila sprožena referendumska pobuda, ki pa ni bila uspešna. Mi smo zaradi škodljivosti zakona podali tudi interpelacijo proti ministrici Kolarjevi. Interpelacija ni bila uspešna sicer, ampak kot se bo po našem mnenju izkazalo ali pa se že izkazuje, tudi kakšna druga interpelacija, ki ni bila uspešna, je na koncu se izkazala, da smo imeli prav v tistih stvareh, ki smo jih trdili. In to, da Zakonodajno-pravna služba reče, da nismo bolj konkretizirali, pa enako, tudi ministrstvo, da reče, da so spremembe, torej ko so se spremembe zgodile, da bomo zdaj bolj varno, bodo delali naši zdravniki, torej trdite, da do zdaj nismo delali varno oziroma so bili zdravniki nevarni za ljudi. Namreč to kar mi oporekamo, so ta vsaj tri leta delovnih izkušenj na primarni ravni oziroma petletno sekundarni ali terciarni ravni. Vsi vemo, da imamo zdravnikov že zdaj premalo. S tem smo in pa onemogočili, da lahko samostojno začnejo delati čim prej. Podaljšujemo čas, ko lahko začnejo samostojno delati in če se vam ne zdi, da so to pač neke posledice, ne vem, če gledamo iste stvari pa gledamo iste številke o čakalnih vrstah, in tako naprej. tudi omenjeno, koncesije skrajšane iz 35 let na 15 let, če je to tako nepomembno, potem je vseeno, če bi dali na deset let pa na pet let, pa bi vsakič podaljševali. Poglejte, ljudje, ki so šli v koncesijo, ki so se zakreditirali zato, da so opremili svoje ambulante, niso nujno vzeli kredit za petnajst let, lahko so ga tudi za več, tako da jih postavljamo v zelo težek položaj, marsikoga. Kolikor jaz vem, tudi dajo ljudje koncesije nazaj, imate na ministrstvu verjetno podatke, čeprav pač del koncesij podeljujejo občine, ne vi, ampak kljub temu, da ne govorimo o tem, da se v zadnjih dveh letih od tega zakona sploh ni podeljevalo nobenih koncesij, vemo pa, da javni zavodi v skupni mreži javnih zavodov in zasebnikov oziroma koncesionarjev ne uspejo podelati stvari, ki bi jih morali. Ljudje čakajo, vrste se podaljšujejo in tudi ta zakon je ena od ovir oziroma smo določene stvari zakomplicirali in otežkočili. Jaz ne verjamem, da v resnici na ministrstvu mislite, da se niso neke stvari spremenile in pokazale to anomalijo v tem zakonu. Saj imate več podatkov kot mi. Lahko pa še sprašujemo pa postavljamo poslanska vprašanja, in tako naprej. </font><br/>
<font size="4">	Torej, mi smo vedeli, za z gospo Kolar Celarčevo ne bomo dosegli nič. Ko je bil imenovan minister Fakin, smo ga vprašali ali namerava kaj spremeniti. Povedal je, da torej takrat, zdaj se niti ne spomnim, mislim da je rekel, da razmišljajo o spremembah, ampak pripravljeno ni bilo nič. Novi minister prav tako v svojem načrtu aktivnosti, ki nam ga je predstavil, se ni nameraval dotakniti zakonov o zdravstveni dejavnosti oziroma ni napovedal kakršnihkoli sprememb. Mi ocenjujemo, da so te spremembe še bolj zbirokratizirale. Zraven smo še spreminjali Zakon o pacientovih pravicah, še tam nekaj zakomplicirali. Zavodi morajo dodatno obveščati ljudi, ki ne pridejo na pregled, jih ponovno dati v vrsto, jim pošiljati obvestilo o tem, da se niso zglasili na pregled in podobne neumnosti in s tem samo otežkočamo ljudem delo. Zato smo mi predlagali, da se te stvari ustavijo oziroma, da se dokler Ustavno sodišče ne odloči, torej določene člene ne izvaja. Zdaj, vi boste sprejeli verjetno odločitev kot je predlagala Zakonodajno-pravna služba in kot je predlagalo Ministrstvo, ampak upam, da se zavedate, da bo zelo težko popravljati posledice teh stvari. Jaz ne vem, če </font><br/>
<br/>
<b><font size="4">5. TRAK (VI) 17.20</font></b><br/>
<br/>
<font size="4">	(nadaljevanje) ste prepričani, da zdravstveni sistem v redu funkcionira. In če nismo s temi zahtevami, da mora imeti mlad zdravnik specialist, ki pridobi zdravniško licenco, ne more odpreti zasebne prakse in zakaj tudi ljudje gredo v zasebno prakso. Proti zasebništvu ste, ampak kar je bila Cerarjeva vlada in kar je sedajle letos Šarčeva vlada imamo vsakič več zasebništva. Ljudje v javnem ne dobijo tisto kar bi morali in gredo k zasebniku in tam plačajo. Dvakrat plačujejo isto stvar. Toliko zasebništva kot ga imamo sedaj še nikoli nismo imeli, pa ste vsi proti. Kam hodite vi k zdravniku? Poglejte, ministrstvo naj dobro pogleda tole. Tudi, kot sem rekla, rekli ste, da bo s tem bolj varno, če bodo morali po zaključku specializaciji še tri leta imeti delovnih izkušenj na primarni ravni in pet let na sekundarni in terciarni ravni. Mi imamo premalo zdravnikov. Zraven gredo pa ljudje delati vse drugo, samo zdravniki niso. Imamo inštitut, tam je cel kup zdravnikov. Moja nečakinja je končala medicino, sedaj dela v Krki. V Krki in v Leku jih je polno, ki smo jih izobrazili zato, da bodo zdravniki. Zato, ker ni dobila službe. Torej, mi imamo velik problem. In če bomo tukajle, ne vem, si podajali ali je to bilo v redu ali ni bilo v redu, jaz še vedno verjamem, da se je s tem zakonom naredila škoda in prej ko jo bomo odpravili bolje bo. Ali bomo čakali spet naslednjih pet let in potem jokali, pa poskušali stvari ponovno postavljati na noge. Veste, da ko se nekaj podre je zelo težko postaviti. Probleme imate tudi pri vseh drugih, medicinskih sestrah in tako naprej, pa smo spet še bolj zakomplicirali. Srednje medicinske sestre do včeraj so lahko počele vse, sedaj ne smejo več nič. Pa smo povedali, da bo to slabo, ampak, ne vem, kot da govorimo steni in noben noče nič slišati in poslušati. Ko se bo pa vse razsulo in razpadlo pa, ne vem, kdo bo popravljal. </font><br/>
<font size="4">	Mi ne moremo podpreti takega predloga, ki je bil tukajle podan in jaz upam, da bo tudi Ustavno sodišče zelo hitro o teh ustavni presoji odločalo, ker, kot sem rekla, nam sistem razpada pred očmi. Jaz to ne morem gledati. Če vi lahko, pa dajte. </font><br/>
<br/>
<b><font size="4">	PODPREDSEDNIK JOŽE LENART:</font></b><font size="4"> Hvala za razpravo Alenki Jeraj.</font><br/>
<font size="4">	Besedo pa ima Robert Pavšič.</font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Hvala lepa in dober dan vsem skupaj. Pavšalnost se nadaljuje izgleda, najprej v argumentaciji predloga za oceno ustavnosti, potem pa še sedaj kar čez roko namečemo nekaj podatkov, pa nekaj kvazi dejstev. Dajmo biti malo bolj natančni. Koliko ljudi hodi k zasebnikom, pa koliko ne, verjetno je stvar kakšne analize, ne pa ugotovitve enega poslanca oziroma poslanke. Gre enostavno - Za kaj gre? - ko tole preberemo, dajmo ljudem povedati. Gre za sprostitev zavor, ki preprečujejo popolno privatizacijo zdravstva. Seveda lahko to zagovarjate. Jaz zagovarjam nasprotno. S tem ni nič narobe. Ampak vam že okoliščine povedo, nasprotovali ste spremembi zakona, z interpelacijo ste poskušali odstaviti ministrico, referendum in sedaj še ocena ustavnosti. In vse vam pade v vodo. To pomeni, da trenutno sistem ne podpira tega, da bi šli v popolno privatizacijo zdravstva. Seveda poizkusi so popolnoma legitimni, ampak dajmo jih vseeno podpreti z neko malo bolj natančno, pa zdravorazumsko analizo. Kdo pravi, da se preprečuje samostojno delo zdravnikom, če zahteva za koncesijo pet let izkušenj ali tri leta izkušenj. Preprečuje s pridobitev koncesije, ne pa samostojno delo. To je ogromna vsebinska razlika. In koncesije se časovno omejuje v vsem javnem sektorju. Če imamo javne službe po občinah, noben je ne dobi za nedoločen čas. Pa tudi podjetja, ki čistijo ceste in izvajajo zimsko službo se zakreditirajo za nabavo opreme, za izobraževanje, za material in tako naprej. </font><br/>
<font size="4">	Jaz verjamem argumentaciji ZPS in seveda tudi mnenju ministrstva in tega nikakor ne morem podpreti. Kaj se bo pa odločilo Ustavno sodišče se bo pač odločilo Ustavno sodišče. </font><br/>
<font size="4">	In še nekaj, če zdravnik dela v Krki je še vedno v zdravstvu. Tudi farmacija je zelo pomemben del skrbi za zdravje, ne glede na to ali jo postavljamo na eno ali na drugo stran. Hvala. </font><br/>
<br/>
<b><font size="4">6. TRAK (VI) 17.25</font></b><br/>
<br/>
<font size="4">	</font><b><font size="4">PODPREDSEDNIK JOŽE LENART:</font></b><font size="4"> Hvala lepa. K razpravi je prijavljena še Iva Dimic. </font><br/>
<br/>
<b><font size="4">	IVA DIMIC (PS NSi):</font></b><font size="4"> Hvala lepa. Lep pozdrav vsem. </font><br/>
<font size="4">	Pričakovala bi, da vendarle nova vlada, nov minister, ki pride vendarle pogleda kaj je bilo škodljivega narejenega v preteklem mandatu, v mandatu ministrice Milojke Kolar Celarc. Jaz sem sama že na hearingu ministru rekla, da bi bilo najboljše za državo in za paciente in za državljane, da bi se ti njeni zakoni malo novelirali oziroma enostavno, da bi se odpravili. Zakaj? Zato, ker niso šli v smer tisto, za kar se je ves čas govorilo in za kar smo si v Novi Sloveniji prizadevali, v odpravo čakalnih vrst in v hitrem dostopu do zdravstvenih storitev vseh državljank in državljanov, vseh bolnikov. In zato smo mi tudi podali skupaj s kolegi iz SDS predlog na določene člene glede ustavnosti. Zakaj? Zato, ker mislim, da sprejeti zakon tak kot je, vpliva na položaj izredno širokega kroga pacientov in seveda tudi zdravnikov v zdravstvenih zavodih, koncesionarjev in zasebnikov. In reči, da je naša zahteva pot v popolno privatizacijo je navadno politikantstvo. Zato, ker vedo, da ljudje, tako kot na zasebnih šolah, tudi v zdravstvu nočejo slišati »zasebno«. Ampak veste kaj, ljudje želijo imeti odpravo čakalnih vrst in hitro, učinkovito in dobro zdravstveno oskrbo v državi. Za to plačujemo in zato jaz mislim, da je edini razlog oziroma razumem, da bi vendarle te zahteve tisti, ki zagovarjate to ureditev, podprli. Ne vem zakaj ne bi pospešili prihod mladih zdravnikov, še posebno na primarnem nivoju, kar se tiče družinskih zdravnikov. Tam jih primanjkuje. In mi bomo rekli ne, ne, ne. To mora imeti tri leta delovnih izkušenj in tako naprej. Ampak nam se bo ravno čez tri leta praktično sistem primarnih zdravnikov na primarni ravni še bolj zaostril. Taka so bila predvidevanja, kakor sem jaz poslušala na seji, ko smo govorili o problematiki primarnega zdravstva. Jaz si želim, da bi tukaj na tem odboru pa vendarle pogledali kaj lahko skupaj naredimo. Čakalne vrste se ne da odpraviti, zdravstvene storitve se ne da izboljšati, če mi težimo k nekem zaprtem segmentu, k nečemu kar bi omejevalo delovanje zdravniškega sektorja.</font><br/>
<font size="4">	Jaz prihajam iz druge komisije, ki se ukvarja tudi s problematiko v zdravstvu. Doktorica Gordana Živčec Kalan je povedala, da za čas njenega vodenja zavoda Zdravniške zbornice, da so opozarjale inštitucije, niso imeli zdravnike z licenco, da so bili zdravniki več let v pridobivanju licence, pa so delali. Ena se je zgodila pred kratkim v izolski bolnišnici. Kljub vsemu kar je zadeve uhajajo iz rok. </font><br/>
<font size="4">	Jaz pričakujem, v Novi Sloveniji pričakujemo, da bomo in da boste potrdili predlog in seveda da bo vendarle Ustavno sodišče se opredelilo glede tega. Da ne govorim kaj si je res naredilo z zakonom o pacientovih pravicah, kaj se je naredilo z medicinskimi sestri. Imamo na Onkološkem inštitutu že pol leta zaprt oddelek zaradi pomanjkanja srednjih medicinskih sester. Če je to rešitev, negovalnega oddelka v C1 stavbi, če je to rešitev za Slovenijo in za bolnike, poglejte, potem prevzemite vso to odgovornost. </font><br/>
<br/>
<font size="4">	</font><b><font size="4">PODPREDSEDNIK JOŽE LENART:</font></b><font size="4"> Hvala lepa. K repliki se je prijavil Robert Pavšič. </font><br/>
<br/>
<b><font size="4">	ROBERT PAVŠIČ (PS LMŠ):</font></b><font size="4"> Hvala, še enkrat. Jaz sem bil mogoče premalo ekspliciten prej. Jaz ne vidim oziroma niste argumentirali povezave med pomanjkanjem družinskih zdravnikov in podeljevanjem koncesij. Kot jaz vem se koncesija na primarni ravni podeljuje tako, da se najprej povpraša javni zavod </font><br/>
<br/>
<b><font size="4">7. TRAK: (TB) – 17.30</font></b><br/>
<br/>
<font size="4">	(nadaljevanje) ali ima potrebe za nekega zdravnika in če jih nima – in to mora tudi pisno izrazit – se potem gre v proces razpisa koncesije. Tako da, pomanjkanje zdravnikov, pa koncesije, pa dostopnost na primarni ravni v posamezni občini, nista neposredno povezana, jaz pa verjamem, seveda, da mladi zdravniki veliko raje delajo v urbanih središčih, kot pa v nekih ruralnih okoljih, zato se tudi uvaža zdravnike od drugod, ampak oba segmenta nista neposredno povezana. Mlad zdravnik, če hoče danes v Sloveniji, sploh z družinsko specializacijo, najde službe… takole, in me ne bo noben prepričal, da to ni res.</font><br/>
<font size="4">Zdravniška zbornica pa je del problema, ne pa del rešitve. Zdravniška zbornica v preteklosti ni razpisovala specializacij za družinsko medicino, pa še marsikaj drugega in odkar je to prevzelo ministrstvo, se zadeve počasi izboljšujejo, vemo pa, da je obrat najmanj 5 let, kolikor traja specializacija. Zato, začeli smo mešat hruške pa jabolka, kajne. Dajmo se posvetit eni zadevi ali »primaru« ali »sekundaru« in iskat razloge, zakaj zdravnikov primanjkuje. Ali zdaj bomo pa rešili vse, če bomo podeljevali koncesije kar tako? Dajmo vse zavore sprostit, pa bomo rešili vse čakalne vrste. Ne bomo jih, ne bomo jih. Jaz sem prepričan, da ne. Hvala.</font><br/>
<br/>
<b><font size="4">PODPREDSEDNIK JOŽE LENART:</font></b><font size="4"> Alenka Jeraj, še enkrat, kajne?</font><br/>
<br/>
<b><font size="4">ALENKA JERAJ (PS SDS):</font></b><font size="4"> Ja.</font><br/>
<font size="4">Jaz sem hotela samo na tole izvajanje gospoda Pavšiča – glejte, potem pa zahtevajmo od ministrstva analizo, pa bodo povedal, kolikim ljudem so podelil, ker namreč nihče v Sloveniji ne more delat ne kot zasebnik, ne kot koncesionar, če mu ministrstvo ne podeli, da je usposobljen za to delat. Povejte, koliko ste v zadnjih dveh letih, kolikim ljudem ste dali, da lahko odprejo zasebne ambulante, ker jih je čedalje več in jih ne bi moglo odpret, če jim ministrstvo ne bi dalo soglasja in najbrž zasebne ambulante ne živijo od »lufta«, ampak grejo ljudje tja in si to plačajo.</font><br/>
<font size="4">Zato pravim, naredite analizo, vi ste rekli, da rabimo analizo, da je jaz ne morem naredit, seveda ne, ministrstvo jo pa lahko, ker ve, kolikim je podelilo in naj da podatke, kam ljudje hodijo, ker, ali veste, tako reči, tako kot sem jaz rekla, kajne, da je čedalje več zasebnikov, čistih zasebnikov in ljudje grejo k čistim zasebnikom, ker, če ne dobi v javnem zavodu, potem gre tja.</font><br/>
<font size="4">Naslednja stvar, kolega Pavšič – mi imamo 210 občin in javnih zavodov, zdravstvenih domov, je pa 70. Torej, v mnogih občinah javnega zavoda sploh ni in drugače, kakor s koncesionarji ne funkcionira primarno zdravstvo - se pravi, zobozdravniki, družinski zdravniki. Nekajkrat sem že na tem odboru povedala… Takrat, ko so se ustanovile manjše občine – Ig, Škofljica, Brezovica, Horjul in tako naprej, se je morala Ljubljana odpovedat tolikim zdravnikom, da so se razpisale koncesije v teh občinah, da imamo zdaj na Igu dva zdravnika, če ne bi pa še vedno vsi hodili na Metelkovo, kajne, v Ljubljano in delal gnečo tukaj in podobno je z vsemi ostalimi občinami - ko smo se v nekem trenutku odločil za male občine, smo se odločil tudi za malo drugačen sistem zdravstva, ker je bilo pač treba pripeljat zdravnika k ljudem, nismo več potem vsi hodil v Ljubljano ali pa v okolici Novega mesta, vsi v Novo mesto, ampak so v manjših občinah občine podelile koncesije, seveda v soglasju z ministrstvom, saj drugače ne gre, ker drugače tega ne financira ministrstvo oziroma zavarovalnica in zato imamo danes tako situacijo, kot jo imamo.</font><br/>
<font size="4">V Italiji in še v mnogih državah, so družinski zdravniki vsi koncesionarji, zato ker v manjših občinah ne moreš imet zdravstvenega doma, mislim, nimajo povsod zdravstvenih domov, tam, kjer imajo 3 tisoč ali pa 5 tisoč ljudi, ker bi bilo predrago imet direktorje in tako naprej, kajne – zato smo se v nekem trenutku odločil tako, kot smo se. To, kar vi pravite – družinski zdravnik bi takole dobil službo – zakaj pa dajejo odpovedi? Ali veste, zakaj dajejo odpovedi? Veliko manj pacientov, opredeljenih, imajo v javnih zdravstvenih zavodih družinski zdravniki, kot jih ima koncesionar in zato dobijo seveda nižjo plačo in zato dajo odpovedi in zato grozijo. Koncesionarja noben ne bo vprašal, ali uspe toliko ljudi naredit? On jih mora vzet, kaj naj naredi, naj reče, pojdite v Ljubljano? Ne more, ker je pač tam in je za to</font><br/>
<br/>
<b><font size="4">8. TRAK: (TB) – 17.35</font></b><br/>
<br/>
<font size="4">	(nadaljevanje) dobil koncesijo in jih ima zato mnogokrat več kot, ne vem, 2 tisoč ali koliko tisoč 800 enot.</font><br/>
<font size="4">	Glejte, mi, jaz ne pravim, da moramo mi naredit zdaj vse koncesionarje. Saj smo, tudi mi vodil Odbor za zdravstvo oziroma Ministrstvo za zdravstvo in smo imel javno mrežo, v kateri so javni zavodi in v kateri so koncesionarji. To se je pač ta država enkrat odločila, zdaj pa gremo nazaj, zdaj bi pa najrajši koncesionarje ukinil, samo ne vem, kdo bo potem delal, ker, toliko je javnih zavodov, toliko je koncesionarjev in oboji skupaj podelajo to, kar podelajo, ampak očitno jih je premalo ali, ne vem kaj, da stvari ne funkcionirajo oziroma, da imamo čedalje daljše čakalne vrste.</font><br/>
<font size="4">Takrat, ko so se v našem mandatu, ko je bil dr. Bručan minister, odpravljale čakalne vrste, se je dalo denar tistim, ki so lahko programe izvedli. Mi imamo zdaj en kup ljudi, ki jim je zavarovalnica dala toliko programa, ki so ga v pol leta že izvedli, bi ga lahko tudi več, ampak jim ne damo, zato ker, čakamo, da bodo to naredili javni zavodi, javni zavodi pa obupujejo, ker ne morejo – nimajo zdravnikov, zdaj jim sestre odhajajo in zapirajo oddelke. Kako bomo to rešili? Tako, da bomo imeli vojno s koncesionarji najbrž ne, kajne? Saj pravim, ni treba, da so povsod koncesionarji, je pa treba neke stvari racionalizirat, tudi v javnih zavodih in ne poslabševat stvari za tiste, ki delajo dobro.</font><br/>
<font size="4">Saj, zavarovalnica nadzoruje, ministrstvo nadzoruje. Če nekomu, nekdo ne dela dobro kot koncesionar, brez skrbi, da bi že stokrat bil ob licenco in ne bi več mogel delat. Da ne govorimo o tem, koliko v javnih zavodih imamo zdravnikov, ki sploh ne delajo. V kliničnem centru – gospod Šabeder je povedal – tam je tretjina zdravnikov, ki ne delajo zdravniškega dela, ampak hodijo po posvetih, imajo simpozije, imajo… hodijo na izobraževanja in tako naprej, pacientov imajo pa nič. Tudi, to dajte podatek, kajne, pa se bomo potem malo lažje pogovarjal.</font><br/>
<font size="4">Jaz predlagam da, tako kot je rekel kolega Pavšič, da nam daste analizo, kaj se je v teh zadnjih dveh letih od sprejema tega zakona zgodil, koliko smo, koliko je zrastlo novih zasebnikov… Kot sem rekla, jaz ne zagovarjam tega, zame bi bilo super, če bi javni zavodi naredil, ampak očitno ne naredijo in zato imamo čedalje več zasebnikov, ampak, nihče v tej državi ne more bit zasebnik, če mu ministrstvo ni dalo licence, da lahko to počne, kajne? Noben ne more pri nas opravljat zdravstva brez kljukice. Tako da bi prosila no, za te podatke, pa se bomo potem mogoče lažje pogovarjal, no.</font><br/>
<font size="4">Zdaj, kajne, še to, kolega Pavšič, ste rekel, da družinski zdravnik takole dobi službo, kajne? Ne vem, zakaj bi potem šli po koncu specializacije, v »privatništvo«, če bi takole dobil? Zato ker ne dobijo takole, kajne? Jaz sem vam povedala primer moje nečakinje – ona bi delala družinsko specializacijo, v redu - zbornica ni razpisovala specializacij, zdaj to dela ministrstvo, v redu, bi moral že prej odreagirat, če se to ni dogajal. Recimo, da smo nekaj na tem naredil, ampak zdajle, ko vidijo, kaj se dogaja družinskim zdravnikom bomo pa… saj je ministrstvo razpisalo 80 mest, prijavilo se jih je pa 6 ali koliko? Kajne? Kdo bo pa šel zdaj v družinsko medicino, če pa vidi, da je sama, da ne rečem, »štala« oziroma…? Kdo pa bo tvegal, kajne? Rajši gre potem v klinični center, pa se tam med tolikimi izgubi.</font><br/>
<font size="4">Tudi to je minister Šabeder povedal, da tretjina ljudi v kliničnem dela podpovprečno. Ali mislite, da kakšen koncesionar dela podpovprečno? Bi že bankrotiral. Tako da, mi smo za to, da učinkovito deluje javni sistem, javna mreža, v kateri so javni zavodi in v kateri so koncesionarji. To, da pa ljudje plačujejo zdravstveno zavarovanje, pa ne dobijo v javnem, pa morajo it potem k čistemu zasebniku, to je pa problem. To je pa naš problem in zato mi zagovarjamo več zavarovalnic, pa naj ljudje grejo, kamor hočejo, denar pa za njimi, iz zavarovalnice, ne pa da imamo monopol, zato pa ne moremo</font><br/>
<br/>
<b><font size="4">9. TRAK: (ŠPE) – 17.40</font></b><br/>
<br/>
<b><font size="4">	</font></b><font size="4">(nadaljevanje) en kup stvari rešiti. A mislite, da kakšen koncesionar preplačuje žilne opornice… dobro tega ne dela v glavnem. Aja, delajo, Metka dela. A mislite, da kdo preplačuje trikrat ali pa petkrat? Ne, ker dela s svojim denarjem. Kje pa imamo zgube, kje pa imamo največja preplačila? Klinični center in tako naprej. In izgube v bolnicah in potem seveda pride dobra država in to vse pokrije in zakaj bi potem delali racionalno pa pazili, da ne bo preplačil. O tem se morata dva zdravnika kmalu na zobe metati, da sta kliničnemu centru prišparala ne vem koliko milijonov samo pri žilnih opornicah. Imajo pa 20 tisoč artiklov takih, ki jih preplačujemo verjetno. Saj ne more sistem funkcionirati, a veste? Pa stalno samo govoriti: »je premalo denarja« - ni premalo denarja, samo neracionalno se porablja in ko bomo te stvari uredili, ne bo problem ne z zdravniki, ne s sestrami – jih bomo lahko plačali. Ampak take neumnosti kot delamo, da srednje sestre zdaj ne smejo od 1. septembra cel kup stvari početi. Mene so klicali z dialize Posočje, je rekel: »mi imamo dve višji, imamo dve srednji in te dve srednji lahko samo še odpustimo, ker ne smeta nič tega delati, kar sta do zdaj delali«. Ob pomanjkanju sester, ja ne bodo imeli, ne moremo upravičiti, da bi jih zaposlili, torej še vedno imeli, ker ne smeta delati to, kar sta delali. Saj smo poslali ministru, pa se bo pogovoril z njimi, ampak ni to problem samo tukaj. Saj so povedali – dializni problem je isti problem, povsod je problem. </font><br/>
<br/>
<font size="4">	</font><b><font size="4">PODPREDSEDNIK JOŽE LENART:</font></b><font size="4"> Hvala lepa kolegici Jeraj.</font><br/>
<font size="4">	K razpravi je prijavljen še Marijan Pojbič, potem bi pa predlagal, da damo še besedo ministrstvu, državnemu sekretarju, predvsem iz razloga, ker se zdi, da smo v enem delu poslušali ponovljeno vajo, na kar je prej tudi kolega Robert opozoril. Vemo pa vsi, da Ministrstvo za zdravje ima predlog oziroma program rešitev iz tega, pa jih bomo danes potem še enkrat v tem delu slišali. Da ne bo… ker zdajle v takšni razpravi potem izpade kot, da ministrstvo nima programa za reševanje čakalnih vrst in ostale problematike.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">MARIJAN POJBIČ (PS SDS): </font></b><font size="4">Hvala lepa, spoštovani predsedujoči. </font><br/>
<font size="4">	Torej to vašo razpravo, ki ste jo imeli zdaj na koncu, moram reči, da je škoda, da danes predsedujete temu odboru. Ker, če bi poznali dejstva, potem ne bi na tak način razpravljali. Mi imamo lahko tisoč in en program, če ga ne spravimo v življenje in če ne gremo na roko tistim, ki so tukaj najbolj izpostavljeni, to so pacienti in zaradi čigar pravzaprav ta sistem je postavljen, potem nismo naredili nič. Mi lahko pišemo tisoč resolucij, 100 zakonov in ne vem kaj še vse, čisto birokratskega, če ne rešujemo tisto, kar je ključno. In veste kaj je ključno pri pacientih – je to, da so čakalne vrste nenormalne in to kar je Alenka opozorila do sedaj, pa kolegica iz Nove Slovenije, ne bom ponavljal vsega tega. Kakšen problem je z mladimi zdravniki, kakšen problem je na področju medicinskih sester in tako dalje in tako dalje in tako dalje. In mi se tukaj pogovarjamo, razpravljamo, kot da neke vaje ponavljamo, slišim med drugim – kot, da živimo v drugem svetu, smo nekje čisto drugje. Sploh ne razumemo bistvo problema, ki ga imamo na tem področju. In tu ni pomembno, kdo je v kateri politični opciji, pa v kateri politični stranki. Pomembno je, da se moramo lotiti temeljnega problema, to so čakalne vrste, to je pomanjkanje zdravnikov, to je cel kup takih problemov v ozadju, ki jih imamo. Jaz imam en primer, sedaj ravno v tem času iz Sladkega vrha od koder sam prihajam. Ena zdravnica gre v pokojnino, je zdravstveni zavod iz Maribora povedal v svoji izjavi, da ni zainteresiran za tisto koncesijo. In potem mi nekdo reče, da lahko čisto vse prevzame Zavod za zdravstveno zavarovanje in da mi koncesionarji ne rabimo. Se pravi ljudje v Sladkem vrhu, od koder sam prihajam, ne bodo imeli več zdravnika, če ne bi imeli koncesij. To vi govorite ljudem, tudi predstavniki ministrstva, vsi, ki tukaj sedite. Se pravi sedite na ušesih ali na ne vem na čemu. Govorite popolne nebuloze, neumnosti, ker ne veste kaj se v praksi dogaja, </font><br/>
<font size="4">      </font><br/>
<b><font size="4">10. TRAK: (NB) - 17.45</font></b><br/>
<br/>
<font size="4">	(Nadaljevanje) in teorije imajo ljudje dovolj. Od teorije ljudje ne morejo preživeti in živeti, ne morejo iti na operacijo, ne morejo iti na dializo, in tako dalje, da ne bom razlagal zdaj podrobnosti, se ne bom spuščal v stroko. In to bi morali razumeti, pa ne bi bilo nobenega problema. Potem bi vsi razumeli o čem se danes tukaj pogovarjamo, kaj hočemo doseči. In kaj je zdaj tisto ključno, da se vrnem na ta zakon zdravstvene dejavnosti o katerem danes o nekaterih njegovih členih, ki jih pošiljamo na Ustavno sodišče govorimo. Povejte mi, lepo vas prosim, tisti ki tako pametno zagovarjate vse kako je lepo in prav, kaj se je v tem zdravstvenem sistemu po sprejemu tega zakona do tega trenutka dobro naredilo za paciente. To mi prosim danes odgovorite. Zahtevam od ministrstva, ki tukaj sedite, drugače vas ne rabimo, je najboljše, da greste kaj drugega delati, če na to ne boste znali odgovoriti. Lahko ste se pripravili, vedeli ste točno kakšna bo razprava na tej seji in vedeli ste točno vsebino o katerem danes govorimo in zakaj je do tega sklica te seje sploh prišlo. Povejte, imate evalvacijo na podlagi katerega lahko danes postrežete z argumenti. A ha, to pa to pa to pa to se je zgodilo boljšega ko smo ta zakon sprejeli. In še ena stvar. Ko poslušam ideologe, to me pa najbolj moti, ki se, namesto da bi se ukvarjali s ključnimi problemi v zdravstvenem sistemu, govorijo še vedno in ne razumejo, da koncesionarji niso zasebniki. Koncesionarji so del javnega zdravstva, spoštovani gospodje. Poglejte kako stvari stojijo, kako so postavljene. Čisti zasebnik veste kdo je. Bi morali vedeti vsaj tisti, ki ste v Državnem zboru, bi to morali vedeti. In poskušate danes ponovno prepričevati nas in to slovensko ljudstvo, da so zdaj pa zasebniki nek problem znotraj zdravstvenega sistema. Tudi koncesionarji imajo in morajo imeti ustrezno kontrolo. Zato pa imamo ministrstvo in vse tiste organe, ki so dolžni skrbeti za to, da koncesionarji, vsi tisti, ki delajo znotraj zdravstvenega sistema, svoje delo opravljajo v skladu z zakonodajo, ki je zapisana in je napisana v Republiki Sloveniji na področju zdravstva. Morajo spoštovati in jaz sem prepričan, da jo oni daleč najbolj spoštujejo. In ravno v tem smislu tudi večina državljank in državljanov, ki jih boste vprašali, bodo na koncu rekli kje se najboljše počutijo, bodo povedali, pri koncesionarjih, družinskih zdravnikih in tako dalje. In ko mi boste odgovorili  na to kar sem prej postavil vprašanje, kaj se je dobrega zgodilo za pacienta po sprejemu tega zakona o zdravstveni dejavnosti, potem bom jaz rekel, a ha, imate argumente in to pričakujem. To je tudi moje vprašanje ministrstva. Čisto konkretno, od točke do točke hočem slišati. In je prav, da slišim ne samo jaz, da sliši tudi širša slovenska javnost. </font><br/>
<font size="4">	In drage gospe in gospodje, jaz poznam in sem veliko med ljudmi, upam da tudi vsi ostali, ki sedite tukaj na tej komisiji, ljudje so vsak dan bolj nezadovoljni z delovanjem našega zdravstvenega sistema. Mi imamo odlične zdravnike, odlične medicinske sestre. Imamo tudi nekatere, bom rekel, čisto tehnične stvari, ki so potrebne za izvajanje te dejavnosti  na visoki ravni, nam pa manjka ena ključna stvar in to je primerna in kvalitetna organizacija delovanja zdravstvenega sistema. Tega pa nimamo. In to je temeljno vprašanje in o tem se mi moramo pogovarjati, zato smo mi tukaj, zato tukaj sedimo. Ministrstvo je tisto, ki bo ter rešitve prineslo na mizo, poslanci bomo pa na koncu se odloči, ne glede na politično pripadnost kaj je tisto kar je najboljše za pacienta in za delovanje tega sistema. To mora biti naša naloga in to je tisto kar mora biti naša prioriteta in o tem se moramo pogovarjati in o tem razmišljati. In ne govoriti od ljudi. Javno zdravstvo, zasebno zdravstvo, in tako dalje. Zame je popolnoma kot pacienta vseeno kako se zdravstvo imenuje, važno je, da bo poseg in tisto kar je potrebno, narejeno tako kot je potrebno in, da če jaz že plačujem dvojno zdravstveno zavarovanje, da bom iz tega tudi dobil neko košarico. To morate pa na ministrstvu pripraviti, ne mi tukaj. Mi bomo potem o tem glasovali, pa se odločali kar mislimo, da je prav, bo politika sprejela odločitev oziroma kompromis, ministrstvo pa mora to košarico, vse te stvari, ki so pomembne, pripraviti in nam dati na mizo, tisti, ki se strokovno ukvarjate s temi zadevami. </font><br/>
<font size="4">	In za zaključek. Spoštovane kolegice in kolegi! Mislim, da se moramo zavedati, </font><br/>
<br/>
<b><font size="4">11. TRAK: (SB) – 17.50</font></b><br/>
<br/>
<font size="4">	(nadaljevanje) da je naša skupna naloga in izjemno pomembna naloga skrb za pacienta na tak ali drugačen način. Zdravniki po svoji plati, politika po svoji drugi plati in tako dalje. Politika je tista, ki mora ustvariti pogoje za to, da bodo lahko zdravniki kvalitetno delali, da bodo lahko medicinske sestre kvalitetno delale, da bo dovolj zdravnikov pri sistemu, da bo dovolj specialistov v sistemu, da bo dovolj medicinskih sester in tako dalje, to je naša naloga, ministrstva pa je to kako bo organiziralo, da bomo mi lahko v tej družbi, v tej državi normalno živeli in da ne bo takih čakalnih vrst kot so sedaj. Še vedno se nič na tem področju praktično ni spremenilo, še vedno imamo nenormalno dolge čakalne vrste na določenih področjih. Če bi zdaj vam prinesel / nerazumljivo/ dve ali tri leta čakalne vrste na enem področju, veste, da je to absurd, to je nesprejemljivo. In na drugi strani samo en primer, malo si poglejte Avstrijo. Poglejte kako tam stvari funkcionirajo in kakšne so tam čakalne vrste, kdaj pride pacient, kako poskrbijo za pacienta in tako dalje, boste videli, razliko boste videli definitivno. In ta razlika gre tam v prid pacienta ne države in institucije in birokracije. Kaj se pa pri nas dogaja? Najprej smo vsi ostali, potem pa pridejo pacienti tisti, ki nimajo veze, tisti, ki imajo vezo še tu pa tam skočijo na tak ali drugačen način preko nekih vrst. Ali pa gredo čistemu zasebniku pa namesto zato, ker plačujejo dvojno zdravstveno zavarovanje, iz tistega pač na pridejo na vrsto in gredo čistemu zasebniku, da potem te probleme rešuje. In ti zasebniki, ki rešujejo take probleme v tej  naši družbi so za vas neverjeten problem, tega pa ne razumem, glejte, ta logika ne obstaja nikjer na svetu in me nobeden ne more prepričati in takega človeka. To razumejo ljudje v prvem razredu osnovne šole, če bi jim to razložil. Nekdo, ki pomaga reševati okoreli sistem je nasprotnik družbe, nasprotnik tistega nekega sistema. To še svet ni videl, to se lahko zgodi Sloveniji ali pa v Rusiji, pa še kje kjer jaz ne vem, ali pa v Venezueli. Tukaj se ne bi smelo, mi smo ja neka razvita demokratična država, živimo v nekem okolju kjer imamo okoli sebe sisteme, ki vemo, da relativno dobro funkcionirajo, tudi drugi sistemi niso ah in sploh, imajo tudi pomanjkljivosti in imajo dobre rešitve. Ampak zakaj mi ne bi vzeli tisto kar je dobro,  zakaj bi se mi mogli zgledovati po tistih, ki delajo slabo in imajo predlagane slabe rešitve, ki so napačne in tako dalje. Zaključek. Glejte, vsi, ki sedimo tukaj, prosim ne ukvarjajmo se s takimi vprašanji kdo je bolj rdeč, kdo je manj in bolj črn in kdo je bolj sredinski in kdo je bolj, ukvarjajmo se s problemom, ki ga imamo, ukvarjamo se s problemom in ta problem je jasne, imamo problem z zdravniki, ker jih ni, imamo problem kako mlade zdravnike čim prej aktivirati, da bodo lahko delali in imamo problem z medicinskimi sestrami, tudi ta zgodba je znana, ki se je zgodila. Vi predstavniki ministrstva veste, da to ni v tem trenutku dobro, ker verjetno vseh teh stvari so take, ki bi jih morali po nekem pametnem redosledu vrteti, tako da ne bi prišlo do take eskalacije in tako dalje. In da ne bi prineslo poslabšanje še sedanjega stanja v zdravstvu. To si pač ne bi smeli dovoliti. Spremembe lahko delaš, ampak jih moraš zelo pazljivo delati na tak način, da še ne pokvariš bolj pacientove pravice, njegove možnosti in tako dalje, ne bom več na široko in ne vem kako razglablja. V glavnem, glejte, naša skrb je skupna zato, da bomo pacientu pomagali, da bo čim prej prišel na operacijo, čim prej prišel na prvi pregled, peti pregled strokovnjakov in tako dalje. To je naša skupna naloga in tukaj jaz mislim, da se ne razlikujemo na leve in desne in sredinske, pa ne vem kakšne. Vsi prosim, da stopimo skupaj pa gremo po tej poti in to naredimo. To, kar pa mi predlagamo sedaj, da bo Ustavno sodišče pregledalo, saj bo Ustavno sodišče na koncu odločilo. In tu zdaj neke ekspozeje delati na to temo mislim, da mi nismo niti pristojni. Če smo se odločili, politika je tista, ki lahko to naredi, mi smo to naredili v dobro naših pacientov, jaz sem prepričan, zdravnikov in pa vseh ostalih, ki so vpleteni v to zgodbo in tako kot bo Ustavno sodišče odločilo bo pač odločilo. In prosim, da poskušamo nekje pri tem ostati. Hvala lepa.</font><br/>
<br/>
<b><font size="4">	PODPREDSEDNIK JOŽE LENART:</font></b><font size="4"> Hvala kolegu Marjanu Pojbiču. Preden damo besedo državnemu sekretarju sta prijavljena še dva in sicer Mojca Žnidarič in potem še enkrat Robert Pavšič. Prosim. </font><br/>
<br/>
<b><font size="4">12. TRAK: (SC) - 17.55</font></b><br/>
<br/>
<b><font size="4">	MOJCA ŽNIDARIČ (PS SMC): </font></b><font size="4">Hvala za besedo. </font><br/>
<font size="4">	Danes odpirate vse težave, ki v zdravstvu so, ne rečem, da jih ni malo, ampak jaz predlagam, da se osredotočimo na zakonodajo, ki ste oziroma to, kar ste danes tudi vložili za sejo. To, kar ste vložili in trdite, da bi ta sprememba torej skrajšala čakalne vrste pa me zanima kako, kje bi te ljudi, te koncesionarje vzeli. Po moji logiki bi edino odšli iz javnih zdravstvenih zavodov, se pravi, ne vem, verjetno ne bi prišli iz tujine ali od nekod drugod. To, kar je danes predmet teh sprememb torej, da se koncesije, da niso podeljene za nedoločen čas, ampak da so za 15 let in vi bi želeli ukiniti teh tri leta delovnih izkušenj na primarni oziroma pet let na sekundarni. To je temelj današnjih sprememb, ampak ne vem kako bi to vse spremenilo, skrajšalo čakalne vrste, skrajšalo operacije ne vem kaj vse ste tukaj naštevali. Jaz mislim, se pravi, da bi kvečjemu pač te zdravnike izgubili torej bi odšli iz javnih zavodov ne vem pa če je to cilj, ker mislim, da nam je vsem cilj torej vseeno javno zdravstvo. Kot je gospod Pavšič povedal moram reči, da se strinjam z vsem, kar je navedel, vse koncesije, ki se podeljujejo, ki jih občine podeljujejo za kakršnekoli javne naloge so časovno omejene in mislim, da je prav, da se na vsakih 15 let preverijo pogoji in pa tudi realizacija. Vi trdite, da bi ti koncesionarji delali 200, 300 procentov in da bi na ta način, potem edino lahko skrajšali čakalne vrste ne vem pa, če je to res, ker mislim, da poznate situacijo na Hrvaškem, ki ne delajo niti 100 %. Torej, zaupam Zakonodajno-pravni službi in seveda bomo podprli mnenje, ki ga je podala Zakonodajno-pravna služba in predlaganih sprememb, ki jih pač vi predlagate ne bom podprla. </font><br/>
<font size="4">	Hvala. </font><br/>
<br/>
<font size="4">	</font><b><font size="4">PODPREDSEDNIK JOŽE LENART: </font></b><font size="4">Kolega Robert, beseda je tvoja. </font><br/>
<br/>
<font size="4">	</font><b><font size="4">ROBERT PAVŠIČ (PS LMŠ): </font></b><font size="4">Hvala, še enkrat. Več ali manj bodo vse točke današnjega dnevnega reda podobne, zato mislim, da se bo tukaj najbolj razvnela razprava. Ja, gre za ideološko vprašanje, s tem, da ni z vašim stališčem nič narobe, ampak tudi z našim ni nič narobe, vsak pač svoje misli in svoje zagovarja in to pa morate sprejeti. Jaz pač mislim, da vi nimate prav, vi pa mislite, da jaz nimam prav. Okoliščine so pač takšne, da je nas, ki mislimo, da vi nimate prav pač več. Moramo pa biti natančni, govorimo o razliki med zasebnim in koncesionarjem. Ja, koncesionar je zasebnik s to razliko, da je plačan iz javnih sredstev. Zasebnik je pa plačan po izbiri nekoga kogarkoli, ki se odloči, da mu bo v celoti plačal tisto, kar mu je potrebno plačati. Nobeden ne govori, da so koncesionarji slabi, ampak da je treba področje omejiti in urediti, da se ne bo sprevrglo kot se je sprevrglo na področju zobozdravstva. Danes mora vsak doplačevati zobozdravstvene storitve tudi, če gre h koncesionarju in na žalost je situacija takšna, da je ceneje iti v tujino in v celoti plačati vse kot iti pri nas do koncesionarja in to, zaradi liberalnih zelo sproščene zakonodaje in pravil na zobozdravstvenem nivoju. To imamo sedaj, sedaj to popravljati za nazaj je pa res nemogoče. </font><br/>
<font size="4">	Potem smo mešali nivoje zdravstvene oskrbe. Primarni, sekundarni pa terciarni. Kaj imajo zdravniki na kliničnem centru s pomanjkanjem družinskih zdravnikov na primarnem nivoju? Nič. In kaj ima ministrstvo z upravljanjem z zavodi razen tega, da jih kontrolira in da skupaj z nami pripravlja okolje, v katerem bodo lahko delali in v katerem jih bomo seveda lahko kontrolirali in da bodo uspešni. Torej, vloga ministrstva ni, da upravlja javne zavode, ampak, da jim skupaj z nami torej z Državnim zborom določa pogoje. </font><br/>
<font size="4">	Pa še nekaj. Zakaj bi bil koncesionar cenejši in bolj uspešen pa učinkovit od javnega? Na področju materialnih stroškov se zagotovo strinjam tukaj ni vprašanj. Koncesionar vsak dobi material tudi tisti, ki ga potrebuje za  </font><br/>
<font size="4"> </font><br/>
<b><font size="4">13. TRAK: (SC) - 18.00</font></b><br/>
<br/>
<b><font size="4">	</font></b><font size="4">(nadaljevanje) oskrbo svojih pacientov lahko veliko ceneje. Zakaj? Zaradi tega, ker imamo mi sistem javnega naročanja in smo zelo omejeni. Tukaj bi se morali, potem posvetiti vsi skupaj temu, da preprečimo malverzacije pri materialnih stroških, s tem, da moramo zakonodajo spremeniti, ampak to se tudi že napoveduje. Je pa tudi nekaj res. Recimo na sekundarnem nivoju gremo k koncesionarju, se izvede neki poseg, ko pride do zapleta - kaj se zgodi - ta pacient ne bo šel zaplete reševati nazaj h koncesionarju, ker je ta zaplet nastal, ampak največkrat konča v javni mreži in se ga tam sanira do konca. Ne, zaradi tega, ker bi bil koncesionar nesposoben, ampak zaradi tega, ker nima na razpolago toliko zadev oziroma nima na razpolago možnosti tako materialnih kot tudi … Na primer, če mora nekdo odležati tri, štiri dni v bolnišnici zagotovo ne bo pri koncesionarju ostal, ker nima niti bolniške sobe verjetno, ampak bo bil napoten v klinični center in se bodo napake odpravljale v javnem. Primerjati neposredno javni in koncesionarski sistem tudi ni fer, ker ne veljajo enaki normativi za oba, niso enaki. Tim v zdravstvenem domu, zdravniški tim stane več kot stane pri koncesionarju, zato ker veljajo za njega druga pravila. Mi moram težiti k temu, da vzpostavimo enake pogoje za vse. Jaz imam sam osebno - sedaj bo iz osebne izkušnje govoril - 30 let izkušenj pri koncesionarji, blazno zadovoljen družinska zdravnica in sedaj je že 10 let v javnem tudi blazno zadovoljen in enako hitro sem prišel na vrsto pri koncesionarju in sedaj enako hitro pridem na vrsto v javnem. Na žalost imam izkušnje tudi na sekundarnem nivoju pa tudi na terciarnem nivoju. Jaz sem se kot pacient vedno počutil varnega in zato ne bom sprejel tega, da se vedno nekaj pavšalno ocenjuje kako, da je sistem popolnoma podrt, da ne deluje, ne vem, nisem bil poslanec, da bomo kaj narobe razumeli nobeden me ni poznal, sem bil popolnoma Robert Pavšič in sem bil obravnavan tako kot, da sem tam edini in to je prav. Jaz verjamem, da ljudje, ki delajo v zdravstvenem sistemu delajo ta predvsem, zaradi tega, ker želijo nekomu pomagati ne pa, zaradi denarja, zaradi pogojev pa ne vem česa še. Bi pa res bilo sedaj zanimivo, kar je tudi kolega Pojbič sekretarja izzval ravnokar smo spreminjali kompetence za medicinske sestre pa, da razloži ali je ta zadeva res takšna kot je, ker jaz sem prepričan, da ni, da se bodo zadeve pravilno uredile in da bodo lahko tudi na področju dializ srednjemedicinske sestre opravljale delo kot so ga opravljale do sedaj. Bo pa težava nastala zagotovo po uveljavitvi tega, ko bodo medicinske sestre iz bolj zahtevnih okolij prehajale v manj zahtevna okolja, to je na primarni nivo, tukaj pa lahko nastane težava, ampak tudi to se da rešiti tako, da se jih stimulira z boljšimi pogoji dela in predvsem z boljšim plačilom, da bom čisto banalen. Ljudje je treba pač plačati pa bodo delali tukaj se pa vsi strinjamo. Res je, brez zveze je govoriti o tem kdo je bolj bel pa kdo je bolj rdeč pa dajmo se raje res ukvarjati s pacienti in z vsebino se popolnoma strinjam z vami. Danes se na žalost ukvarjamo z oceno ustavnosti in jo znamo zelo na hitro premakniti tja, kamor nam najbolj paše, ampak prosim vseeno dajmo biti natančni. Jaz ne bi tako… Vsaka beseda proti družinskim zdravnikom in pogojem dela pomeni, da se jih bo še manj prijavilo na specializacijo za družinske zdravnike, čeprav so po moje eni najbolj srčnih ljudi in ljudi, ki znajo največ delati. Dobri primarni nivo pomeni, da bo manj obremenjen sekundarni nivo in tudi, potem terciarni. Dajmo spoštovati ljudi - saj jih spoštujemo, da me ne boste narobe razumel ne mislim, da jih ne spoštujete -, ampak dajmo tudi mi promovirati ta poklic kot nekaj za res plemenitega in privlačnega sicer pa tudi na lokalnih nivojih lahko občine in zdravstveni domovi ustvarijo</font><br/>
<font size="4">   </font><br/>
<b><font size="4">14. TRAK (VI) 18.05</font></b><br/>
<br/>
<font size="4">	(Nadaljevanje) pogoje s katerimi bodo privabili mlade zdravnike. Ne samo s koncesijami, lahko tudi s stanovanjem, recimo, s pogoji za življenje, s pogoji za razvoj. Ker družinski zdravnik - Kaj? - te vzame v svoje okrilje ko se rodiš in si pri njem lahko celo življenje. In to je tisto, kar je najbolj privlačno, te spremlja od začetka do konca, če imaš srečo ali pa če ima on srečo, da ne bomo sedaj trializirali celotnega procesa. </font><br/>
<font size="4">	Se pa ne strinjam z vami, to pa morate tudi vi spoštovati. Torej, jaz vas spoštujem z vašim mnenjem. Prosim pa tudi, da enako z vaše strani, da ne bomo kričali eden na drugega. Hvala lepa. </font><br/>
<br/>
<font size="4">	</font><b><font size="4">PODPREDSEDNIK JOŽE LENART:</font></b><font size="4"> Hvala, kolega Robert. Še ena prijava je, in sicer Branko Simonovič. </font><br/>
<br/>
<b><font size="4">	BRANKO SIMONOVIČ (PS DeSUS):</font></b><font size="4"> Hvala lepa, predsedujoči. Poslušam to razpravo, pa bi želel, da mi pojasnijo predstavniki ministrstva in predstavnice Zakonodajno-pravne službe. Poglejte, kakšna je razlika od predloga, ki ga predlagatelji predlagajo, da se predlog za zadržanje izvrševanja nujnih odločb ustavi in to, kar je Ustavno sodišče sprejelo 22. marca 2018, ki piše: Ustavno sodišče predlog za zadrževanje izvrševanje drugega odstavka 3. člena Zakona o zdravstveni dejavnosti že presojalo in ga je v sklepu zavrnila. Ali mi poveste, Ustavno sodišče je nekaj že zavrnilo in sedaj predlog, da mi to kot odbor podpremo in da gre naprej v razpravo, v ponovno razpravo? Hvala lepa za odgovore. </font><br/>
<br/>
<font size="4">	</font><b><font size="4">PODPREDSEDNIK JOŽE LENART:</font></b><font size="4"> Hvala lepa, kolega Simonovič. </font><br/>
<font size="4">	Preden predamo besedo sekretarju gospodu Pliberšku, bi se mogoče sam čisto na kratko vključil v razpravo, in sicer iz prve roke bom rekel takole. Tudi sam imam v hiši zdravnico, ki skrbi za 3 tisoč 400 pacientov na Koroškem. In ta ukrep, ki ga je ta vlada sprejela z dodatnimi sredstvi za skrajševanje čakalnih vrst je bil popolnoma realiziran na tem področju, ki ga pokriva. Z dodatnimi ambulantami je bilo to rešeno, ker je pač dobila zeleno luč od ustanove, da je lahko to izvedla. Seveda je ta cifra zelo visoka. S tem se tudi postavlja vprašanje, tudi, bom rekel, brez tega bi lahko verjetno bila rešitev, ampak da ti na pacienta skrajšaš obravnavo na 3, 4 minute verjetno ni fer, ker so neki normativi le postavljeni. In to je bila tista prava pot. Iz prve roke vam povem, da eden od ukrepov, ki je bil, vam ga tudi potrdim, da je v praksi rešljiv. Hvala lepa. </font><br/>
<font size="4">	Besedo ima državni sekretar, dr. Pliberšek. </font><br/>
<br/>
<b><font size="4">	DR. TOMAŽ PLIBERŠEK:</font></b><font size="4"> Hvala, predsedujoči. V predmetni zadevi predvsem obravnavamo predlog za začasno zadržanje izvajanje  drugega odstavka, se pravi nekaterih členov in pa odstavkov. Kot smo v uvodu pojasnili smo v tej fazi pripravili samo mnenje glede predloga za začasno zadržanje izvrševanje posameznih členov obravnavanih zakonov, ne pa o sami vsebini. Če bi želel na vse, bom rekel, točke razprave razpravljati bi se zadeva verjetno tudi razvodenela v tem, kaj smo želeli sploh v tej točki razjasniti. Rad bi samo mogoče pokomentiral, da je tudi Ministrstvo za zdravje usmerjeno iz pacienta, njegove skrbi za varno, kvalitetno in seveda dostopno zdravstvo. Hvala lepa. </font><br/>
<br/>
<font size="4">	</font><b><font size="4">PODPREDSEDNIK JOŽE LENART:</font></b><font size="4"> Hvala lepa. Izzvana je bila še zakonodajna služba, pardon, Marijan Pojbič ima besedo. </font><br/>
<br/>
<b><font size="4">	MARIJAN POJBIČ (PS SDS):</font></b><font size="4"> Spoštovani predstavniki ministrstva! Jaz upam, da ste moje vprašanje razumeli. Kaj so pozitivni učinki zakona, ki je bil sprejet - Zakona o zdravstveni dejavnosti - v teh dveh letih. Prosim vas, naštejte mi pet stvari, ki izhajajo </font><br/>
<font size="4"> </font><br/>
<b><font size="4">15. TRAK: (TB) – 18.10</font></b><br/>
<br/>
<font size="4">	(nadaljevanje) iz dobrega, torej iz tega, kar je bilo sprejeto, ki je, seveda, izboljšalo stanje na področju pacientov. Prosim naštejte mi 5 stvari. To sem vas prej prosil, to kar ste zdaj vi odgovorili, to je, glejte, na žalost, moram reči, ne vem če ste potem, dobro poznate delovanje tega sistema oziroma tega zakona oziroma posledic.</font><br/>
<br/>
<b><font size="4">PODPREDSEDNIK JOŽE LENART:</font></b><font size="4"> Ja, seveda, izvolite, gospod sekretar.</font><br/>
<br/>
<b><font size="4">DR. TOMAŽ PLIBERŠEK:</font></b><font size="4"> Hvala za besedo, predsedujoči.</font><br/>
<font size="4">Spoštovani poslanec, razumeli smo vaše vprašanje. Še vedno nekje vztrajamo, da se danes odločamo o predlogu za začasno zadržanje, smo pa seveda pripravljeni to tudi pisno pripravit, v najkrajšem možnem času.</font><br/>
<br/>
<b><font size="4">PODPREDSEDNIK JOŽE LENART:</font></b><font size="4"> Proceduralno? Izvolite.</font><br/>
<br/>
<b><font size="4">SAMO BEVK (PS SD):</font></b><font size="4"> Hvala lepa za besedo, gospod predsedujoči.</font><br/>
<font size="4">Vemo kakšen je dnevni red današnje seje. Moramo se opredelit do posameznih zadev, ki bodo potem obravnavane na Ustavnem sodišču in to je naša naloga, sicer pa so poslanska vprašanja, kolikor vem, na dnevnem redu 23. septembra, ko začne prvo jesensko zasedanje Državnega zbora in takrat se lahko postavlja vprašanja in se nanje, s strani ministra, tudi odgovarja. Hvala lepa.</font><br/>
<br/>
<b><font size="4">PODPREDSEDNIK JOŽE LENART:</font></b><font size="4"> Besedo ima kolega Pojbič.</font><br/>
<br/>
<b><font size="4">MARIJAN POJBIČ (PS SDS):</font></b><font size="4"> Gospod Bevk, hvala lepa za ta poduk. Saj je razumljivo, ko braniš nekaj, kar ne moreš branit in potem pač uporabiš proceduro. Jaz sem ministrstvo vprašal, zato ker govorimo o tem vprašanju. Govorimo o učinkih in tudi o problemih tega Zakona o zdravstveni dejavnosti, ki je bil sprejet in če je ministrstvo tukaj, je prav in pošteno, da, torej, če že razpravljamo o tem vprašanju, da se na ta vprašanja nam poslancem tudi odgovori. Če pa to ni, potem pa, mislim da nimamo kaj iskati tukaj.</font><br/>
<font size="4">Potem je naša vloga poslanca izničena, ljudstvo pa ne more izvedeti nič od tistega, kar bi bilo prav, da izve, če smo se tukaj dobili in da o tej temi razpravljamo in jaz, ne bom nadaljeval, rečem, gospod je povedal, da bodo pisno na to odgovorili, jaz bom s tem zadovoljen in potem seveda, na podlagi tega, bomo videli tudi kako in kaj naprej na tem področju, tudi s kakšnim ustnim poslanskim vprašanjem ministru in tako dalje in tako dalje. Hvala lepa.</font><br/>
<br/>
<b><font size="4">PODPREDSEDNIK JOŽE LENART:</font></b><font size="4"> Hvala lepa.</font><br/>
<font size="4">Razumel sem tudi kolega Marijana Pojbiča, da je predlog sekretarja državnega, gospoda Pliberška, sprejet, tudi iz vaše strani in to sprejmemo in tole točko dam potem na glasovanje in sicer, sledeči predlog mnenja: »Odbor za zdravstvo podpira mnenje Zakonodajno-pravne službe z dne 30. 8. 2019 ter ji predlaga, da pripravi odgovor Ustavnemu sodišču Republike Slovenije.« Glasujemo.</font><br/>
<font size="4">Kdo je za? (10 članov.) Kdo je proti? (6 članov.)</font><br/>
<font size="4">Ugotavljam, da je predlog mnenja sprejet.</font><br/>
<font size="4">Zaključujemo 1. točko dnevnega reda.</font><br/>
<br/>
<font size="4">Prehajamo na </font><b><font size="4">2. TOČKO DNEVNEGA REDA - ZAHTEVA UPRAVNEGA SODIŠČA REPUBLIKE SLOVENIJE ZA PRESOJO USTAVNOSTI ČETRTEGA ODSTAVKA 41. ČLENA ZAKONA O SPREMEMBAH IN DOPOLNITVAH ZAKONA O ZDRAVSTVENI DEJAVNOSTI (URADNI LIST ŠT: 23/05 - URADNO PREČIŠČENO BESEDILO, 15/08-ZPACP, 23/08, 58/08 - ZZDRS-E, 77/08- ZDZDR, 40/12 - ZUJF, 14/13, 88/16 - ZDZPZD IN 64/17) (U-I-193/19).</font></b><font size="4">  </font><br/>
<font size="4">Gradivo je bilo objavljeno na spletnih straneh Državnega zbora. K tej točki so bili prav tako vabljeni Zakonodajno-pravna služba</font><br/>
<br/>
<b><font size="4">16. TRAK: (NB) - 18.15</font></b><br/>
<br/>
<font size="4">	(Nadaljevanje) in pa Ministrstvo za zdravje. In predlagam, da damo besedo kar Zakonodajno-pravni službi, dr. Katji Triller Vrtovec. Prosim. </font><br/>
<br/>
<b><font size="4">	DR. KATJA TRILLER VRTOVEC: </font></b><font size="4">Hvala. </font><br/>
<font size="4">	Upravno sodišče vlaga zahtevo za oceno ustavnosti določbe, ki je koncesije za opravljanje javne službe v zdravstveni dejavnosti, ki so bile pred uveljavitvijo ZZDej-K podeljene za nedoločen čas, spreminja v koncesije za določen čas in sicer za obdobje 15 let, šteto od uveljavitve ZZDej-K, to je od 17. 12. 2017. Zatrjuje, da je ureditev v nasprotju z ustavno prepovedjo o retroaktivnosti in načelom varstva zaupanja v pravo, kjer zakonodajalec ni uspel izkazati javne koristi pri časovnem omejevanju trajanja koncesij. Po presoji Ustavnega sodišča ima določba povratne učinke tedaj, ko za nazaj poseže v pravne položaje, ki so bili zaključeni v času veljavnosti prej veljavnega predpisa. Menimo, da v tem primeru za take povratne učinke ne gre. Z odločbo Ministrstva za zdravje iz leta 2018, ki jo koncesionar izpodbija v prekinjenem upravnem sporu, se namreč podeljena koncesija ni zaključila, temveč je bila podaljšanja najmanj do leta 2032. To pomeni, da se bo pravni položaj koncesionarja zaključil šele po uveljavitvi ZZDej-K, zato izpodbijanje zakonske določbe ne moremo presojati po pogojih, ki veljajo za pravo retroaktivnost. Izpodbijana ureditev udi ni v neskladju z načelom zaupanje v pravo, saj za spremembo koncesijskih razmerij iz nedoločenega v določen čas obstajajo stvarni razlogi utemeljeni v prevladujočem in ustavno dopustnem javnem interesu. Te povzema Evropska direktiva o podeljevanju koncesijskih pogodb, ki pojasnjuje, da koncesije za nedoločen čas niso dopustne zaradi zapiranja trga in omejevanje konkurence. Prav tako so koncesionarji, ki so jim bile koncesije za opravljanje javne službe v zdravstveni dejavnosti podeljene za nedoločen čas, z izpodbijano spremembo obdobja podeljevanje koncesij, so lahko v naprej računali. Koncesij za nedoločen čas namreč ni več dopustno podeljevati že vse od uveljavitve Zakona o javno zasebnem partnerstvu iz leta 2007. Ukinitev koncesij za nedoločen čas je bila torej možnost, ki se je lahko predvidevala že več kot deset let, zato Ustavnemu sodišču predlagamo, naj ugotovi, da četrti odstavek 41. člena Zakona o zdravstvenih dejavnosti ni v neskladju z Ustavo. </font><br/>
<font size="4">	Hvala lepa. </font><br/>
<br/>
<b><font size="4">	PODPREDSEDNIK JOŽE LENART: </font></b><font size="4">Hvala za podano mnenje. </font><br/>
<font size="4">	In dajem besedo Ministrstvu za zdravje, državnemu sekretarju dr. Tomažu Pliberšku. </font><br/>
<font size="4">	Prosim. </font><br/>
<br/>
<b><font size="4">	DR. TOMAŽ PLIBERŠEK:</font></b><font size="4"> Spoštovani predsedujoči, hvala za besedo. </font><br/>
<font size="4">	V tej 2. točki bomo že morda nekaj vsebinskih stvari, ki so se dotikale tudi 1. točke, lahko mogoče malo bolj vsebinsko razjasnili, bo mogoče malo več časa. </font><br/>
<font size="4">	Torej, v 2. točki v okviru zadeve o mnenju o zahtevi Upravnega sodišča Republike Slovenije za oceno ustavnosti četrtega odstavka 41. člena zakona o spremembah in dopolnitvah zakona o zdravstveni dejavnosti. Torej, četrti odstavek 41. člena ZZDej govori o koncesijah za upravljanje zdravstvene dejavnosti, ki so bile pred uveljavitvijo tega zakona podeljene na nedoločen čas, se spremenijo v koncesije za določen čas in sicer za obdobje petnajst let, šteto od uveljavitve tega zakona. Koncendent v dvanajstih mesecih od uveljavitve tega zakona izda po uradni dolžnosti odločbo o spremembi koncesijske odločbe in določi novo obdobje podelitve koncesije v skladu s tem zakonom in koncesionarju predlaga sklenitev dodatka h koncesijski pogodbi. Če koncesionar ne želi skleniti dodatka koncesijski pogodbi, glede trajanja koncesije veljajo določbe odločbe o spremembi koncesijske odločbe. Koncendent po preteku petnajst let od uveljavitve tega zakona preveri realizacijo programa v podeljenem obsegu ter ali še obstoji potreba po opravljanju koncesijske dejavnosti. Če ugotovi, da so izpolnjeni prej navedeni pogoji na podlagi pozitivnega mnenja Zavoda za zdravstveno zavarovanje Slovenije ter pristojni zbornice ali s strokovnega združenja lahko podaljša obdobje podelitve koncesije v skladu z drugim, tretjim in četrtim odstavkom 43. člena zakona. </font><br/>
<font size="4"> </font><br/>
<b><font size="4">17. TRAK: (JJ) - 18.20</font></b><font size="4"> </font><br/>
<br/>
<font size="4">	(Nadaljevanje) Upravno sodišče Republike Slovenije je na Ustavno sodišče Republike Slovenije vložilo zahtevo za oceno ustavnosti četrtega odstavka 41. člena Zakona o spremembah in dopolnitvah zakona o zdravstveni dejavnosti. Tožeča stranka je vložila tožbo po pravnem sporu zoper toženo stranko Republiko Slovenijo, ki jo zastopa Ministrstvo za zdravje. S tožbo je tožeča stranka izpodbijala odločbo Ministrstva za zdravje z dne 12. 12. 2018, s katero je bilo odločeno, da se tožeči stranki čas trajanja koncesije, ki je bila z odločbo Ministrstva za zdravje 20. 2. 2003 podeljena za nedoločen čas, spremeni v koncesijo za obdobje 15 let v trajanju od 17. 12. 2017 do 16. 12. 2032 z možnostjo podaljšanja. Iz tožbe je razvidno, da naj bi šlo v njegovem primeru za retroaktivno veljavo posameznih zakonskih določb, ki so neupravičeno posegle v pravnomočno sklenjeno pravno razmerje, zato je Upravnemu sodišču predlagal, da postopek reševanja tožbe prekine in pred Ustavnim sodiščem začne postopek za oceno ustavnosti navedenega določila. Po pregledu zadeve in relevantnih zakonskih določb je Upravno sodišče v zahtevi ocenilo, da je četrti odstavek 41. člena ZDDJ-k v nasprotju s 155. in 2. členom Ustave Republike Slovenije. </font><br/>
<font size="4">	Stališče Vlade Republike Slovenije: Vlada Republike Slovenije meni, da predlagani način uskladitve že podeljenih koncesij pomeni, da se tako koncesije za nedoločen čas kot tudi koncesije podeljene za dolgo obdobje podelitve za določen čas uskladijo z doseganjem temeljnih načel pri podeljevanju koncesij tudi na ravni Evropske unije. Gre za načela enake obravnave, nediskriminacije, sorazmernosti, transparentnosti, ter temeljno načelo delovanja javne zdravstvene službe v Republiki Sloveniji. Glede na to, da je bilo v preteklosti podeljevanje koncesij nesistematično in nenadzorovano, prav tako pa ni potekalo na transparenten način, Vlada Republike Slovenije ocenjuje, da je bilo v obstoječe koncesijo potrebno poseči, saj navedeno določilo omogoča ureditev, ki nesporno pomeni javno korist v smislu sistematičnega in nadzorovanega podeljevanja koncesij za zagotovitev boljše dostopnosti do zdravstvenih storitev za vse prebivalce na eni strani in zagotavljanje konkurenčnosti med izvajalci na drugi strani.</font><br/>
<font size="4">	Po mnenju Vlade Republike Slovenije ureditev za nazaj v naveden primeru pomeni dovoljen poseg v pridobljene pravice, saj le te v primeru varovanja javnega interesa oziroma javne koristi niso absolutne oziroma brezpogojne. Vlada Republike Slovenije meni, da gre v navedenem primeru za dovoljen poseg v pridobljene pravice, saj le te niso absolutno oziroma brezpogojno ob varovanju javnega interesa oziroma javne koristi, ki je temeljno načelo pri urejanju zdravstvenega varstva in se ga izvaja dosledno in izključno v korist vseh državljanov na način, da se vsakemu od njih poskuša zagotoviti enako dostopnost do storitev zdravstvenega varstva v okviru mreže javne zdravstvene službe. </font><br/>
<font size="4">	Vlada Republike Slovenije glede na navedeno meni, da zahteva za oceno ustavnosti četrtega odstavka 41. člena ZZDJ ni utemeljena in da navedena ureditev ni v neskladju z Ustavo Republike Slovenije.</font><br/>
<br/>
<b><font size="4">	PODPREDSEDNIK JOŽE LENART:</font></b><font size="4"> Hvala lepa državnemu sekretarju. S tem odpiram razpravo. Besedo imate poslanke in poslanci. </font><br/>
<font size="4">	Ugotavljam, da ni razpravljavcev in dajem na glasovanje naslednji predlog, mnenje: »Odbor za zdravstvo podpira mnenje Zakonodajno-pravne službe, z dne 29. 8. 2019 ter ji predlaga, da pripravi odgovor Ustavnemu sodišču Republike Slovenije.« </font><br/>
<font size="4">	Predlog mnenja dajem na glasovanje. </font><br/>
<font size="4">	</font><br/>
<b><font size="4">18. TRAK: (ŠPE) – 18.25</font></b><br/>
<br/>
<font size="4">	(nadaljevanje) Kdo je za? (10 članov.) Kdo je proti? (Nihče.)</font><br/>
<font size="4">	Tako zaključujemo 2. točko dnevnega reda.</font><br/>
<br/>
<font size="4">	Prehajamo na </font><b><font size="4">3. TOČKO DNEVNEGA REDA – ZAHTEVA OBČINE TOLMIN ZA OCENO USTAVNOSTI 121. ČLENA ZAKONA O LEKARNIŠKI</font></b><br/>
<b><font size="4">DEJAVNOSTI (URADNI LIST ŠT: 85/16) (U-I-166/17).</font></b><br/>
<font size="4">	Gradivo je objavljeno na spletni straneh Državnega zbora s sklicem. K točki so bili tudi vabljeni: Zakonodajno-pravna služba in pa Ministrstvo za zdravje.</font><br/>
<font size="4">	Dajem besedo Zakonodajno-pravni službi.</font><br/>
<br/>
<font size="4">	</font><b><font size="4">DR. KATJA TRILLER VRTOVEC:</font></b><font size="4"> Hvala.</font><br/>
<font size="4">	Občina Tolmin vlaga zahtevo za oceno ustavnosti prehodne določbe Zakona o lekarniški dejavnosti 1, ki naj bi omogočala, da se koncesija, ki je bila fizični osebi pred uveljavitvijo Zakona o javno-zasebnem partnerstvu formalno podeljena za nedoločen čas s prenosom na pravno osebo, še nadalje obravnava kot koncesije za nedoločen čas. Ker naj občina kot koncident posledično ne bi mogla vplivati na to, kdo bo upravljal lekarniško dejavnost na območju občine, naj bi bila kršena njena lokalna samouprava. Poleg tega naj bi bila ureditev v nasprotju s pravico do svobodne gospodarske pobude, ker naj bi bili koncesionarji, ki lahko obdržijo koncesijo za nedoločen čas, v neupravičeno boljšem položaju od koncesionarjev, ki se jim mora koncesija za nedoločen čas spremeniti v koncesijo za določen čas. </font><br/>
<font size="4">	V zvezi z zatrjevanim neskladjem z lokalno samoupravo menimo, da izpodbijana zakonska določba ne posega v učinkovito izvrševanje predlagateljičine pristojnosti, urejata lekarniško dejavnost na primerni ravni. Predlagateljičina avtonomija pri izbiri koncesionarja je bila konzumirana z izdajo koncesijske odločbe in sklenitvijo koncesijske pogodbe. Predlagateljičina avtonomija pri nadzorovanju podeljenih koncesij in izvrševanju sklenjenih koncesijskih razmerij, pa se izraža z možnostjo, da koncesionarju, če so izpolnjeni zakonski pogoji, koncesijo tudi odvzame. Dodati pa je treba, da sistemska namenska in zgodovinska razlaga izpodbijane ureditve tudi sicer ne dopušča, da bi se koncesije za nedoločen čas, ki so bile podeljene pred uveljavitvijo Zakona o javno-zasebnem partnerstvu, za nedoločen čas ohranjale še naprej. </font><br/>
<font size="4">	Na področju lekarniške dejavnosti so se koncesije pred uveljavitvijo  tega zakona, namreč podeljevale le fizičnim osebam, zato je zakonodajalec takrat ocenil, da koncesijskih razmerij, ki so nastajale v tem obdobju, ni treba posebej preoblikovati, saj bodo po naravi stvari koncesije prenehale najkasneje s smrtjo koncesionarja. V zvezi z zatrjevanim neskladjem s pravico do svobodne gospodarske pobude, pa menimo, da občina pri opravljanju svojih nalog, povezanih z lekarništvom nastopa kot organ lokalne oblasti in ne kot nosilka pravice do svobodne gospodarske pobude. Zato zatrjevano razlikovanje med gospodarskimi subjekti ne posega v njen pravni položaj in je za obravnavno zahtevo irelevantno.</font><br/>
<font size="4">	Glede na navedeno, Ustavnemu sodišču predlagamo naj ugotovi, da izpodbijana zakonska ureditev ni v neskladju z Ustavo.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PODPREDSEDNIK JOŽE LENART:</font></b><font size="4"> Hvala lepa za podano mnenje, dr. Vrtovec.</font><br/>
<font size="4">	Dajem besedo državnemu sekretarju, dr. Tomažu Pliberšku.</font><br/>
<br/>
<b><font size="4">     DR. TOMAŽ PLIBERŠEK: </font></b><font size="4">Hvala, predsedujoči.</font><br/>
<font size="4">	Ponovno v tej točki mogoče malo zgodovine, da bodo mogoče stvari tudi vsebinsko bistveno bolj čiste, jasne. Torej pred uveljavitvijo Zakona o lekarniški dejavnosti se je glede koncesij uporabljal Zakon o zavodih. Ta za izvajanje javnih služb določa statusno obliko javnega zavoda, za preostale pravne subjekte pa določa, da se koncesije za opravljanje javne službe lahko da zavodom, ki ni ustanovljen kot javni zavod, če izpolnjuje za opravljanje javne službe predpisane pogoje. Koncesija se lahko podeli tudi podjetju, društvu, drugi organizaciji ali posamezniku, ki izpolnjuje za opravljanje javne službe predpisane pogoje. Z uveljavitvijo Zakona o javno-zasebnem partnerstvu, ki je začel veljati 7. marca 2007, je začela veljati v Republiki Sloveniji ureditev, na podlagi katere se koncesije lahko podeljujejo le za določen čas in ne več za nedoločen čas, kar je do uveljavitve tega zakona kot možnost določal tudi ZZ, torej Zakon o zavodih. V 27. členu z uveljavitvijo Zakona o javno-zasebnem partnerstvu, pa je bila ta možnost v 27. členu ZZ črtana  </font><br/>
<font size="4">    </font><br/>
<b><font size="4">19. TRAK: (TB) – 18.30</font></b><br/>
<br/>
<font size="4">	(nadaljevanje) in tako od takrat tudi Zakon o zavodih določa, da se koncesije lahko podeljujejo le za določen čas. Tudi v skladu z določbami ZLD-1, se koncesija za opravljanje lekarniške dejavnosti lahko podeli le za določen čas in sicer za obdobje od najmanj 15 do največ 30 let. Zaradi navedenega je bilo treba ločiti koncesije na tiste, ki so bile podeljene pred in tiste, podeljene po uveljavitvi Zakona o javno-zasebnem partnerstvu.</font><br/>
<font size="4">Občina Tolmin navaja, da so določbe 121. člena Zakona o lekarniški dejavnosti, v nadaljnjem besedilu ZLD, v nasprotju z Ustavo Republike Slovenije in sicer s tem, da posega v koncept lokalne samouprave, v 9. členu ter arbitraren način posega v položaj in pravice samoupravne lokalne skupnosti, določene v 140. členu. Občina Tolmin izpodbija predvsem določbe drugega odstavka 121. člena ZLD, kjer zakon v prihodnjih določbah ureja prehod iz koncesijskih odločb in pogodb, podeljenih oziroma sklenjenih za nedoločen čas, v takšne za določen čas in sicer za obdobje od najmanj 15 do največ 30 let.</font><br/>
<font size="4">Občina Tolmin izpodbija tudi določbo sedmega odstavka, 121. člena ZLD-1, s katero je zakonodajalec omogočil, da si lahko izvajalec lekarniške dejavnosti, ki na dan uveljavitve tega zakona, opravlja lekarniško dejavnost na podlagi koncesije in je registriran kot zasebni zdravstveni delavec, statusno preoblikuje v gospodarsko družbo, na davčno nevtralen način.</font><br/>
<font size="4">Stališče Vlade Republike Slovenije – Vlada Republike Slovenije v svojem mnenju z dne 4. 7. 2019 meni, da zahteva za oceno ustavnosti Zakona o lekarniški dejavnosti ni utemeljena in da določbe Zakona o lekarniški dejavnosti niso v neskladju z Ustavo Republike Slovenije. Koncesionarji so namreč izenačeni glede izpolnjevanja pogojev, ne glede na pravni status in ne glede na morebitno preoblikovanje v gospodarsko družbo. Glede na vse navedeno, je torej treba ugotoviti, da je zakonodajalec koncesionarje obravnaval enakopravno, ne glede na trenutek pridobitve koncesije, je pa ob tem upošteval tudi, da je prej veljavna zakonodaja omogočala legitimno pridobitev koncesije pod drugačnimi pogoji.</font><br/>
<font size="4">Zakonodajno-pravna služba Državnega zbora v svojem mnenju z dne 29. 8. 2019 meni, da zahteva občine ni utemeljena. Hvala lepa.</font><br/>
<br/>
<b><font size="4">PODPREDSEDNIK JOŽE LENART:</font></b><font size="4"> Hvala državnemu sekretarju.</font><br/>
<font size="4">S tem je odprta razprava. Spoštovani poslanke, poslanci  želi kdo razpravljat? Ker ni razpravljavcev, ugotavljam, da je razprava zaključena in dajem na glasovanje predlog mnenja: »Odbor za zdravstvo podpira mnenje Zakonodajno-pravne službe, z dne 29. 8. 2019 ter ji predlaga, da pripravi odgovor Ustavnemu sodišču Republike Slovenije.« Glasujemo.</font><br/>
<font size="4">Kdo je za? (10 članov.) Kdo je proti? (Nihče.)</font><br/>
<font size="4">Ugotavljam, da je predlog mnenja sprejet.</font><br/>
<font size="4">Zaključujem 3. točko dnevnega reda.</font><br/>
<br/>
<font size="4">Prehajamo na </font><b><font size="4">4., ZADNJO, TOČKO DANAŠNJEGA DNEVNEGA REDA –</font></b><br/>
<b><font size="4">POBUDA STROKOVNEGA ZDRUŽENJA LEKARNARJEV SLOVENIJE IN DRUGIH ZA ZAČETEK POSTOPKA ZA OCENO USTAVNOSTI IZRAZA "JAVNI LEKARNIŠKI ZAVOD" V OSMI ALINEJI PRVEGA ODSTAVKA 4. ČLENA, PETI ODSTAVEK 10. ČLENA, 27. DO 38. ČLENA, ČETRTI ODSTAVEK 39. ČLENA, DRUGA ALINEJA PRVEGA ODSTAVKA 45. ČLENA IN DRUGI ODSTAVEK 121. ČLENA ZAKONA O LEKARNIŠKI DEJAVNOSTI (ZLD-1) (URADNI LIST RS, ŠT. 85/16 IN 77/17) (U-I-511/18)	.</font></b><font size="4"> </font><br/>
<font size="4">	Gradivo je bilo prav tako objavljeno na spletnih straneh Državnega zbora, s sklicem. K točki so tudi bili vabljeni Zakonodajno-pravna služba in pa Ministrstvo za zdravje.</font><br/>
<font size="4">Predajam besedo Zakonodajno-pravni službi mag. Sonji Bien Karlovšek. Ali drži? Ja, hvala.</font><br/>
<br/>
<b><font size="4">MAG. SONJA BIEN KARLOVŠEK:</font></b><font size="4"> Hvala za besedo.</font><br/>
<font size="4">Zakonodajno-pravna služba je v mnenju, ki ga je pripravila kot odgovor na pobudo</font><br/>
<br/>
<b><font size="4">20. TRAK: (SB) – 17.50</font></b><br/>
<br/>
<font size="4">	(nadaljevanje) za oceno ustavnosti, navedenih izpodbijanih določb Zakona o lekarniški dejavnosti, v prvi vrsti izpostavila procesno predpostavko za vložitev pobude, in sicer obstoj pravnega interesa za presojo izpodbijanih določb iz katerega izhaja, da morajo v temelju določbe učinkovati na pobudnike. Pobudniki so koncesionarji, izvajalci lekarniške dejavnosti s koncesijo in strokovno združenje lekarnarjev Slovenije, zato določbe, ki se nanašajo na javne lekarniške zavode nanje po naravi stvari v temelju ne učinkujejo. Zoper določbe o prehodni ureditvi glede trajanja koncesij imajo na razpolago sodno varstvo, ki ga še niso izčrpali, zato obstoj pravnega interesa tudi v tem delu ni izkazan. Glede na to menimo, da bi bilo treba pobudo zavreči. Podrejeno smo pa na nekatere navedbe v pobudi, ki niso zgolj pavšalne in so konkretizirane, kar pomeni, da so povezane z določljivo zakonsko določbo Zakona o lekarniški dejavnosti, odgovorili tudi po vsebini in utemeljili iz katerih razlogov so navedbe o protiustavnostih teh določb neutemeljene. Hvala.</font><br/>
<br/>
<b><font size="4">	PODPREDSEDNIK JOŽE LENART:</font></b><font size="4"> Hvala lepa za podano mnenje. Predajam besedo potem še državnemu sekretarju dr. Tomažu Pliberšku. Prosim.</font><br/>
<br/>
<b><font size="4">	DR. TOMAŽ PLIBERŠEK:</font></b><font size="4"> Hvala, predsedujoči. </font><br/>
<font size="4">	Predmetna točka obravnave zahteve strokovnega združenja Lekarnarjev Slovenije za oceno ustavnosti Zakona o lekarniški dejavnosti. Strokovno združenje Lekarnarjev Slovenije in drugi so vložili pobudo za oceno ustavnosti izraza javni lekarniški zavod v 8. točki prvega odstavka 4. člena, 5. odstavek 10. člena, 27. do 38. člena, četrti odstavek 39. člena, druga alineja prvega odstavka 45. člena in drugi odstavek 121., člena Zakona o lekarniški dejavnosti. Izpodbijana 8. točka prvega odstavka 4. člena ZLD 1 opredeljuje izvajalca lekarniške dejavnosti, ki je tako lahko fizična ali pravna oseba s koncesijo za izvajanje lekarniške dejavnosti v skladu s tem zakonom, javni lekarniški zavod, bolnišnica ali drugi izvajalci v skladu s tem zakonom. Z izrazom je zakonodajalec zajel vse možne oblike od katerih lahko deluje izvajalec lekarniške dejavnosti. Gre za zakonsko materijo, ki jo tako rekoč na identičen način urejata tudi ZZDej in kar se javnih zavodov tiče tudi Zakon o zavodih. Pobudnik izhaja iz stališča, da je lekarniška dejavnost tržna dejavnost in navaja, da je potrebno javne zavode preoblikovati v gospodarske družbe. Stališče Vlade Republike Slovenije: gre za zakonsko materijo, ki je tako rekoč na identičen način urejata tudi Zakon o zdravstveni dejavnosti in kar se javnih zavodov tiče tudi Zakon o zavodih in njena ureditev je ustrezna, kar je Vlada podrobneje pojasnila v svojem stališču. izpodbijani peti odstavek 10. člena ZLD, če se na gravitacijskem območju podružnične lekarne ustanovi lekarna, se dovoljenje za poslovanje podružnice lekarne odvzame. Pobudnik očita neustavnost, ker naj bi odvzem dovoljenja predstavljal prehud poseg v pravico. Stališče Vlade Republike Slovenije: celoten člen se nanaša na podružnične lekarne in velja tako za javne lekarniške zavode kot za koncesionarje. Če so namreč na določenem gravitacijskem območju izpolnjeni pogoji za ustanovite lekarne, ki je lahko enota tako javnega lekarniškega zavoda kot koncesionarja so preseženi pogoji mreže za podružnično lekarno zato potrebe po obstoju ta preneha, zato ne gre za neustavnost. Izpodbijani 2. do 38. člen ZLD, ki urejajo delovanje javnih lekarniških zavodov med drugim določajo ustanovitev javnega lekarniškega zavoda ustanovitev posamezne note lekarniškega zavoda in tako dalje. Z navedenimi določbami se zasleduje cilj, da se v sistemu javnih zavodov natančneje določi te specifike javnih lekarniških zavodov. Bistvo pa je, da gre za javne zavode, ki jih ustanovi občina in katerih vloga in naloge ni ustvarjanje dobička, pač pa zagotavljanje izvajanja javne lekarniške dejavnosti in ne za podjetja kot napačno navaja vlagatelj. Pobudnik izhaja iz stališča, da je lekarniška dejavnost tržna dejavnost in navaja, da je potrebno javne zavode preoblikovati v gospodarske družbe. Stališče Vlade Republike Slovenije: </font><br/>
<br/>
<b><font size="4">21. TRAK: (SB) – 18.40</font></b><br/>
<br/>
<font size="4">	(nadaljevanje) gre za zakonsko materijo, ki jo tako rekoč na identičen način urejata tudi Zakon o zdravstveni dejavnosti in kar se javnih zavodov tiče tudi Zakon o zavodih. Njena ureditev je ustrezna, kar je Vlada podrobneje pojasnila v svojem stališču. v izpodbijanem 121. členu ZLD1 pobudnik navaja, da so določbe v nasprotju z Ustavo Republike Slovenije in sicer s tem, da retroaktivno posega v že pridobljene pravice. Pobudnik izpodbija predvsem določbe od 2. odstavka 121. člena ZLD1, kjer Zakon o prehodnih določbah ureja prehod iz koncesijskih odločb in pogodb podeljenih oziroma sklenjenih za nedoločen čas v takšne za določen čas, in sicer za obdobje od najmanj 15 do največ 30 let. Stališče Vlade Republike Slovenije: koncesionarji so izenačeni glede izpolnjevanja pogojev ne glede na pravni status in ne glede na morebitno preoblikovanje v gospodarsko družbo. Glede na vse navedeno je treba ugotoviti, da je zakonodajalec koncesionarje obravnaval enakopravno ne glede na trenutek pridobitve koncesije, je pa ob tem upošteval tudi da je prej veljavna zakonodaja omogočala legitimno pridobitev koncesije po drugačnimi pogoji. Vlada Republike Slovenije v svojem mnenju z dne 21.2.2019 meni, da zahteva za oceno ustavnosti Zakona o lekarniški dejavnosti ni utemeljena in da določbe Zakona o lekarniški dejavnosti niso v neskladju z Ustavo Republike Slovenije, tudi Zakonodajno-pravna služba Državnega zbora v svojem mnenju z dne 30.8.2019 meni, da zahteva ni utemeljena oziroma v delu, ki se nanaša na položaj in pravice lokalnih skupnosti, vlagatelj niti nima pravnega interesa. Hvala lepa.</font><br/>
<br/>
<b><font size="4">	PODPREDSEDNIK JOŽE LENART:</font></b><font size="4"> Hvala lepa za podano mnenje. S tem odpiram razpravo, kolegice in kolegi, na to točko. Želi kdo razpravljati? Vidim, da ni razpravljavcev. Razprava je zaključena. Dajem na glasovanje naslednji predlog mnenja: Odbor za zdravstvo podpira mnenje Zakonodajno-pravne službe z dne 30.8.2019 ter ji predlaga, da pripravi odgovor Ustavnemu sodišču Republike Slovenije. Glasujemo. </font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	S tem zaključujem 4. točko dnevnega reda in tudi 14. nujno sejo Odbora za zdravstvo. </font><br/>
<font size="4">	Hvala za vašo prisotnost in lep večer naprej. </font><br/>
<br/>
<b><font size="4">Seja je bila končana 3. septembra 2019 ob 18.43.</font></b>
</root>