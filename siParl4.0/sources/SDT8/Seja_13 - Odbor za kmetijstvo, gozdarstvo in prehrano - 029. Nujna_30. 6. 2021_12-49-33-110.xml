<root>
<h5 class="label"><span>Vsebina zapisa seje</span></h5><div align="center">
<p><b><font size="4">REPUBLIKA SLOVENIJA</font></b><br/>
<b><font size="4">DRŽAVNI ZBOR</font></b><br/>
<b><font size="4">ODBOR ZA KMETIJSTVO, GOZDARSTVO IN PREHRANO</font></b><br/>
<b><font size="4">29. nujna seja</font></b><br/>
<br/>
<b><font size="4">(30. junij 2021)</font></b></p></div><br/>
<b><font size="4">Sejo je vodil Jani Ivanuša, podpredsednik odbora.</font></b><br/>
<b><font size="4">Seja se je začela ob 9. uri. </font></b><br/>
<br/>
<b><font size="4">1. TRAK: (DAG) </font></b><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Spoštovani, lep dober dan vsem prisotnim! Začenjam 29. nujno sejo Odbora za kmetijstvo, gozdarstvo in prehrano. Pozdravljam vse vabljene in ostale prisotne!</font><br/>
<font size="4">	Obveščam vas, da so se za današnjo sejo opravičili, in sicer: Ljubo Žnidar nadomešča Tomaža Lisca, Poslanska skupina SDS. </font><br/>
<font size="4">	</font><br/>
<font size="4">	Prehajamo na določitev dnevnega reda seje odbora.</font><br/>
<font size="4">	S sklicem seje, 28. 6. 2021, ste prejeli naslednji predlog dnevnega reda: Predlog zakona o ukrepih za odpravo posledic pozebe v kmetijski proizvodnji med 5. in 9. aprilom 2021, nujni postopek. Ker nisem prejel predlogov za spremembo dnevnega reda, je ta določen, kot je bil predlagan s sklicem seje. </font><br/>
<br/>
<font size="4">	Prehajamo na </font><b><font size="4">1. TOČKO DNEVNEGA REDA – PREDLOG ZAKONA O  UKREPIH ZA ODPRAVO POSLEDIC POZEBE V KMETIJSKI PROIZVODNJI MED 5. IN 9. APRILOM 2021, NUJNI POSTOPEK.</font></b><br/>
<b><font size="4">	</font></b><font size="4">Predlagateljica predloga zakona je Vlada. </font><br/>
<font size="4">	K obravnavi te točke smo vabili: Ministrstvo za kmetijstvo, gozdarstvo in prehrano, Zakonodajno-pravno službo, Državni svet in Kmetijsko-gozdarsko zbornico Slovenije. </font><br/>
<font size="4">	S sklicem seje ste poleg predloga zakona naknadno prejeli še: mnenje Zakonodajno-pravne službe z dne 28. 6. 2021, mnenje Komisije Državnega sveta za kmetijstvo, gozdarstvo in prehrano ter pojasnila Ministrstva za kmetijstvo, gozdarstvo in prehrano k mnenju ZPS z dne 29. 6. 2021. Danes pa ste na klop prejeli še amandmaje poslanskih skupin SDS, SMC in Nove Slovenije – Krščanskih demokratov. </font><br/>
<br/>
<font size="4">	Začenjam </font><b><font size="4">drugo obravnavo </font></b><font size="4">predloga zakona v okviru nujnega postopka, v kateri bomo opravili razpravo in glasovanje o členih predloga zakona; predlog zakona ima 21 členov. </font><br/>
<font size="4">	Besedo dajem gospodu Antonu Hareju, državnemu sekretarju Ministrstva za kmetijstvo, gozdarstvo in prehrano, za dopolnilno obrazložitev členov predloga zakona. Izvolite. </font><br/>
<br/>
<font size="4">	</font><b><font size="4">ANTON HAREJ: </font></b><font size="4">Lep pozdrav vsem! Predsedujoči, hvala za besedo. </font><br/>
<font size="4">	Poslanke in poslanci, lep pozdrav!</font><br/>
<font size="4">	Kakor rečeno, z ministrstva prihajam </font><br/>
<font size="4">	</font><br/>
<b><font size="4">2. TRAK: (ŠZ) – 9.05</font></b><br/>
<br/>
<font size="4">	(nadaljevanje) Anton Harej, državni sekretar, z mano sta pa še gospa Metka Simonišek in gospod Miha Alič iz direktorata za kmetijstvo. </font><br/>
<font size="4">	Interventni zakon glede pozebe kakor rečeno v prvem tednu v aprilu letošnjega leta je pa tema. Dejstvo je, da je v letošnjem aprilu nastala izjemno velika škoda, predvsem na koščičarskem sadju, kar pomeni marelice, breskve, hruške, tudi jabolka in tudi zgodnje sorte vinske trte. Kmetje se zato srečujejo s pomanjkanjem likvidnostnih sredstev, vseeno pa morajo opravljati vse agrotehnične ukrepe in tudi dodatna dela, kakor so zelena res, odstranjevanje plodov in poškodovanih plodov in tako naprej. Dejstvo je, da v letu 2021 bodo imeli negativen dogodek vsi, ki se ukvarjajo s to kmetijsko dejavnostjo, pridelava sadja in zelenjave in pa vinske trte. Zdaj, jaz predlagam vseeno, da preletim vseh teh sedem ukrepov, ki smo jih predvideli v tem interventnem zakonu. Se pravi sam zakon omogoča, da namesto občinske komisije škodo potrdi državna komisija in tudi s tem zakonom se podaljšuje rok za prijavo škode, namesto 15 dni po nastanku same škode je čas za prijavo škode 60 dni po uveljavitvi tega zakona. </font><br/>
<font size="4">Druga zadeva, ki jo obravnava ta zakon so zakupnine pri skladu kmetijskih zemljišč in gozdov. Zakupnina se bo odpisala v celoti, če in v primerih, ko je škoda na neki površini, se pravi kmetiji nad 30 %. Tretji ukrep omogoča izjemni dokup zunaj vinorodnega okoliša. Že sedaj je omogočeno, da v bistvu prizadete kmetije lahko kupi znotraj  vinorodnega okoliša, no tukaj s tem ukrepom pa razširjamo možnost, ker so nekatera območja v celoti prizadeta, da lahko fizična oseba dokupi tudi izven vinorodnega oziroma prizadetega okoliša. Pri nakupu sadja omogočamo tistim, ki se ukvarjajo s primarno predelavo sadja za primer predelave sadne in zelenjavne sokove, konzerviranju sadja, zelenjave, proizvodnje kisa in žganih pijač iz sadja je tudi se s tem ukrepom dejansko omogoči izvajanje naprej do njihove dopolnilne dejavnosti. Zato kot peti ukrep predlagamo pomoč v okviru programa odprave posledic naravnih nesreč in da so tem kmetijskim gospodarstvom dejansko subvencionira del izpada njihovega dohodka. Hkrati kot šesti ukrep dopuščamo, omogočamo s tem zakonom, da si pri sanaciji ukrepov za tekoče financiranje, če si pri slovenskem regionalnem razvojnemu skladu iz Ribnice izposodijo posojila, so ta posojila podaljšana z ročnostjo do pet let, s tem z dvoletnim odplačilnim oratorijem za plačilo glavnice. Ministrstvo pri tem s tem interventnim zakonom omogoča, da jim pokrijemo, subvencioniramo obrestno mero.</font><br/>
<br/>
<b><font size="4">3. TRAK: (TB) – 9.10</font></b><br/>
<br/>
<font size="4">	(nadaljevanje) Kot zadnje pa še oprostitev plačila nadomestila za vzdrževanje Vogrščka. Vogršček letos ne obratuje, ker se ga obnavlja, kakor veste, zato je v bistvu izpraznjen. Oroševanje(?) ni bilo mogoče in zato smo pripravili predlog, tokrat izjemoma letos prvič. Kakor veste, v letu 2016 in 2017 smo že imeli škodo in smo že sprejemali interventni zakon, za področje, s katerim smo urejali izpad dohodka zaradi pozeb in suš, no tokrat pa omogočamo tudi ta ukrep, ker oroševanje in zaščita pridelka samo pri tem namakalnem sistemu Vogršček ni bila mogoča in hkrati pa bi bilo nesmiselno, da bi za vzdrževanje le tega sistema obremenili kmetijske dejavnosti, ki so jim itak izpadli prihodki. Vipavska dolina je letos zelo prizadeta, bistveno več, kakor v letu 2016 in 2017. V letu 2016 in 2017 je bila prizadeta tudi vinska trta, ker je bila pozeba kasneje, 21. april, v letu 2017, medtem, ko je tokrat bilo bistveno prej. Vinska trta se je nekoliko izognila, medtem ko je pa sadje zelo, zelo prizadeto, v Vipavski dolini beležimo do 100 % izpad na marelicah, breskvah in hruškah.</font><br/>
<font size="4">Če se dotaknem še malo, saj sem se že, same primerjave, z 2017, no, in 2016. V letu 2016 smo imeli za 43 milijonov evrov škode, v letu 2017 pa 46 milijonov evrov, hektarji so bili 7 tisoč 706 oziroma 8 tisoč 174 hektarjev kmetijskih površin je bilo takrat prizadetih. Mi sprejemamo ta zakon, interventni zakon, s katerim bomo omogočili tudi dejanski popis, natančen popis škode. Ocene so seveda že bile pripravljene. Ocenjujemo, kakor sem rekel, na približno te zneske, se pravi, okrog 50 milijonov evrov. Za pomoč najbolj prizadetim kmetijskim gospodarstvom, mi ocenjujemo, da bi bilo potrebno za to dobit 7 milijonov evrov. Hkrati ta zakon, kakor rečeno, omogoča popis, se pravi, pripravo študijev, ki jo bo pripravil Urad Republike Slovenije za zaščito in reševanje. Za to študijo, za to oceno, za zakon predvideva 50 tisoč evrov. Primanjkljaj bo tudi v sami pokojninski blagajni, ocenjujemo za 150 tisoč evrov, ki ga urejamo s tem zakonom. Tudi Sklad kmetijskih zemljišč in gozdov, bo zaradi zmanjšanja oziroma odpisa najemnin, na najbolj prizadetih območjih, v bistvu njihov prihodek bo za 140 tisoč evrov manjši, kajti, odpis za kupnine se bo pripravil na približno 700 hektarjih kmetijskih zemljišč.</font><br/>
<font size="4">Za subvencionirane obrestne mere pri Slovenskemu regionalnemu razvojnemu skladu, ocenjujemo, da bo teh stroškov za 70 tisoč evrov, v petih letih in za samo vzdrževanje in delovanje namakalnega sistema Vogršček, pa v bistvu tukaj zagotavljamo potem iz proračuna, 62 tisoč evrov, kot izpad prihodka, ki so ga navadno vsako leto poravnala kmetije, ki namakajo iz tega zadrževalnika.</font><br/>
<br/>
<b><font size="4">4. TRAK: (SB) – 9.15</font></b><br/>
<br/>
<font size="4">	(nadaljevanje) Toliko za enkrat na kratko, predlagam, da se potem še smiselno vključimo. Hvala lepa.</font><br/>
<br/>
<b><font size="4">	PODPREDSEDNIK JANI IVANUŠA:</font></b><font size="4"> Hvala lepa za vašo razlago. Imam še eno pooblastilo, in sicer Mateja Udovč nadomešča Mojco Žnidarič iz poslanke skupine SMC. Gremo dalje. Želi predstavnica Zakonodajno-pravne službe mag. Andreja Kurent podati dodatno obrazložitev pismenega mnenja? Prosim, ja, izvolite.</font><br/>
<br/>
<b><font size="4">	MAG. ANDREJA KURENT:</font></b><font size="4"> Hvala za besedo. Lep pozdrav vsem skupaj. Na kratko, zelo na kratko bi predstavila naše mnenje, ki je bilo pisano, moram poudariti v časovni presi, saj predlog zakona je bil uradno vložen šele dan pred praznikom ob 3. popoldan, mnenje Zakonodajno-pravne službe ste prejeli v ponedeljek, takoj v torek ob 4. popoldan so sledila pojasnila ministrstva, amandmaji so pa šele danes. To poudarjam tudi zato, ker se je zaradi te časovne stiske Zakonodajno-pravna služba glede splošnih pripomb sklicevala na svoja mnenje glede pozebe iz lega 2016 in 2017 in nato v bistvu niti nismo dobili odgovora. Primerjali smo vse te tri, dva zakona in predlog zakona in ugotovili, da je ta predlog zakona kar precej spremenjen in dopolnjen, pri čemer ni dana ustrezna obrazložitev, kar ni skladno s 115. členom Poslovnika, zato tudi ta dodatna pojasnila, ki bodo zdaj služila kot zakonodajno gradivo. Bistveni očitek je Zakonodajno-pravna služba imela glede tega, ker tudi ta predlog zakona želi celovito urediti vso materijo, na primer opredeljuje tudi kakšen obrazec se mora tiskati in kakšna je elektronska zbirka podatkov, da je to / nerazumljivo/ in tako naprej. Tak način ni pravilen, v zvezi s tem smo opozorili, da se s tem kršil 87., 120., 153. in 3. člen Ustave, posebej pa smo izpostavili odločbo Ustavnega sodišča številka U1 194/19 iz aprila 2020, kjer je Ustavno sodišče opozorilo Zakonodajalca, da pri svojem ravnanju, se pravi pri svoji zakonodajni funkciji ne sme posegati v pristojnosti izvršne veje oblasti, zlasti pa ne sme prevzemati njene odgovornosti. Dodatno smo v pojasnilu, ki ga je pripravilo ministrstvo je dan nov argument, da se na ta način želi hitro ukrepati. Tak argument ne vzdrži, veste, da zakonodajni postopek na primer konkretno tega zakona ob trajal vsaj 14 dni, minister pa lahko svoj akt izda v dnevu ali dveh in v bistvu do uveljavitve tega zakona je celotno gradivo lahko pripravljeno. Potem smo imeli veliko problemov glede tega ali se zakonski predlog nanaša na celotno kmetijsko proizvodnjo ali samo na sadjarstvo in vinogradništvo. Ob tem je treba ponovno očitati na nepravilno in nepopolno obrazložitev predvsem pa tudi pretežni del uvoda govori samo o sadjarstvu in vinogradništvu in s tem navaja na to, da predlog zakona ureja samo ta segment. Končno pa še problem z namakalnim sistemom Vogršček, tudi tukaj pojasnila po našem mnenju niso prepričljiva, zgleda gre za večletni problem, za katerega je sporno, da se rešuje v interventnem zakonu. Nadalje smo v našem mnenju izpostavili vprašanje ali je sploh primerno, da se ureja v kateremkoli zakonu, saj Vogrščka veljavna zakonodaja niti ne ureja. Iz Zakona o kmetijskih zemljiščih pa izhaja, da se vsa materija v zvezi z namakalnim sistemom, namakanjem in tako naprej ureja s pogodbo. Tudi tukaj smo izpostavili odločbo Ustavnega sodišča, po naši oceni bo zakonodajalec prevzel veliko odgovornost in posegel v pristojnost izvršne veje oblasti, predvsem pa je to vprašanje pomembno tudi zato, ker iz zakonskega predloga ne izhaja jasno ali se ta pomoč, na kratko rečem, zaradi Vogrščka obravnav samostojno ali v kombinaciji z drugimi ukrepi po tem zakonu ali </font><br/>
<br/>
<b><font size="4">5. TRAK: (DAG) – 9.20</font></b><br/>
<br/>
<b><font size="4">	</font></b><font size="4">(nadaljevanje) poleg teh ukrepov. Končno moram pa še povedati, da ima ministrstvo prav, ko nam je povedalo, da smo dali napačno pripombo glede sklicevanja na 50. člen novele Zakona o kmetijskih zemljiščih, to je res. Glede na to, da smo mnenje delali preko prazničnega vikenda, smo gledali neuradno prečiščeno besedilo preko Googla, kjer ima pisec pač drugačen način kombiniranja novel kot Državni zbor. </font><br/>
<font size="4">	Hvala lepa. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa za vaše pripombe. </font><br/>
<font size="4">	Želi besedo predstavnik Komisije Državnega sveta za kmetijstvo, gozdarstvo in prehrano? Gospod Cvetko Zupančič, izvolite. </font><br/>
<br/>
<font size="4">	</font><b><font size="4">CVETKO ZUPANČIČ: </font></b><font size="4">Predsedujoči, hvala lepa za besedo. </font><br/>
<font size="4">	Lep pozdrav poslankam in poslancem, vsem gostom, ki smo zbrani danes na tej nujni seji! Seveda pozdrav tudi predstavnikom ministrstva!</font><br/>
<font size="4">	Komisija Državnega sveta za kmetijstvo je zakon obravnavala na 11. izredni seji, 28. 6. 2021. Moram reči, glede na to, da je bila ta naravna nesreča v dneh od 5. do 9. aprila 2021, je to skoraj že tri mesece in je škoda, da smo v časovni stiski, kot je povedala že predstavnica Zakonodajno-pravne službe. To bi bilo lahko prej pripravljeno. Minister je ob obisku teh sadovnjakov in terena že takrat najavil interventni zakon, se pravi, takoj. In na komisiji je bila debata tudi o tem, da bi to moralo biti prej pripravljeno, kajti mi smo dejansko v enem dnevu dobili in potem naslednji dan že obravnavali ta zakon, kar pomeni, da se ne moreš tako pripraviti, kot bi se lahko; gre pa tudi za zbiranje podatkov. </font><br/>
<font size="4">	Na komisiji je bilo opozorjeno, da je ta zakon potreben, glede na obseg naravne nesreče, da je stvar zelo podobna – slišali smo tudi v številkah -, kot je bilo v letih 2016 in 2017, vendar se nismo kaj veliko naučili od takrat do zdaj, kajti kar nekaj prilik je bilo, da bi se vzpostavil nek sistem, ki bi bil boljši od tega, kar je bilo do zdaj. Govorimo o tem vzajemnem skladu ali kakršnikoli drugi obliki. Zakaj? Na komisiji je bilo izpostavljeno sledeče: mi imamo zelo dobro sofinanciranje zavarovalnih premij, 55 % država doplača, pa vendar glede na slabo ekonomsko stanje teh panog, sadjarstva in vinogradništva, je še vedno ogromno, tudi zaradi prevelikih odbitnih franšiz in premije zavarovanja, teh nasadov nezavarovanih. In zdaj se postavlja vprašanje – po tem zakonu je tisti, ki ni imel zavarovano, upravičen do 15 % povračila škode, tisti, ki pa ima zavarovano, pa do 30 % povračila ocenjene škode. Dejansko tisti, ki je zavaroval, je vzel 55 % sofinanciranje države, in zdaj vstopa s 30 % pri interventnem zakonu; se pravi, se bo nekako reševal v tej zadevi, ko govorimo samo o izpadu odhodka, mislim, poleg tistih drugih ukrepov, ki jih zakon predvideva. Tisti, ki pa ni imel zavarovano, pa bo v tem trenutku pač deležen samo do 15 % nastale škode, kar pa je zelo malo; s temi 15 % si ne bo kaj veliko mogel pomagati. Tako se je sistem kot tak izkazal – bomo videli tudi potem v nadaljevanju -, najbrž je vsaka pomoč in vse dobrodošlo, vendar je tu procent prenizek ali pa moramo iti v nek sistem, kar smo že večkrat povedali, ki bo bistveno bolj učinkovit od tega, kar imamo sedaj. Govorim spet o tem nekem vzajemnem skladu, kjer bi lahko vključili tudi, kot smo že enkrat predlagali, davščine iz naslova obdavčitev kmetijskih subvencij, pa bi iz tistega plus z državnimi sredstvi, ki jih dajemo zaradi interventnih zakonov, in prispevkov kmetov lahko imeli dober ali pa bistveno boljši sistem, kajti letos </font><br/>
<font size="4">	</font><br/>
<b><font size="4">6. TRAK: (ŠZ) – 9.25</font></b><br/>
<br/>
<font size="4">	(nadaljevanje) se pričakuje še kakšna naravna nesreča. Toča bo skoraj sigurno, suša tudi kaže da bo in ne vem, če lahko kar ali nekdo ne bo dobil ničesar od te države, se pravi če ni zavarovan, če pa je zavarovan bo dobil pa en del, ker ne vem, če bomo lahko vsake tri mesece interventne zakone sprejemali. To je zdaj veliko vprašanje. Se pravi in zdaj tisti, ki je zapadel v pozebo bo upravičen, tisti ki bo zapadel v točo ali pa v, glejte če se spomnimo nazaj, lansko leto je bila katastrofalna toča na sevniškem pa na Štajerskem, je bila katastrofalna, 100 % uničeno, poleg tega tudi gospodarska poslopja, ki so bila popolnoma sesute strehe in te ljudje niso dobili nič zaradi tega, ker so imeli možnost zavarovan, kateri ni imel zavarovan. So rekli, ne moremo dati nobenega nadomestila zato, ker si imel možnost zavarovanja. V tem primeru je pa spet možnost zavarovanje, pa 15 % vseeno pride. Se pravi imamo nek čuden sistem, ki ne deluje preveč pravično v teh zgodbah in zaradi tega mislim, da je to tema, ki bi jo bilo treba temeljito prečistiti, pa vzpostaviti sistem. Jaz sem že govoril pred dvema mesecema nazaj, ko smo imeli sredstva za okrevanje, se pravi takrat tiste tri milijarde denarja, kjer je kmetijstvo dobilo samo 30 milijonov, se pravi dejansko 1 % od tistega. Kar pa bi tukaj v tem naslovu pomenilo 50 milijonov pa bi bil en močan fond za vzpostavljanje nekega stebra, bi rekel za odpravo tveganj v kmetijstvu kot celota. Se pravi komisija, da ne bom predolg je predlog zakona podprla, saj na koncu koncev kdo ga ne bi, vendar kot sem povedal, pa predvsem želimo to, da se začne delati, intenzivno delati na, mi imamo problem že en sam zakon skupaj sestaviti, nakar da bi vzpostavili nek sistem, ampak to je nujno narediti sistem, ki bo tukaj bolj učinkovit pri odpravi tveganj v kmetijstvu. Glejte, včeraj sem prebral, tudi več ne bo tega, se pravi protitočnega, se pravi streljanja in tako naprej, se pravi izpostavljenost je čedalje večja. Sistem pa, zdaj dobro to smo naredili, da smo prišli na 55 % subvencioniranja, pozdravljam, lahko bi tudi na 65, vendar tu v celoti stvari ne rešuje in predvsem v tem smislu gre, da naj se pristopi k celoviti rešitvi, pa tudi tukaj ne vemo zdaj kaj je spodnja meja. Iz strani na komisiji je bili dostikrat tudi izpostavljeno kaj je tista najmanjša površina kjer si še upravičen. Ali je travniški sadovnjak, stare sorte, ki so danes tako aktualne ali je to tudi zraven in tako naprej, se pravi kar nekaj vprašanja se tukaj odpira, tako da, drugače pa zakon kot tak pa čimprej naj gre skozi, že itak bo to eno leto trajalo, preden bo kakšen denar prišel na kmetije.</font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa gospodu Zupančiču za kritično razpravo in pripombe. Gremo naprej. Želi besedo predstavnik kmetijsko, ni ga, se pravi ga ni. Gremo naprej. Prehajamo na razpravo članov odbora o posameznih členih predloga zakona in na razpravo in glasovanje o amandmajih ter morebitnih predlogih za amandmaje odbora. Odboru predlagam, da po končanem glasovanju o amandmajih in morebitni predlogi za amandmaje odbora v skladu s tretjo alinejo 128. člena Poslovnika glasujemo o vseh členih skupaj. Kdo nasprotuje temu predlogu? Noben. Hvala lepa. Gremo naprej. Se pravi v razpravo dajem prvi do četrti člen h katerimi ni bilo vloženih amandmajev. Želi kdo razpravljati? Izvolite gospod Predrag Baković, imate besedo.</font><br/>
<br/>
<font size="4">	</font><b><font size="4">PREDRAG BAKOVIĆ (PS SD):</font></b><font size="4"> Hvala predsedujoči za besedo. Spoštovane kolegice in kolegi, spoštovani predstavniki vlade. Ne morem drugače, kot da se ne bi strinjal z mojim predhodnikom, gospodom Zupančičem, ki je pravzaprav povedal bistvene stvari. Jaz sam podpiram predloge ali pa te predlagane ukrepe, čeprav pravzaprav na nek način ne vem, kako na primer bo učinkovit izjemen dokup grozdja iz drugih vinorodnih območjih in nakup tega sadja iz drugih kmetij, če praktično je prizadeta cela država. Težko bi tudi nekako razumel, da bodo primorski vinogradni okoliš nakupil ali pa dokupil grozdje iz Dolenjske, </font><br/>
<br/>
<b><font size="4">7. TRAK: (TB) – 9.30</font></b><br/>
<br/>
<font size="4">	(nadaljevanje) kjer se pač proizvaja neka druga sorta. Tako da, ne vem, kako bo uspešen tale ukrep, seveda pa ga podpiram, čeravno mislim, da morda, bi morali na nek drug način rešit to.</font><br/>
<font size="4">	Zaradi globalnega segrevanja, ki je pravzaprav posledica neodgovornega ravnanja človeštva do narave, prihaja praktično vsako leto ali pa vsako sezono do izrednih dogodkov, tako toča, zmrzal, suša, stoletne poplave, ki to več niso stoletne, ampak so že desetletne ali pa še manj in zato bi bilo res, res, res smiselno, nekako sistemsko in dolgoročno, reševati problematiko naravnih nesreč v kmetijstvu, bodisi s postavitvijo nekih skladov oziroma z učinkovitim zavarovalnim sistemom. Kajti, obstoječi zavarovalni sistem, kot smo lahko slišali od mojega predhodnika, ni učinkovit. </font><br/>
<font size="4">Potrebno se je pravzaprav vprašati, zakaj kmetje večinoma ne zavarujejo pridelkov pred naravnimi nesrečami. Odgovor je jasen, pa tudi bil je izpostavljen – tako zaradi premij, kot zaradi odbitnih franšiz – in to je bistvo problema. Če bi država ali pristojni na nek način vzpostavili učinkovito zavarovanje, potem tudi taki zakoni najverjetneje ne bi bili nujni ali potrebni. Jaz sicer sam to dajem v razmislek in tudi sam v apel, da se morda pripravi neka dolgoročna rešitev, na nek način, kajti, kot vidimo, so vremenske ujme na sporedu ali pa na tapeti vsako sezono, tako da pravzaprav, če bi kako leto minilo brez tega, je že to izjemen dogodek. </font><br/>
<font size="4">Zato bi, sam resnično podpiram in amandmaje in sam zakon, tako da, je, namen zakona razumem kot ublažiti stisko kmetov, ki so bili prizadeti, na širšem območju in zato seveda bom tudi sam podprl ta zakon.</font><br/>
<font size="4">Hvala lepa.</font><br/>
<br/>
<b><font size="4">PODPREDSEDNIK JANI IVANUŠA:</font></b><font size="4"> Hvala lepa.</font><br/>
<font size="4">Naprej je pripravljena gospa Iva Dimic.</font><br/>
<font size="4">Izvolite, beseda je vaša.</font><br/>
<br/>
<b><font size="4">IVA DIMIC (PS NSi):</font></b><font size="4"> Hvala lepa.</font><br/>
<font size="4">Spoštovani državni sekretar, kolegice in kolegi!</font><br/>
<font size="4">Dejstvo je, da se srečujemo v zadnjih desetih letih, lahko rečem, sama občutim intenzivno, s temi klimatskimi spremembami, o katerih so govoril že moji predhodniki in dejstvo je, da so tukaj. Ne morem mimo tega, da ne bi rekla, da praktično res na Odboru za kmetijstvo skoraj vsako leto sprejmemo enega ali dva interventna zakona, ki dejansko je odraz spremembe naše klime, našega okolja, mogoče v preteklosti seveda tudi neodgovornega ravnanja z naravo, pa bodisi so bili to ukrepi za sušo, vem, da so se vrstil v letih 2012, 2013, 2014 je bila suša, potem smo imeli 2014 poplave, smo imeli žledolom, potem so bile, na vrsti so, zdaj že tretje leto zapored, pozebe, skratka, kmetijstvo postaja dejansko zelo izpostavljeno in hkrati se mi zdi, da je res potreben razmislek, na kakšen način odpravit tveganja v kmetijstvu oziroma jaz sama rečem, odpravit tveganja v pridelavi naše domače slovenske varne hrane. Tukaj mi govorimo zdaj, ne, da bomo reševal kmete. Prav je, da se rešuje kmete, saj oni so tisti ta glavni, ampak mi moramo odgovorit širše, mi moramo pogledat na to, da enostavno, zaradi teh sprememb, v Sloveniji nimamo dovoljšne pridelave, ne vem, sadja ali ostalih poljščin in to meni ne deluje in to je zame zaskrbljujoče. Zakaj? Zato ker enostavno vemo, kako potem se na področju prehrane srečujemo z izjemnim dvigom cen. Cene drvijo potem v nebo, kmet nima veliko od tega, lahko rečem in verjamem, da ne, ampak še hujše je to, da nima dovolj za ponudit trgu, ampak da tudi vsi ostali, ki bi želeli ali pa, ki smo, kupujemo pač sadje iz drugih držav in seveda, hkrati, nimamo neke lastne varnosti. </font><br/>
<font size="4">Tudi tukaj vidim to, bom rekla, širše, to samooskrbo, no in da bi bilo res potrebno naredit, ali zdaj vzpostavit rizičen sklad, o katerem, moram reči, da zagotovo enih 6 let že govorimo, mislim, da je bilo 2016, takrat je bila državna sekretarka mag. Tanja Strniša, o katerem se je govorilo, da se bo ta sklad vzpostavil. Seveda je bilo težko najti, na kakšen način se bo ta sklad polnil. Bilo je več različnih</font><br/>
<br/>
<b><font size="4">8. TRAK: (SB) – 9.35</font></b><br/>
<br/>
<font size="4">	(nadaljevanje) variant, tudi da bodo kmetje en del teh zavarovalnih premij, da se bo tudi tam nalagalo in tako naprej, ampak glejte, mi smo leta 2021 praktično 10 let, 11 let že govorimo o klimatskih spremembah, o vseh teh ujmah in mi še vedno nimamo vzpostavljenega sklada oziroma rizičnega sklada, ki bi pomagal v teh primerih. Tudi za intenzivneje je bilo govora o tej vzpostaviti rizičnega sklada tudi v obdobju, ko je mleko v Sloveniji imelo izredno nizko ceno in da bi se iz tega sklada pomagalo kmetom, ki so se tako kot danes zaradi klimatskih sprememb takrat pa zaradi cen na svetovnem trgu znašli v ne izhodnem položaju, ko so imeli nižje dohodke, so pa imeli mogoče kredite, so pa imeli razne investicijske vložke in enostavno niso mogli zadeve plačevati in smo bili priča kako so se nekatere kmetije prodajale, kako se je prodajala živina in seveda tudi traktorji.</font><br/>
<font size="4">	Kar se tiče tega zavarovanja, žal smo že kar nekaj let ugotovili, da in tudi statistika kaže, da kmetijska zavarovanja niso zanimiva bila niti za kmete zato, ker je bil vložek prevelik in niti zavarovalnice. Jaz se spomnim mogoče 4, 5 let nazaj je bilo govora, da tudi zavarovalnice nimajo interesa na tem področju narediti kakšne spremembe oziroma pristopiti kmetom na sproti, tako, da takrat se je kar nekaj zavarovalnic odločilo, da teh zadev kmetijskih ne bodo več zavarovali in smo dobili in ostali sta le že še dve Triglav in podružnica avstrijske kmetijske zavarovalnice Agro, kar se mi zdi, da je to velika škoda in seveda, ko imaš ti samo dve, je tudi konkurenca manjša in tudi kmetje praktično mogoče na nek način tudi težje dostopajo. Delež zavarovanj je zagotovo zaradi visokih vložkov, zaradi visokih tudi teh odbitnih franšiz ni bil zanimiv pri kmetih, vendar zadnje ujme, zadnje pozebe so to mogoče nekoliko dvignile, tako da se je delež iz 50 % povišal na 55 %, pa kljub vsemu, jaz imam tukaj eno preglednico, drastično pada. Če je bil obseg zavarovanih površin v letu 2009 2176 hektarjih, je v letu 2019 bilo to še nekje 1339 hektarjev intenzivnega sadovnjaka in ravno tako pada po vseh kategorijah, tudi pri hmelju, vinogradu in pri žitih. Se pravi, da kljub vsemu, da se želi, da bi se kmetje zavarovali, seveda ni tega interesa. Kot je povedal predstavnik Državnega sveta Cveto Zupančič, ki zagotovo pozna slovensko kmetijstvo zelo dobro tudi preko Kmetijsko-gozdarske zbornice, se je ta zdajšnji program 55 sofinanciranje države in 30 iz interventnega zakona za tiste, ki imajo zavarovano, bo mogoče nekoliko bolj izplačal, pa vendarle verjamem, da kmetje niso zadovoljni zato, ker če nisi leto, dve, tri prisoten na trgu, potem ti počasi izgubljaš trg in to je tisto kar se moramo tudi zavedati, da ni samo trenutno, ampak to je dolgoročno povezano in jaz si želim res, da bi do tega ustanovitev tega rizičnega sklada čim prej prišlo, pa se moram še dotakniti Vogrščka, 10 let že poslušam koliko denarja smo dali v Vogršečk, daj je že bil narejen, še kolega poslanec, ki je zdaj poslanec, minister nekdanji Židan je rekel: »Vogršček smo rešili«, ampak glejte, pokaže se dve leti ok0oli, Vogršček ni rešen. Se pravi dajmo že nekaj narediti na tem Vogrščku, da lahko rečemo, da smo ga umaknili iz poslanskih miz. Hvala za enkrat. </font><br/>
<br/>
<b><font size="4">PODPREDSEDNIK JANI IVANUŠA:</font></b><font size="4"> Hvala lepa, gospe Ivi za razpravo. Gremo naprej. Gospod Jože Lenar je prijavljen. Izvolite, beseda je vaša.</font><br/>
<br/>
<b><font size="4">	JOŽE LENART (PS LMŠ):</font></b><font size="4"> Hvala, predsedujoči. Kmetijstvo je sigurno panoga, ki je stalno podvržena naravnim nesrečam tako sušam, toči, poplavam, v našem primeru tega zakona sedaj seveda pozebi. To se pravi vedno večji problemi so in iz teh člankov, ki smo jih zdaj spremljali, je lepo razvidno, </font><br/>
<br/>
<b><font size="4">9. TRAK: (DAG) – 9.40</font></b><br/>
<br/>
<b><font size="4">	</font></b><font size="4">(nadaljevanje) v zadnjih šestih letih je to že četrta pozeba večjega obsega. Glejte, to kaže na to, da mora biti ministrstvo na te naravne nesreče pripravljeno. Glejte, bom dal prispodobo – zadeva je že takšna kot gasilska brigada v primeru požara, da takoj pristopi in takoj rešuje. Seveda, verjetno pa ne gre samo za hitrost, hitrost ni toliko pomembna, kajti na koncu to rešiti je težko, če ni prej preventivnega delovanja. Bolj pomemben je organizacijski pristop, da je tak zakon, ki ga imamo zdaj pred sabo, s sedmimi sklopi ukrepov, da imamo potem razdeljeno po teh naravnih nesrečah, da je vse pripravljeno in da se lahko takoj pristopi, seveda s to oceno in tako naprej. Vendar bolj kot to želim opozoriti na preventivno pristopanje k tem naravnim nesrečam. Pa če konkretno rečemo zdaj, kar se tiče pozebe. Glejte, ali smo vse napravili – verjetno nismo, kajne – za zaščito, se pravi, oroševanje je verjetno ena tistih glavnih zaščit, ki so možne, da se zadeve zaščitijo, ali so tudi mogoče kakšne mreže ali karkoli. Ali je tu narejeno vse. Zdaj, glejte, globalni sistem, kar se tiče podnebnih sprememb, vemo, da bo vedno težje. In v to področje bo treba vlagati več. To se pravi, kaj delati preventivno. </font><br/>
<font size="4">	Samo zavarovanje, ki ga omenjate. Saj samo zavarovanje na dolgi rok praktično ne rešuje nič, pod narekovaji, »nič«. Zakaj ne? Seveda, če zavaruješ, dobiš povrnjeno neko škodo. Ampak na dolgi rok, če gledamo, ali bomo zato, če bomo imeli zavarovano, imeli večji pridelek BDP na področju kmetijstva – ne. Se pravi, samo nekaj bomo reševali. Preventivno delovanje je tako, da se zaščitimo, da bodo v bodoče ti pridelki rešeni. Glejte, ko gledam ta zakon, tudi pravi, katere vrste sadja so bile manj poškodovane, katere pa celo v celoti. To se pravi, na teh področjih potem takšne vrste kulture, da ne govorimo zdaj samo o sadju, tudi vseh ostalih, praktično sploh ne bi smeli pridelovati, če ugotavljamo, da v šestih letih so bile že kar štiri pozebe; potem tako ni nobenega učinka. To se pravi, kmetijstvo mora imeti strategijo, razdelano strategijo po naših območjih v Sloveniji, po pokrajinah, ki so zelo različne. Vemo, ta naša mala Slovenija, kako različni smo, od Prekmurja do Gorenjske, preko Koroške do Osrednje Slovenije, Dolenjske, Primorja, da so to zelo različne kulture, ki se gojijo. In to je treba imeti razdelano. In potem preko pospeševalnih služb, verjetno tudi z zelo močno vlogo zadrug, ki bodo imele pravo strategijo, spodbujati naše kmetijstvo, da bo gojilo takšne kulture, ki bodo že po sami naravni odpornosti bolj odporne, se pravi, da se bomo lahko zoperstavili tem tveganjem. To se mi zdi, da je tista pot, ki bo stala najmanj. Ne pa da vsakič potem, oprostite, v narekovajih, »jokamo«, kako to reševati. Na koncu se pa sprašuješ, zakaj pa gojimo nekaj, kar je tako in tako v naših podnebnih razmerah zelo mala verjetnost, da bomo uspešni. Seveda, ne gre tu za vse, ampak za posamezne zadeve. Se pravi, jaz pogrešam to strategijo, se pravi, kako preventivno delovati, da bomo teh problemov, teh tveganj imeli potem čim manj. Se pravi, v praksi je treba do tega pristopiti in izvajati. Tu je potem tista prava stvar. Seveda, danes pa obravnavamo ta zakon, ki je na mizi, da se pač rešuje zadnja pozeba, ki nas je doletela. Ampak dolgoročno smo s tem napravili bore malo. </font><br/>
<font size="4">	Imam pa samo še eno vprašanje. V celi zadevi je tu tudi čebelarstvo. Vemo, da čebelarji imajo že tako in tako zaradi vseh problemov, ki se nakazujejo v kmetijstvu, veliko problemov. In tudi tokrat čebelarjev v pomoči nismo zajeli. Pa vemo, da na tem področju, seveda, če je bila pozeba, to cvetenje, da bo tudi pridelek bistveno manjši in tudi umrljivost, pogin čebel je bil verjetno v teh dneh dosti  </font><br/>
<br/>
<b><font size="4">10. TRAK: (ŠZ) – 9.45</font></b><br/>
<br/>
<font size="4">	(nadaljevanje) večja, kot pa če tega ne bi bilo in ni prav potem, da čebelarstvo nismo zajeli v teh ukrepih pomoči. </font><br/>
<font size="4">	Hvala.	</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa gospodu Lenartu za razpravo. Naslednji je Ljubo Žnidar, potem se naj pripravi še Violeta Tomić in za njo bom razpravljal tudi sam, ja tudi gospod Koražija se je prijavil k razpravi, bi pa povedal, da po tem sklopu teh razprav bi potem predal gospodu državnemu sekretarju besedo. Gospod Ljubo Žnidar, beseda je vaša. Izvolite.</font><br/>
<br/>
<font size="4">	</font><b><font size="4">LJUBO ŽNIDAR (PS SDS):</font></b><font size="4"> Hvala lepa, predsedujoči. Ostali spoštovani, vsem prav lep pozdrav še z moje strani. Poglejte, tudi z današnje razprave je moč razbrati, da smo vsi dokaj enakega razmišljanja in mišljenja. Interventni ukrepi s poplačilom škode, tako za pozebo, za točo, za sušo, to ni rešitev. Se strinjam z mojim predhodnikom, ko je rekel, to so gasilske rešitve in tu je treba dejansko na preventivi absolutno razmišljati na preventivi. Kajti vemo, da te naravne ujme so stalnica in se dogajajo praktično vsako leto. In to da z interventnimi ukrepi poplačujemo to škodo, to je nevzdržno za proračun. Slabo gospodarjenje je to, če poplačujemo škodo za nazaj. Treba je preventivno razmišljati za naprej. Jaz vidim, recimo dam primer, če se peljemo v Avstriji v smeri proti Dunaju, ni nasada, da ne bi bil zaščiten proti pozebi z sistemom oroževanja. Težko boste našli nasad, da ni zaščiten. Zelo težko. Absolutno bi rekel je moj predlog, da mora ministrstvo zelo, zelo resno razmišljati o preventivi, to se pravi z subvencijami iti nasproti, da se z sistemi investicij prepreči večja škoda, ki je stalnica. Z izgradnjo sistemov proti pozebi, to se pravi sistemi oroševanja, ki so, bi rekel najbolj uspešni, zelo dober primer pri sosedih, kot sem navedel, potem z dodatnimi protitočno zaščito z mrežami, tudi namakalni sistemi, tudi suše so stalnica. Skratka to je preventiva in to je gospodaren pristop. In potem seveda bo, bi rekel škode, če te pridelke zaščitimo, potem bo škode v naslednjih letih občutno, občutno manj. In to je, bi rekel gospodarno ravnanje z sredstvi proračuna. Tako, da absolutno je treba razmišljati v to smer in za to seveda so potrebna sredstva. Ampak treba je razmišljati na daljše obdobje in ta sredstva bodo slej kot prej v zelo, zelo kratkem času, v parih letih, ker so te naravne ujme stalnica, bodo zelo, zelo hitro povrnjene. Tako, da treba je razmišljati v to smer, zagotoviti sredstva in s preventivnim pristopom zaščititi, bi rekel povzročanje večjih škod zaradi naravnih ujm.</font><br/>
<font size="4">	Hvala.</font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa. Gremo naprej. Naslednja pa je Violeta Tomić. Izvolite.</font><br/>
<br/>
<b><font size="4">	VIOLETA TOMIĆ (PS Levica):</font></b><font size="4"> Najlepša hvala.</font><br/>
<font size="4">Saj bom zelo na kratko povedala, ker ste pred mani že mnogi povedali to, kar imam tudi sama namen poudariti. Že leta na tem Odboru za kmetijstvo, predvsem ko sprejemamo proračun poudarjamo, da vremenske spremembe niso enkratni dogodek, ampak da so stalnica in da je treba tega problema se lotiti plansko in načrtno. Zdaj to, kar pravi gospod Cveto Zupančič, ne da samo ni pravično tak zakon zdaj obravnavati, ampak tudi ni niti učinkovito, niti nekako</font><br/>
<br/>
<b><font size="4">11. TRAK: (TB) – 9.50</font></b><br/>
<br/>
<font size="4">	(nadaljevanje) dolgoročno načrtovano. Dejstvo je, da smo priča vse hujšim podnebnim spremembam in da smo priča tudi globalnemu segrevanju in da si moramo nujno zagotoviti prehransko varnost. To so dejstva in zato bi po mojem mnenju morali čim prej, predvčerajšnjim ali pa pred petimi leti, že, začet s procesi prilagajanja na te podnebne spremembe, pa tudi s procesi blaženja podnebnih sprememb, pa predvsem za zmanjšanje toplogrednih plinov. Že Evropska komisija nas intenzivno opozarja na to in ja, iz treh milijard sredstev za okrevanje bi lahko naprej in v prvi vrsti delali na tem, da si zagotovimo prehransko varnost. Če nam to ne bo ena od prioritet, potem se nam zelo, zelo slabo piše v bodočnosti.</font><br/>
<font size="4">	Skratka, časa imamo samo do leta 2030, za prepolovitev emisij toplogrednih plinov. To je samo dobrih osem let in res bi morali ukrepat zelo, zelo hitro, že smo pozni, ampak posledice bodo nepopravljive, tega. Tako da, iskreno se bojim, res, da če ne bomo začeli delat na tem, potem bo vsako leto kar par takšnih zakonov, kot je tale in nima smisla, da za vsak problem sprejemamo zakon in dejstvo je, kar je opozorila že Zakonodajno-pravna služba, za pozebo je Vlada vedela že aprila, vsi smo vedeli že aprila, zdaj imamo pa v začetku julija, konec junija, obravnavo tega, ko imamo že drugi problem, drugo katastrofo, sušo. Vemo pa, da se v bližini, na Hrvaškem, v Požegi, pa malo dlje, v Franciji, dogajajo grozljive toče. Brodijo po snegu do kolen, pa še več. In to za nas bi morala bit opozoritev, ne, ko pride problem pred naša vrata, da ga rešujemo potem za pol leta nazaj. To kmetu nič ne pomaga. Zato se je pa treba odločit, kaj bomo zdaj reševali. Ali bomo reševali prehransko »samooskrbnost«, pridelke ali samo preživetje kmeta. Seveda je treba reševat oboje, vendar, v prvi vrsti, je seveda treba odpravljat vzroke in ne šele posledice.</font><br/>
<font size="4">	Imeli smo dve pozebi in dejstvo je, da ni sadja, ni, da nas čaka zelo žalostna sezona. Imeli smo dve pozebi, ena je bila konec marca, ena v začetku aprila, ampak zakon dodeljuje pomoč samo kmetom, ki so utrpeli škodo v začetku aprila in problem je, mislim, meni se zdi zelo nenavadno, da Vlada sama predlaga zakon, s katerim ureja stvari, ki bi jih lahko sama uredila na podzakonski ravni in bi bilo tudi hitreje in kot je tudi Zakonodajno-pravna služba, na katero se sklicujem, opozorila, kajne, da je hierarhija pravnih aktov obrnjena na glavo, ker se zakon sklicuje na pravilnik, namesto, da bi se posledično pravilnik skliceval na zakon in tudi problematično je, da večino ukrepov, da se nanaša na škodo in odpravo posledic v sadjarstvu in vinogradništvu. Mnogi kmetje se bodo spraševali, kako pa to, da niso upravičeni do pomoči, saj vendar, se zakon imenuje, da gre za odpravo posledic pozebe v kmetijski proizvodnji. </font><br/>
<font size="4">Tako da, dejansko je mnenje Zakonodajno-pravne službe zame tukaj zelo pomembno, kajti, pravi da besedilo zakonskega predloga vsebuje več rešitev, katerih normiranje je pridržano izvršni veji oblasti in ne zakonodajni veji. Intenca predlagatelja, da v enem zakonu celovito uredi vso materijo, vezano na rešitev situacije, povzročene s pozebo, je v izhodišču neustrezna, ker ne loči med pomenom in namenom zakona in podzakonskih aktov v slovenskem pravnem redu. Veste, in zelo pomembno je, da upoštevamo načelo delitve vej oblasti in da vsaj upoštevamo Ustavo, če jo že imamo in da ne kršimo členov Ustave.</font><br/>
<font size="4">Zdaj, da se razumemo, kmetom je treba pomagati, vendar, na pravi način, predvsem pa na</font><br/>
<br/>
<b><font size="4">12. TRAK: (SB) – 9.55</font></b><br/>
<br/>
<font size="4">	(nadaljevanje) pravno vzdržen način. In če se naj še jaz dotaknem Vogrščka. O tem smo govorili že tolikokrat in zakon tukaj pravi: zaradi vremenskih razmer se je sanacija podaljšala v pomladanskih in poletni čas, kar onemogoča izvajanje oroševanja in namakanja, zaradi sanacije pregrade je gladina vode na koti 80, ker je prenizko za namakanje, za namakanje je potreben nivo vode vsaj 92. Mene zdaj zanima ali je zaradi vremenskih razmer sanacija podaljšanja? Tukaj ni logike, ker vse skupaj se bere kot da je pozeba kriva za to, da sanacija ni tekla dovolj hitro, se pa čaka na to sanacijo 13 let. Čeprav vodja projekta iz direkcije za vode je v začetku del lani izjavil: »Predvideno je, da samo namakanje bo tekalo nemoteno, saj bo v času gradnje kota vode v zadrževalniku ponovno na 87 metrih nad morjem. Ampak ne teče nemoteno. In vprašanje je zdaj zakaj stvari ne potekajo tako kot bi morale. Tako, da urejanje vsakega primera posebej, ki se nam zgodi točke, pozebe, suše s posebnim zakonom, je nedopustno, preprosto je v neskladju s temeljnim namenom zakona, ki naj na splošno in za vse enake bodoče primere uredi določena vprašanja, drugače lahko vodi do kršitev načela enakosti pred zakonom iz 14. člena Ustave. Skratka, to imamo že kar tretji zakon o odpravi posledic spomladanske pozebe v zadnjih petih letih, vedno znova vlado presenetijo posledice podnebnih sprememb, to je tako kot, če pluženje, če sneg decembra preseneti službo, ki mora plužiti. Skratka, zaradi pomoči kmetom v Levici temu zakonu ne moremo nasprotovati, ker se vsi strinjamo, da je potrebno jim nuditi pomoč, vendar ker je zakon v toliko členih v nasprotju z Ustavo in s temeljnimi nameni tudi ne moremo podpreti, tako da v Levici bomo vzdržani. Hvala.</font><br/>
<br/>
<b><font size="4">PODPREDSEDNIK JANI IVANUŠA:</font></b><font size="4"> Hvala lepa gospe Tomić. Bom dal prednost gospodu Boštjanu Koražiji. Izvolite. </font><br/>
<br/>
<b><font size="4">BOŠTJAN KORAŽIJA (PS Levica):</font></b><font size="4"> Spoštovani predsedujoči, najlepša hvala za besedo. Se bom kar navezal na vse razprave do zdaj slišane. V bistvu kar je res najbolj moteče oziroma tudi najbolj zaskrbljujoče je zmeraj to, da ko se gre za slovenske kmete oziroma za slovenskega kmeta, da se stalno neke zadeve interventno in ad hock rešujejo kot v tem primeru s tem interventnim zakonom. In mislim, da je gospod Cveto Zupančič, ki ima največ izkušenj tudi iz tega področja, zelo dobro povedal kaj je v bistvu osnovni problem tega zakona oziroma te intervencije v resnici. Ker ne zajema čisto vsega kar bi moral, pa tudi ko bodo zadeve šle mimo oziroma ko bo odslužil oziroma oddelal svoje bo potrebno spet na novo postaviti neke temelje oziroma spet zgraditi nek zakon, ki bo tudi ustaven oziroma ki bo po vseh merilih zadoščal Ustavi in zakonodaji. Kar se tiče res zelo moteče je tudi to glede tega intervala, ki je določen med 5. in 9. aprilom v tem zakonu, in sicer je problem v tem, to vam lahko tudi potrdim, da je dejansko že bila, sploh na Štajerskem oziroma v vzhodnem delu Slovenije pozeba, ki je kar precej, se pravi konec marca, ki je kar precej vplivala potem na sam pridelek oziroma na ne pridelek oziroma na uničenje pridelka potem za naprej. Tako da tudi s tega stališča je ta zakon problematičen, ker  tudi ta datumski interval ne vzdrži oziroma ni v redu, v osnovi je pa res vsakokrat poslušati, pa bom čisto tako po domače povedal jovo na novo kako se nekaj na hitro rešuje, pa se na koncu bolj malo ali pa nič reši, je že postalo malo banalno v Državnem zboru oziroma tudi s takimi </font><br/>
<br/>
<b><font size="4">13. TRAK: (DAG) – 10.00</font></b><br/>
<br/>
<b><font size="4">	</font></b><font size="4">(nadaljevanje) predlogi včasih pride Vlada, da res ne veš, kje je rep in kje je glava. Tako upam, da bo tudi v bodoče več posluha glede težav, ki jih doživlja slovenski kmet, in da bodo tudi zakoni res pisani tako, da bo preko teh raznoraznih določb rešeno to, kar ste prej, Violeta in ostali, zelo dobro izpostavili, to prehransko samooskrbo. Ker je res nerazumljivo, da rešujemo neke stvari s takšnim interventnim zakonom, kot je ta danes, glede na to, da smo in tudi v bodoče bomo zmeraj bolj samoodvisni, se pravi, odvisni sami od sebe. In če si ne bomo znali zavarovati pitne vode in pridelati kvalitetne, kakovostne hrane, potem bomo težko v tem delu sveta oziroma v tem delu Evrope preživeli, tako kot si predstavljamo. Tako upam, da bo v bodoče res več posluha v rej smeri. </font><br/>
<font size="4">	Kot je že Violeta prej rekla, tudi sam bom vzdržan pri tem zakonu. Upam pa, da se bo res premislilo v bodoče in se bo v Državni zbor predložil res kvaliteten zakon, ki bo namenjen temu, da rešuje stvari za bodoče, ker podnebne spremembe so dejstvo, niso več izjema, in s tem se bo treba sprijazniti, v bodoče pa urediti, da jih bo čim manj. </font><br/>
<font size="4">	Hvala. </font><br/>
<br/>
<b><font size="4">	PODPREDSEDNIK JANI IVANUŠA: </font></b><font size="4">Hvala lepa, gospod Koražija, za vašo razpravo.</font><br/>
<font size="4">	Na koncu bom še sam povedal nekaj besed, pa tudi eno vprašanje naslovil na državnega sekretarja. </font><br/>
<font size="4">	Načeloma se pridružujem vsem predhodnikom, ki ste razpravljali. Vsemu, kar ste razpravljali, moram reči, pritrjujem tudi sam, kar se tiče zakona. Dejstvo je, da narave ne moremo uravnavati, in prav je tako, pač, narava dela svoje in se moramo mi njej prilagajati in s temi zakoni temu tudi ugajati. </font><br/>
<font size="4">	Imam pa za konec eno vprašanje, gospod državni sekretar. Pred sabo imamo 7-milijonski zakon in s temi dodatnimi stroški, ki bodo potem nastali, še nekaj čez. Me pa zanima, od kod Vladi številka 7 milijonov, zakaj ta številka ni, recimo, 14 ali 21 ali pa vsaj neka približna številka. Ne vem, po kakšnem ključu ste vi to izbrali. Ravno to me najbolj zanima, kajti dejstvo je, da je škode nekje od 7 do 50 milijonov evrov. Toliko z moje strani. </font><br/>
<font size="4">	Prijavil se je še gospod Vojko Starović in prosim, da še njega poslušamo, nato pa dobi besedo gospod državni sekretar za odgovore na vprašanja. </font><br/>
<br/>
<font size="4">	</font><b><font size="4">VOJKO STAROVIĆ (PS SAB): </font></b><font size="4">Hvala za besedo, predsedujoči.</font><br/>
<font size="4">	Lep pozdrav vsem!</font><br/>
<font size="4">	Glejte, nedvomno so težave in ti kmetje, ki so prizadeti, da lahko naprej normalno delajo, rabijo pomoč. Vendar tak zakon, kot je pred nami, ki ga je Zakonodajno-pravna služba dobesedno raztrgala, ne gre skupaj. Mi ne moremo rušiti svojega pravnega sistema ves čas. In potem pridemo na Ustavno sodišče, nekaj razveljavi za nazaj, ono, tretje… Mislim, neresni smo, če tako zakonodajo sprejemamo kot zakonodajno telo oziroma odbor zakonodajnega telesa. Navsezadnje mora biti pravni sistem, da deluje, in da država deluje, konsistenten. Ne pa tako, da dobimo eno zmešnjavo, tako ne gre. Posledice, da pridemo do takih zakonov, do takih interventnih ukrepov, pa je verjetno v tem, da nam manjka dejansko konsistentna kmetijska politika. Mi je nimamo. Mi je nimamo. Glede na spremenjeno situacijo, glede na težnje, glede na resolucije, je mi nimamo. Moramo poskrbeti, da bomo imeli dejansko eno politiko do kmetijstva, do kmetijske proizvodnje, ki bo konsistentna. </font><br/>
<font size="4">	Mi v SAB takega zakona pač ne moremo podpreti, ker bi to bilo neresno glede na vse pripombe in vse skupaj </font><br/>
<font size="4">	</font><br/>
<b><font size="4">14. TRAK: (ŠZ) – 10.05</font></b><br/>
<br/>
<font size="4">	(nadaljevanje) in je delogiranje Državnega zbora. Ne bomo pa tudi glasovali proti. Bi pa si želeli, da gremo naprej, da malo bolj resno pristopimo k zadevam, ker tako ne moremo delati, ker imamo že vse skupaj eno zmešnjavo, neke birokratske ovire, neke stvari se nam dogajajo, ko nikamor ne peljejo in se strinjam tudi s predsedujočim, od kod sedem milijonov? Zakaj ni kriterijev? </font><br/>
<font size="4">	Hvala lepa.</font><br/>
<br/>
<font size="4">	</font><b><font size="4">PODPREDSEDNIK JANI IVANUŠA:</font></b><font size="4"> Hvala lepa gospod Vojko Starović. Zdaj bom pa prosil gospoda državnega sekretarja, gospoda Antona Hareja, da da odgovore in seveda misli. Hvala lepa. </font><br/>
<br/>
<font size="4">	</font><b><font size="4">ANTON HAREJ: </font></b><font size="4">Hvala lepa, predsedujoči. Hvala vsem prisotnim za podane pripombe in pomisleke. </font><br/>
<font size="4">Vsekakor so dobra izhodišča, da pač pojasnim določene zadeve, ki ste jih tukaj izpostavili. Če ne pokomentiram stališča Zakonodajno-pravne službe. Res je, zakaj smo celovito urejali to materijo in smo dejansko lahko nekje po vaši oceni lahko upravičeno posegli tudi v materijo izvršne veje oblasti, zato ker smo se iz leta 2016 in 2017 nekaj naučili. Naučili smo se, da če tu sprejemamo zakon, dejansko bistveno pohitrimo in dejansko smo, da ne rečem kopirali materijo, se pravi dvakrat smo že izvajali, pripravili tak zakon, ga izvajali in smo hoteli tokrat prav z željo po pohitritvi postopkov tudi sprejeti zakon in ne še dodatnih podzakonskih aktov, ki jih stvar še dodatno naplete in tudi podaljša in tako naprej. Dodali smo tudi Vogršček, Vogršček ni bil problem v letu 2016 in 2017, takrat je zadeva funkcionirala, zdaj pa ne, ker je pač v obnovi, pa se bom mogoče ali pa če lahko že zdaj pokomentiram v obnovi predvideno je, dela se že izvajajo. Za Vogršček so predvidene zaključek del v zimi, se pravi v januarju naslednje leto 2022 oziroma do marca se bodo gotovo dela zaključila, predvideno je, da naslednjo oroševanje iz Vogrščka torej bo še problematično v zimi na leto 2022, ker se bodo ta dela še izvajala, v marcu so predvidena zaključek del, torej za namakanje bomo pa poleti 2022 že imeli vodo v sistemu. To je po časovnici, časovnice se držimo in dela se izvajajo v skladu s časovnico, tako da se tega ne bojim. Gotovo pa, kakor rečeno, Vogršček bo dodatna materija, katere v letu 2016 in 2017 nismo imeli. Zdaj zakaj je sadjarstvo in vinogradništvo najbolj izpostavljeno v tem zakonu, v opisu in tudi v preambolu, dotikamo se tudi špargljev, tako da tudi zelenjavarstvo, je pa res, da popis škode se bo delal za vse prizadeto sadje, zelenjava in grozdje do 30 % poškodovanosti. Sama izplačila bomo pa izplačevali samo tistim prizadetim kmetijam, ki bodo imeli prizadetost nad 60 %. Se pravi v popis škode bodo vključeni vsa kmetijska gospodarstva, ki so imeli prizadetost nad 30 %, sama izplačila potem pa samo za najbolj prizadete kmetije, se pravi nad 60 %. Zdaj, glede se bom še vrnil k namakalnemu sistemu Vogršček, zakaj tukaj pogodb ni. Tukaj so še bili premisleki Zakonodajno-pravne službe. Vsi tisti namakalni sistemi, ki so bili izgrajeni pred letom 2002 nimajo še urejenih pogodb,</font><br/>
<br/>
<b><font size="4">15. TRAK: (TB) – 10.10</font></b><br/>
<br/>
<font size="4">	(nadaljevanje) tudi izvajale so se po nekem drugem zakonu. Tam tudi sam namakalni sistem in razvod, nimajo recimo urejenih, se pravi, služnostnih pravic in tako naprej, to je neko zatečeno stanje, ki smo ga dobili, tako da, pogodbenih stanj z uporabniki iz sistema Vogršček, ki ga upravlja Sklad kmetijskih zemljišč in gozdov, nimamo, ga bomo pa urejali takoj po sanaciji tega objekta, v naslednjem, kakor rečeno, spomladi naslednje leto, bomo ta proces začeli.</font><br/>
<font size="4">	Glede… Gospod Cveto Zupančič, iz Kmetijsko gozdarske zbornice, je izpostavil stisko s časom, pri pripombah. Mi smo ta zakon takoj napovedali že prvi teden po pozebi, smo ga napovedali tudi v javnosti in smo takoj šli tudi v pripravo. Dejstvo, je, da smo ga medresorsko usklajevali, še prej pa smo čakali preliminarno oceno, se pravi, to predhodno oceno, ki ga je pripravila Kmetijsko gozdarska zbornica Slovenije, na podlagi tiste ocene, predhodne, ki ne more biti merodajna, merodajna bo ocena škode Uprave Republike Slovenije za zaščito in reševanje, ki se bo pripravila in ki bo pripravljena na podlagi dejansko končnega stanja pridelka, v septembru.</font><br/>
<font size="4">	Poziv je seveda gospod prvi izpostavil kot sistem. Se pravi, da bi moralo biti sistemsko boljše urejeno sama ocena samo upravljanja s škodo. Mi smo, v letu 2018 je bila sprejeta delovna skupina Vlade za pripravo sistemskih sprememb zakonodaje, v zvezi z odpravo posledic naravnih nesreč. Potem, v letu 2019 smo tudi sami pripravili skupino za nadgradnjo sistema obvladovanje finančnih tveganj. Rezultat te skupine je bil, da so ocenili sistem zavarovalnih premij in so ga ocenili kot dobrega. Se pravi, dolžan sem pojasnit, ker to gotovo, vsi tisti, vse tiste kmetije, ki imajo zavarovano, se pravi, svoje pridelke, bojo iz zavarovalnih premij dobili 50 % že iz »samozavarovalne« kvote. </font><br/>
<font size="4">Mi jim s tem zakonom, kakor rečeno, omogočamo 15 % sredstev, bomo pa te, ki imajo sklenjeno z zavarovalnico zavarovalno premijo, ki smo jo tudi mi sofinancirali, kakor rečeno, v višini 55 %, s tem zakonom dodatno nagradili. Se pravi, tistim, ki niso zavarovani, bomo izplačali 15 % škode, tistim, ki so pa zavarovani, imajo že sklenjeno zavarovalno premijo, še dodatnih 15 %. Torej, tisti, ki imajo zavarovano, bojo dobili po tem zakonu 80 % - 50 iz zavarovalne premije, plus 30 iz tega zakona. To zato, da nagradimo tiste, ki so sklenili to zavarovalno premijo.</font><br/>
<font size="4">Pri zavarovalnicah, te delovne skupine z zavarovalnicami delajo, mi stalno preverjamo ta sistem in se nam zdi zelo, trenutno, najboljši. Recimo, samo za primerjavo, pri drugih naravnih nesrečah, recimo, za vsak vplačan evro, zavarovalnica jamči z 1,6 evra izplačila. </font><br/>
<br/>
<b><font size="4">16. TRAK: (DAG) – 10.15</font></b><br/>
<br/>
<b><font size="4">	</font></b><font size="4">(nadaljevanje) Pri pozebi je ta delež še toliko večji, se pravi, za vsak vplačan evro zavarovalnica zagotovi 10 evrov. Se pravi, je ta razkorak še večji, tu so zavarovalnice dokaj v težkem finančnem položaju oziroma finančno izhodišče teh ukrepov za njih ni ugodno. Seveda tudi razmišljamo, da bi pri ukrepih skupne kmetijske politike za naslednjo finančno perspektivo namenili del teh sredstev ali pa naredili sami svoj sklad. Tudi ta razmišljanja so, vendar je treba vedeti, da so ta sredstva dokaj velika, zato je to še stvar razmisleka in bo tudi v prihodnje ta del še v razpravi. Lahko se pa pripravi še dodatna pojasnila v zvezi s tem, kajti, kot rečeno, tri delovne skupine smo v tem času ustanovili in mogoče bi bilo smiselno, da se naredi neko poročilo glede rezultatov teh delovnih skupin, zato da se osvetli problematiko, ker vidim, da je premalo osvetljena. </font><br/>
<font size="4"> 	Za sušo ni treba sprejemati interventnega zakona, sušo se sanira v okviru Zakona o odpravi posledic naravnih nesreč. Toča pa ne naredi takega obsega škode, da bi jo bilo treba sanirati z interventnim zakonom. Toče so običajno bolj lokalnega značaja in obsegajo do nekaj milijonov škode. Medtem ko so pri letošnji pozebi pa zneski bistveno večji. </font><br/>
<font size="4">	Spodnja meja pomoči po tem zakonu bo 100 evrov in krediti po tem zakonu se začnejo takoj sproščati. Se pravi, pomembno je, da čim prej sprejmemo zakon, kajti krediti se lahko takoj sprostijo, sistem najemanja kreditov in izplačevanja se lahko takoj začnejo. </font><br/>
<font size="4">	Gospod Bakarovič /?!/ je izpostavil problem vinorodnih okolišev. Res je, težko si predstavljam, da če imaš trg za chardonnay in sauvignon, da potem greš pa po cviček. Vendar je pa možnost, seveda, da vendarle iz sosednjih vinorodnih okrajev oziroma primerljivo, se pravi, vsak se bo pač prilagodil trgu in bo nakupil tisto grozdje, ki mu bo manjkalo oziroma za katerega ima trg. </font><br/>
<font size="4">	Toča, suša, poplave, kot sistemsko reševanje. Kot sem že pojasnil, so določene razlike, tako pri toči kot pri suši. Smo pa vsekakor naprej odprti za kakršnekoli sistemske izboljšave, jih tudi sami rešujemo in predlagamo. </font><br/>
<font size="4">	Glede vzajemnega sklada, to sem že pojasnil. Se pravi, delež sofinanciranja na 15 oziroma 50-30. </font><br/>
<font size="4">	Interventni zakoni, kakor vidite, so sami po sebi lahko problematični, kar je izpostavila tudi gospa Iva Dimic. Vendar, kakor vidite, recimo, prav konkreten primer Vogršček je dejansko neka novost in tudi te okoliščine je treba upoštevati. Tako tudi, če bi imeli sistemsko urejeno, še vedno je Vipavska dolina tu bila zelo prizadeta prav zaradi nedelovanja tega sistema. Je pa res, da so bile letos tako nizke temperature, da bi mogoče tudi z oroševanjem, vendar tudi tam, kjer so oroševali, so imeli še vedno </font><br/>
<br/>
<b><font size="4">17. TRAK: (ŠZ) – 10.20</font></b><br/>
<br/>
<font size="4">	(nadaljevanje) izpad zaradi prihodkov zaradi tako dolgotrajne in tako nizkih temperatur, tako da je prav, da sem tudi to pojasnil, da letošnje leto je vendarle posebno. Gospod Jože Lenart je izpostavil potrebo po investicijah. Mi že skozi program razvoja podeželja že zdaj financiramo tako protitočne, oroševalne in tako naprej, to so veliki finančni zalogaji za kmetijska gospodarstva. Mi skozi program 4.1, 4.2 se na te razpise lahko prijavljajo. Razpise imamo stalno in tudi za naslednjo finančno perspektivo 2023-2027 bomo namenjali tukaj veliko sredstev. Zdaj to še usklajujemo, ne bi rad šel o številkah, vendar bo pa objavljen, bodo pa te mislim, da tudi finančni zneski objavljeni ravno konec tega tedna. Bomo pač objavili usmeritve za novo finančno perspektivo skupne kmetijske politike za 2023-2027. Glede strategij kako sistemsko to upravljati, mi imamo, se poslužujemo tudi raznih zunanjih ekspartij, tako iz fakultet, srednjih kmetijskih šol, kmetijsko-gozdarske zbornice Slovenije in tako naprej, tako da tudi glede teh sistemskih rešitev je bilo že tudi kar nekaj črnila prelitega, ampak kakor rečeno zdaj mislim, da težko to odpiramo na sami tej seji. </font><br/>
<font size="4">Izpostavljeno je bilo tudi čebelarstvo. Zdaj za čebelarstvo lahko rešujemo s posebnim odlokom na podlagi Zakona o kmetijstvu, tako da to lahko še saniramo izven tega zakona. Gospod Ljubo Žnidar je izpostavil oroševalne sisteme v Avstriji. Res je bistveno bolj razvita država, ima te stvari še boljše urejene, največje kmetijske, najmočnejša kmetijska gospodarstva tudi pri nas imajo te stvari urejene. Nekatere imajo protitočne, nekatere imajo protisušne oziroma proti oroševanju. Vsaka kmetija pač rešuje tisto problematiko, ki je za njo najbolj pereča, so pa tukaj dejansko investicije velike, tako da je neko srednje ali pa manjše kmetije se težje odločajo za tako večje investicije. Gospa Violeta Tomić je dala pobudo za prehransko varnost, isto gospod Boštjan Koražija, gotovo tudi na Ministrstvu za kmetijstvo to zasledujemo, si tudi sami želimo, da bi bili kot država čim bolj samooskrbni in temu bomo tudi posvetili kakor rečeno bistveno naravnan v investicijski del sama skupna kmetijska politika, ki smo jo potrdili mimogrede v Luksemburgu predvčerajšnjim, tako da politični okvir za novo finančno perspektivo je sprejet. Mi prevzemamo predsedovanje, mi bomo zdaj usklajevali in pripravljali, ja, druge spremljajoče akte. </font><br/>
<font size="4">Glede, saj sem proti koncu, glede terminskega plana, interventnega zakona, kakor sem pojasnil, se pravi smo čakali končno preliminarno prvo oceno, potem smo šli pa v medresorska usklajevanja, ki so žal pripeljala do aprila. Tudi za nas je to zdaj kar naporno. Mi smo pripombe dajali </font><br/>
<font size="4"> </font><br/>
<b><font size="4">18. TRAK: (SB) – 10.25</font></b><br/>
<br/>
<font size="4">	(nadaljevanje) iz Luksemburga, dejansko smo tudi mi zelo utesnjeni in danes ta oba gospod minister in pa drugi državni sekretar na obisku vlade v Podravju, tako da sem jaz pokril to zadevo, tako da smo tudi mi precej v časovni stiski kot vsi. To bom še dal pojasnila. Gospa Violeta Tomić je izpostavila marec, prva pozeba v marcu. V preambuli tega zakona je jasno, da ta interventni zakon zajema tudi pozebo v marcu, četudi je sam zakon, dejansko pa je najbolj izpostavljena pozeba v prvih dneh aprila, v katerem je tudi nastala največja škoda. Verjetno samo zaradi marčevske pozebe marelic, sam interventni zakon ne bi bil potreben. In ker sem ravno pri teh zneskih 7 milijonov smo določili, glede na dejansko popis ocene bomo tistim gospodarstvom, ki so presegle 60 % prag škode, bomo izplačali teh 7 milijonov sredstev, ki jih rezerviramo skozi ta zakon. Do zneska smo prišli z usklajevanjem z Ministrstvom za finance in ocenjujemo, da bo sredstev dovolj za povračilo 15 % vseh tistih gospodarstev, ki so trpele nad 60 % škodo. Vsekakor pa izhajamo iz izkušen in ocen škod iz leta 2017 in 2016. </font><br/>
<font size="4">Res je, na sanacijo Vogrščka smo čakali 13 let, bo, ne bo, bo, ne bo, bo, ne bo, no zdaj ga pa vendarle izvajamo in kot sem rekel dela potekajo v skladu s pogodbo, ne predvideva se dodatnih aneksov, zadeve se izvajajo in mogoče tudi ob priliki se naredi tudi kakšen ogled na kraju samem. Kot rečeno pa v marcu 2022 se predvideva zaključek in že nabiranje vode v zajem. </font><br/>
<font size="4">Toliko z moje strani. Jaz upam, da sem na vsa vprašanja odgovoril, če nisem sem pa na razpolago. Hvala.</font><br/>
<br/>
<b><font size="4">PODPREDSEDNIK JANI IVANUŠA:</font></b><font size="4"> Hvala lepa državnemu sekretarju za odgovore. Se pa je prijavil za dopolnitev odgovora gospod Jože Lenart. Prosim beseda je vaša.</font><br/>
<br/>
<b><font size="4">JOŽE LENART (PS LMŠ):</font></b><font size="4"> Hvala lepa. Glejte, v Listi Marjana Šarca bomo sigurno</font><b><font size="4"> </font></b><font size="4">današnji zakon podprli, saj gre za na koncu koncev za interventni zakon in da bi tu zdaj zaustavljali to pomoč je seveda nesorazmerno, tako da tu ni nobene dileme. Moje vprašanje oziroma naša vprašanja pa še enkrat želim poudariti, gre za tiste odgovore, strategije, to se pravi kaj v bodoče napraviti, da bomo se zoperstavili tem tveganjem, da bomo zmanjšali in s tem prihranili oziroma napravili tisto kar je prav, da se naredi. V enem delu ste mi odgovoril. Glejte, zadostno povečanje sredstev skupne kmetijske politike za 22021-2027 za namenske operacije ter naložbe v prilagajanju kmetijskih gospodarstev podnebnim spremembam, ta podukrep M4.1., ki ste ga tudi sicer omenil, se iz 27 milijonov program razvoja podeželja 2014 do 2020 je bil 27 milijonov, se naj bi zdaj dvignil na 50 milijonov za 2021-2027. Tu sem želel, da boste kaj več povedal, pa ste danes bil zelo neodločen, sicer pravite, da bodo že v naslednjem tednu neki razpisi zunaj. Glejte, kaj je pomembno? Kmetijska gospodarstva, kmetije, tu je najbolj pomembno, da se dolgoročno ve kakšna je strategija, kmetijska gospodarstva se morajo pravilno  odločati, tu zadaj so investicije. Vemo na področju kmetijstva, da traja 5, 10 let, da neki pridelki potem začnejo vračati samo investecijo in to je zelo pomembno v katero področje se je treba odločati. Glejte, tudi včeraj je bila seja bioplinarne, ki se tudi navezuje na kmetijstvo, če drugega ne,</font><br/>
<br/>
<b><font size="4">19. TRAK: (TB) – 10.30</font></b><br/>
<br/>
<font size="4">	(nadaljevanje) že zaradi tega, ker se je tam predvidevalo tudi, da se bodo kmetijski pridelki uporabljali kot gorivo, v narekovajih, če rečem, da se bo koruza uporabljala za to, prehranske izdelke. Glejte, 25 bio plenarn je v Sloveniji, pa niti za 10 bio plenarn nimamo surovin v Sloveniji. To se pravi, hočem reči, kajne, to je tudi del strategije in takšnih napak v zgodovini Slovenije se ne sme več ponavljat. Tu pa seveda gre bolj konkretno za katere kulture bo Slovenija na katerem področju slovenskega ozemlja gojila varno, da bo čim manj tveganj, tu pa je tista strategija, ki jo želimo vedet. Ne smemo govorit samo o milijonih, ki jih bomo porabili. Moramo tudi vedet, kako in pravilno jih bomo uporabili, da se bo potem zadeva vračala, pomanjkanje hrane pa bo vsako desetletje večje in to je tisto, kar se moramo danes odgovorno obnašat in to želimo. </font><br/>
<font size="4">In danes jaz dajem pobudo, da se takoj v jeseni skliče seja Odbora za kmetijstvo in da se ta strategija res jasno predstavi. Ne zaradi nas, poslancev tu, ampak zaradi kmetijskih gospodarstev, da se bojo na podlagi te strategije znali odločat, da bomo čez 10, 20, 30 let lahko rekli, Slovenija gre po neki pravi poti, da bo bolj učinkovita na področju kmetijstva, da bo BDP prispevek na tem področju tudi večji. To je tisti cilj, ki sem ga želel, da ga slišim od vas. Verjamem, da danes na to ne morete odgovorit, zato pa moja pobuda. V jeseni takoj naj bo ena prvih sej, ki boste to jasno predstavili. To se pravi, zaradi kmetijskih gospodarstev, ne zaradi poslancev.</font><br/>
<font size="4">Hvala.</font><br/>
<br/>
<b><font size="4">PODPREDSEDNIK JANI IVANUŠA:</font></b><font size="4"> Hvala lepa.</font><br/>
<font size="4">Gospod državni sekretar, boste dopolnili, slučajno? / oglašanje iz dvorane/ Gospoda Lenarta?</font><br/>
<br/>
<b><font size="4">ANTON HAREJ:</font></b><font size="4"> Ja, lahko. …</font><br/>
<br/>
<b><font size="4">PODPREDSEDNIK JANI IVANUŠA:</font></b><font size="4"> Izvolite.</font><br/>
<br/>
<b><font size="4">ANTON HAREJ:</font></b><font size="4"> Ja, hvala.</font><br/>
<font size="4">Mi bomo konec tedna objavili strateški načrt za izvajanje skupne kmetijske politike za naslednjo finančno perspektivo. Jaz ne bi hotel, ker so tu še vedno usklajevanja in pogajanja, zdaj, ali bo 45 ali bo 50 milijonov, ne morem točno komentirat. Tudi, še preverjamo, ali bo sledil samo strateški načrt in bomo tudi sam finančni razrez tudi že objavili, tako da, bodo pa gotovo javna posvetovanja, se pravi, javnost, tako strokovna, kakor politična, in ostala, se bodo lahko vključili v ta dialog, tako da, bomo te razprave opravljali na terenu, preko, ali preko Webexa oziroma na samem, preko zborničnih oziroma mreže zavodov kmetijskih(?) svetovalnih služb. Tako da, to bo v razpravi, tako da, zdaj ali tudi kaj rečem ali ne, v bistvu, to se bo še rešetalo, gotovo pa kakor rečeno, kakor je tudi gospod Jože izpostavil, če smo 27 milijonov imeli v prejšnjem, se računa na to, da bomo zdaj podvojili znesek za investicijo.</font><br/>
<font size="4">Hvala.</font><br/>
<br/>
<b><font size="4">PODPREDSEDNIK JANI IVANUŠA:</font></b><font size="4"> Hvala lepa državnemu sekretarju za dodatno pojasnilo.</font><br/>
<font size="4">Jaz mislim, da gremo lahko naprej. Zaključujem razpravo in gremo naprej.</font><br/>
<br/>
<font size="4">V razpravo dajem 5. člen in amandma koalicijskih poslanskih skupin k temu členu. Želi še kdo razpravljati k temu členu, amandmaju? (Ne.) Gremo na glasovanje. Glasujemo.</font><br/>
<font size="4">Kdo je za? (10 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<br/>
<font size="4">V razpravo dajem 6. do 13. člen, h katerim ni vloženih amandmajev. Želi kdo razpravljati? (Ne.) Zaključujem razpravo.</font><br/>
<br/>
<font size="4">V razpravo dajem 14. člen in amandma koalicijskih poslanskih skupin k temu členu. Želi kdo razpravljati? (Ne.) Glasujemo.</font><br/>
<font size="4">Kdo je za? (10 članov.) Kdo je proti? (Nihče.)</font><br/>
<font size="4">Ugotavljam, da je amandma sprejet.</font><br/>
<br/>
<b><font size="4">20. TRAK: (ŠZ) – 10.35</font></b><br/>
<br/>
<font size="4">	(nadaljevanje) V razpravo dajem 15. do 18. člen h katerim ni vloženih amandmajev. Želi kdo razpravljati? Ne. Zaključujem razpravo. </font><br/>
<font size="4">	V razpravo dajem 19. člen in amandma koalicijskih poslanskih skupin k temu členu. Želi kdo razpravljati? Ne. Prehajamo na odločanje o amandmaju. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4">	V razpravo dajem 20. člen in amandma koalicijskih poslanskih skupin k temu členu. Želi kdo razpravljati? Ne. zaključujem razpravo. Prehajamo na odločanje o amandmaju. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da je amandma sprejet.</font><br/>
<font size="4">	V razpravo dajem 21. člen h kateremu ni vloženih amandmajev. Želi kdo razpravljati? Ne. zaključujem razpravo. </font><br/>
<font size="4">	V skladu s prej sprejeto odločitvijo odbora prehajamo še na glasovanje o vseh členih skupaj. Želi kdo razpravljati? Ne. zaključujem razpravo in prehajamo na glasovanje o vseh členih skupaj. Glasujemo.</font><br/>
<font size="4">	Kdo je za? (10 članov.) Kdo je proti? (Nihče.)</font><br/>
<font size="4">	Ugotavljam, da so členi sprejeti.</font><br/>
<font size="4">	S tem zaključujem drugo obravnavo predloga zakona o ukrepih za odpravo posledic pozebe kmetijski proizvodnji med 5. in 9. aprilom 2021 na matičnem delovnem telesu. Sprejeti amandmaji bodo vključeni v dopolnjen predlog zakona, ki bo sestavni del poročila odbora. Potrebno je še določiti poročevalca odbora za sejo Državnega zbora. Imamo koga za poročanje? Ne. Potem, če ne, bom poročevalec na seji zbora jaz kot podpredsednik odbora. S tem zaključujem sejo in se zahvaljujem vsem za udeležbo ter razpravo. Hvala in lep sončen dan naprej. Hvala lepa.</font><br/>
<br/>
<b><font size="4">Seja se je končala 30. junija 2021 ob 10.38.</font></b>
</root>